,score,text,title
0,60.0,"The Doors sopii kesään. Robby Kriegerin pirteät slide-liut kitarankaulalla, Ray Manzarekin hapokkaissa hippiväreissä soivat synat, John Densmoren tiukan dynaaminen rumpusoundi ja tietysti Jim Morrison. Yksi 60-luvun hippivuosien kulttihahmoista saa ajatuksissa taustalleen aina kesän, kuumat Los Angelesin klubit ja kukat hiuksissaan tanssivat tytöt. Lieko bändin kesäisyys syynä siihen, miksi The Doorsista kertova When You're Strange -dokumentti julkaistaan Suomessa juuri nyt, kesän ollessa parhaimmillaan. Dokumentti käsittelee The Doorsin vaiheet bändin synnystä levyjen julkaisuun, suureen suosioon ja lopulta sen surulliseen päätökseen. Tarina on jokaiselle Doors-fanille varmasti tuttu, mutta sitä tukemassa on ennenäkemätöntä arkistomateriaalia ja varsin onnistunut kertojaääni. Alkuperäinen kertoja sai elokuvan ensiesityksessä Sundance Film Festivaleilla täystyrmäyksen, joten ohjaaja Tom DiCillo äänitti narraation uudestaan, tällä kertaa lukijaksi valikoitu nappivalinta, Johnny Depp. Elokuva on mukavan tiivis paketti bändin historiasta, eikä turhia polveile 60-luvun yhteiskuntamurroksessa muuten. Pisteet myös Morrisonin tarinan napakasta päätöksestä ja kuoleman glorifioimattomuudesta. Jokainen elokuvan katsoja varmasti tietää miten siinä tarinassa kävi, turhalle mässäilylle ei ole tarvetta. Päihteiden värittämän elämän ennenaikainen päättyminen on aina surullista ja turhaa, tuskin monikaan meistä tarvitsee elokuvaa sitä itsellemme kertomaan.Kun itse ensimmäisen kerran teini-ikäisenä kuulin Strange Days -kappaleen, hullaannuin ennen kaikkea biisin huikeisiin bassomelodioihin. Rakastin bassosooloa, joka helpohkosta rakenteestaan huolimatta jyrää edelleen enemmän, kovempaa ja sielukkaammin kuin moni kikkaileva ja teknisesti haastava bassotilutus. Yllätys oli suuri kun tajusin, ettei bändissä ole perinteistä basistia ollenkaan, vaan kiipparisti Ray Manzarek vastaa myös bassolinjoista kosketinsoitin-bassollaan. Siitä lähti oma suosikkini-Doorsini on ollut Manzarek. Sillä vähän harmittaakin, että dokumentti kallistuu loppua kohti keskittymään hurmoksellisen keulakuvansa hitaaseen, mutta varmaan maahansyöksyyn. Ymmärtäähän sen sinänsä, että tasapainoiset ja kiltit ammattimuusikot eivät ole erityisen jännittäviä seurattavia sekoilevaan kulttihahmoon verrattuna, mutta olisi ollut mielenkiintoista kuulla jotain bändin vaihesta Morrisonin menehtymisen jälkeenkin. Jäljellejäänyt kolmikkohan julkaisi keskenään vielä kolme albumia, Other Voicesin, Full Circlen ja An American Prayerin, joista viimeisellä kuullaan Morrisonin runoja puhuttuna musiikin soidessa taustalla.","Tarina on Doors-fanille varmasti tuttu, mutta tukemassa on ennenäkemätöntä arkistomateriaalia ja varsin onnistunut kertojaääni"
1,50.0,"Oscar Z. Acosta,  Karl Lazlo ja lopulta Dr. Gonzo oli, tai saattaa olla vieläkin, koska sen asian suhteenhan ei koskaan saatu lopullista varmuutta, Hunter S. Thompsonin mukaan ainutlaatuinen ihminen. Hän tuli tunnetuksi Yhdysvaltain runsaslukuisen meksikaaniväestön kiihkeänä puolustajana, mikä ei aiheena itsestään kouraise eurooppalaisia syvältä sisimmästä. Tietenkin, monet meistä näkevät hänet beniciodeltoromaisena, hieman tukevampana heppuna, joka huumehöyryissään uhittelee kuin Ison Talon Antti tuhopoltoilla ja murhilla, mutta vaikuttaa varsin joviaalilta miekkoselta, vaikket uskaltaisikaan jäädä aseistautumatta yksin samaan huoneeseen kuin hän. Where the Buffalo Roam perustuu Thompsonin muistokirjoitukseen Acostasta, mikä julkaistiin 1977 Rolling Stone – lehdessä, mutta pomppii huolettomasti journalistiikan tohtorin muunkin tuotannon päällä.Kun aloittaa leffan katsomisen ja muistaa elävästi Johnny Deppin räjähtävän roolisuorituksen räikeään paitaan ja hupsuihin aurinkolaseihin verhottuna, ei tarvitse olla ruudinkeksijä tietääkseen, että Bill Murraylla tulee olemaan raskas taakka kannettavanaan. Miten ylittää Deppin roolisuoritus tai miten ylipäänsä roikkua tuon vainoharhaisen piripään paidanhelmoissa? Onnekseen mies oli viettänyt huomattavan määrän aikaa Thompsonin seurassa roolia varten, joten mikäli Deppin suoritusta pitää viimeistä vetoa myöten erinomaisen onnistuneena potrettina Hunter S. Thompsonista niin on sanottava, että Murray pääsee lähelle. Jokainen sana tai ele tai pilke silmäkulmassa on kuin hienostunut alkupala lähes kaksi vuosikymmentä myöhemmin julkaistulle Pelolle ja Inholle. Vastaavasti Peter Boylesta, jonka nimi tulee muuten alkuteksteissä ensimmäisenä, ei voi sanoa samaa. Ehkä odotin enemmän alkoholipitoisiin virvokkeisiin upotettuja liskojen öitä, mutta selvää on, että Boylen roolisuoritus on naurettavan vaisu Benicio Del Toroon verrattuna.Naurettavan vaisua on myös ohjaus verrattuna Terry Gilliamin hyvien trippien, huonojen trippien ja krapuloiden kyllästämään suureen tajunnanvirtaan. Tehdessään jotain mielekästä ihminen kokee tunteen, jota psykologiassa kutsutaan flow – ilmiöksi. Aika kuluu kuin varkain, sillä olet niin uppoutunut siihen mihin ikinä oletkaan uppoutunut ja mikäli et kokenut tätä Pelon ja Inhon aikana, niin varaa aika lääkärille, sillä et ole normaali. Where the Buffalo Roam puolestaan on niin karkean töksähtelevästi leikattu, niin hyppivästi koottu sillisalaatti vailla mitään suurempaa suuntaa, että kelloa tulee vilkuiltua pakostakin. Jos Thompsonin kaltaista, helvetin omituista ja kiehtovaa ihmistä yrittää sijoittaa kaiken sen tavanomaisuuden keskelle, niin on siinä mindfuckia kerrakseen, eikä edes termin hyvässä mielessä. Ja vaikka filkalla on kieltämättä muutamat hyvät hetkensä, ei se pysty luomaan samanlaista, äärimmäisen kiehtovaa omituisten otusten illuusiota kuten Pelko ja Inho.",Naurettavan vaisu
2,40.0,"Elokuva-alan ammattilaiset Cornelia (Naomi Watts) ja Josh (Ben Stiller) ovat nelikymppinen lapseton newyorkilaispariskunta. Ystäväpiiriin putkahtelee tiuhaan tahtiin vauvoja ja Joshin filosofinen dokumenttiprojekti polkee paikoillaan, mutta pariskunta nauttii huolettomasta vapaudestaan kohtalaisen tyytyväisenä elämäänsä. Arki sähköistyy, kun nuori, dynaaminen elokuvaohjaaja Jamie (Adam Driver) ja vaimonsa Darby (Amanda Seyfried) tulla pölähtävät pariskunnan elämään. Hipsterihenkisen nuorenparin vallaton boheemius ja kyky elää hetkessä valloittavat Joshin ja Cornelian, herättäen heissä uuden nuoruuden kaipuun. Nämä keski-ikäiset sankarit imaistaan innolla mukaan nuorten kuvioihin sekä Jamien kökköön dokumenttiohjaukseen. He hakeutuvat nuorenparin seuraan ennen kaikkea piristääkseen itseään, ja juonen taitekohdassa myös Jamien ja Darbyn ystävällisyyden todelliset motiivit paljastuvat. Loppuminuutit mussutellaan tätä paljastumista sekä viime hetken vauvakuumetta. While We're Young on arvosteluissa tullut verratuksi Woody Allenin klassikkoon Crimes and Misdemeanors (1989, suom. Rikoksia ja rikkomuksia). New Yorkin kotoisuutta korostava miljöö, eloisat ja itsetietoiset henkilöhahmot, reipastempoinen dialogi ja nokkeluuteen pyrkivä käsikirjoitus toivat kyllä mieleeni Allenin, mutta kokonaisuutena While We're Young ei mielestäni kurkota edes Allenin epäonnistuneimpien elokuvien rinnalle. Juoni pitää sisällään aineksia kunnon draamalle, mutta tyytyy mieluummin etenemään alusta loppuun kuin juna tunnelissa. Jännitteen ja hersyvän huumorin puuttuessa tämän ""draamakomedian"" taitekohdat lähinnä haukotuttivat. Itseäni eniten huvittava elementti oli nelikymppisen pariskunnan epätoivoinen nuoruuteen ja cooliuteen takertuminen, joka tosin laantuu lopussa mahdollisimman soveliaalla tavalla. Kenties neljänkympin murrosta käsittelevä katsoja samaistuisi tarinaan paremmin kuin minä.","Mitäänsanomaton ""aikuisten komedia"""
3,100.0,"Andrew Neiman (Miles Teller) on 19-vuotias kunnianhimoinen jazzrumpali, joka saa ilokseen kuulla, että hänen musiikkiopistonsa arvostettu opettaja Terence Fletcher (J. K. Simmons) haluaa hänet mukaan koulun yhtyeeseen. Andrew saa pian huomata, että Fletcherin opetusmetodit ovat vähintäänkin kyseenalaiset: pelolla luokkaansa hallitseva Fletcher ei epäröi käyttää sekä henkistä että fyysistäkin väkivaltaa saadakseen oppilaansa ajettua haluamiinsa tuloksiin.Aluksi Andrew saa tyytyä vararumpalin rooliin, mutta erään jazzkilpailun tauolla yhtyeen varsinainen rumpali kadottaa nuottinsa. Andrew kertoo muistavansa Whiplash-kappaleen ulkoa ja Fletcher antaa hänen soittaa kilpailussa. Esitys onnistuu erinomaisesti ja Andrew saa jatkaa yhtyessä aiemman rumpalin paikalla. Pian tämän jälkeen Fletcher antaa Andrewin paikan tylysti uudelle tulokkaalle, mikä ajaa Andrewin harjoittelemaan niin paljon, että hänen kätensä menevät verille. Andrewin yksityiselämä kärsii yhä enemmän hänen yrittäessään tehdä vaikutusta Fletcheriin: hän jättää tyttöystävänsä Nicolen (Melissa Benoist) voidakseen omistaa kaiken aikansa rummuille.Whiplash on nerokkuutensa lisäksi ilmestymisvuotensa hypnoottivisin, intensiivisin ja hengästyttävin draama nuoresta rumpalista ja tämän vaativasta opettajasta. Tämän myötä Damien Chazelle nousee amerikkalaisten huippuohjaajien joukkoon. Chazellen omiin kokemuksiin perustuva elokuva ei kerro pelkästään jazzista ja musiikista, vaan ihmisistä, jotka ovat valmiita antamaan kaikkensa, jotta he voisivat olla parhaita. Kaiken lisäksi Andrewin rumpusoolo elokuvan lopussa on suorastaan huikeaa ilotulitusta, sekä yksi parhaimpia loppukohtauksia kautta aikojen, sekä leikkaus on nopeatempoinen ja tyylikkäästi toteutettuMiles Teller on erinomainen menestystä pakkomielteisesti janoavana Andrewina, mutta elokuvan todellinen tähti on J. K. Simmons, joka hurjaluonteisuudellaan, jääräpäisyydellään ja hirviömäisyydellään on Oscarinsa ansainnut, tehden kenties uransa parhaimman roolisuorituksen. Kaksikon välinen yhteenotto dominoi koko tarinaa ylivoimaisesti, mikä onkin elokuvan paras kohokohta, ja jonka aikana katsoja oppii samaistumaan molempiin hahmoihin, sekä tutustumaan näihin paremmin.Simmons palkittiin roolistaan parhaan miessivuosan Oscarilla, Golden Globella, Baftalla ja SAG-palkinnolla. Elokuva oli ehdolla viiteen Oscar-palkintoon vuonna 2015, muun muassa parhaasta elokuvasta ja sovitetusta käsikirjoituksesta.",Voittoisa ja innostava jazz-draama
4,60.0,"Whipped on mukava piristys komedioiden joukossa. Tämäkin tarjoilee alapäähuumoria, mutta hieman aikuisempaan makuun. Se on kertomus kolmesta kaveruksesta, jotka rakastuvat samaan naiseen (Amanda Peet), milloin heidän ystävyytensä joutuu koetukselle. Jätkäporukka kokoontuu sunnuntaiaamuisin kertomaan viikon naissekoilut, mutta poikien yhteinen harrastus näyttää tuhon merkkejä, kun he tajuavat löytäneen unelmiensa naisen, joka valitettavasti on kaikilla sama.Leffa on ihan näppärä ja hauska. Viihdyttävyyden ohella elokuva tarjoaa myös ajattelemisenarvoisia ajatuksia. Ei tämä tietenkään mikään erikoinen pläjäys ole, mutta ainakin yhden katsomiskerran tämä ansaitsee. Käsikirjoittajaohjaaja Peter M. Cohen suoriutuu käsikirjoituspuolella loistavasti, ohjaus olisi saanut sujua hieman paremmin. Ulkoasussa on jotain, mikä ei viehätä. Se on jotenkin suttainen tai jotain sellaista, mikä saa tämän muistuttamaan hieman b-luokan elokuvaa, mitä tämä ei kuitenkaan ole.Näyttelijät ovat tuntemattomia Amanda Peetiä lukuun ottamatta, mutta kaikki vetävät hommansa kunnialla läpi, paitsi poikaporukan ukkomiestä, Ericiä, näyttelevä Judah Domke on suoraan sanottuna ärsyttävä. Amanda Peetiä kauniimpiakin tyttöjä varmasti löytyy, mutta Peet sopii kuitenkin ihan hyvin tuohon rooliin.","Vähälle huomiolle jäänyt, älykäs alapääseudun vitsejä lateleva komedia."
5,70.0,"Ulko-Hebridit ovat saariryhmä Skotlannin rannikolla. Niiden asukkaiden yksinkertaisena kulttuuri-ilona on usquebaugh, viljasta tislaamalla valmistettu juoma. Kyseisen turvesavulla kuivattavan janojuoman loppuminen saarelta onkin suuri tragedia ja johtaa suureen melankoliaan. Onneksi rahtialus S/S Cabinet Minister kokee haaksirikon ja sen lastina 50 000 laatikkoa kyseistä kallisarvoista eliksiiriä. Sehän laittaa janoiset paikalliset liikkeelle ja British Home Guardin kapteeni Waggett (Basil Radford) on  kylläkin kärkkäänä estämässä moista konnuutta mikä nauttii laajamittaisesta yleisestä hyväksynnästä.Alexander Mackendrickin ohjaama komedia luottaa velmujen paikallisten ja tärkeilevän esivallan ristiriitaan. Basil Radfordin perienglantilaisen korrekti olemus on hykerryttävä vastakohta epämääräisiä skottiaksentteja vääntäville paikallisille joiden elämää hallitsee hyvin traditionaalinen käytös, sillä sapatti on harmillinen este mielihalujen toteuttamiselle. Moninaiset sivujuonet antavat tarinaan sisältöä pelkän alkoholipohjaisen kohelluksen lisäksi ja loppu on luonnollisesti onnellinen.",Velmujen paikallisten ja tärkeilevän esivallan ristiriita.
6,50.0,"Kolmen vuoden kakun jälkeen vapauteen päässyt pikkurikollinen Max Truemont (Holloway) haluaisi perustaa kahvilan tyttöystävänsä Roxin (Callies) kanssa, mutta raha tilanne ei oikein anna periksi. Kuitenkin yksi vanha kaveri Sydney (Rooker) saa houkuteltua kaksikon mukaan erään rikkaan 8-vuotiaan pojan Davidin (Woodruff) kidnappaukseen, joka onnistuukin hyvin. Poika viedään talvisen mainen syrjäiselle mökille piiloon. Pian kidnappaajien keskuudessa alkaa tapahtua outoja asioita, eikä lopulta ruumiltaakaan vältytä.Jos kuiskauksia kuulet nyt, niin takuulla yllätyt. Tuota lausetta kannatta pitää mielessä katselessa kauhuelokuva Whisperiä, joka lopputekstien jälkeen jättää hieman kaksipiipuisen olon. Whisper ei missään vaiheessa ole täysin huono kauhuelokuva, mutta ei se loistavuudellakaan juhli. Whisper lainaa ideaa enemmän kuin tarpeeksi Richard Donnerin kauhuelokuvasta The Omen ja toisaalla päästään myös käymään The Ransom-lunnaat tyylisessä kidnappaus-trillerissä, mutta kidnappaus-trilleriä ja yliluonnollista kauhua sekoitetaan toimivasti keskenään. Tosin viimeisen vartin aikana homma luisuu jälleen tyypilliseksi tehoste-arseenaliksi, mutta viimeinen kohtaus tarinassa jättää pienen hymyn suupieleen.Seuraavassa on luvassa pieni ""spoiler"".Whisperin kuvaus on hienoa ja toimivaa työtä. Talvinen metsä ja sen ympäristä tuntuu ja näyttää kauniilta. Ohjaaja Stewart Hendler kuvaakin yhden elokuvan hienoimmista kohtauksista joen rannalla, jossa David katselee tyynen rauhallisena jäihin hukkuvaa Joel Edgeronin esittämää rikollista ja taustalla soi rauhallinen score, mutta valitettavsti muita vastaavia kohtauksia ei Whisperissä ole. Whisperissä olisi ollut potenttiaalia viedä elokuva vieläkin pidemmälle, mutta ilmeisesti tekijät päättivät lopettaa leikin lyhyeen, mikä on sinänsä harmi.Tv-sarja Lostista yhä useampi tähti on lähdössä näyttelmään omiin elokuviin ja tällä kertaa onneaan kokeilee Josh 'Sawyer' Holloway, joka tekeekin varsin kelvollisen roolin pikkurikollisena Maxina. Michael Rooker ja Joel Edgerton eivät kauaa ruutuaikaa saa, mutta hoitavat roolinsa kelvollisesti. Pakollisen etsivän rooliin satsattu Dulé Hill jää hieman sivulle koko pelistä. 13-Vuotias Blake Woodruff osaa olla puolestaan sopivan jäätävä ja kylmä kohtalokkaan Davidin roolissa. Tv-sarja Paosta tuttu Sarah Wayne Callies puolestaan ei vakuuta sitten lainkaan, vaan näyttelee pökkelö-ilme naamallaan koko elokuvan läpi.","Ei missään vaiheessa ole täysin huono kauhuelokuva, mutta ei se loistavuudellakaan juhli."
7,30.0,"Kevin ja Marcus ovat poliisipari jolla ei oikein ole viimeaikaiset FBI-pidätykset menneet putkeen. Hyvään keikkaan läsähtää mahdollisuudet kun suihkuseurapiirien kuuluisa blondikaksikko tarvitsee saattosuojelua kidnappausuhan takia. No asiat menevät tietenkin jo alkumetreillä mönkään ja veljekset joutuvat tekemään ratkaisun jossa he joutuvat astumaan seurapiirichicksien rooleihin. Hieman kinkkisemmän tapauksesta tekee se että veljesten sukupuolen lisäksi ihon väri satuu olemaan eri kuin tulevilla roolihenkilöillä. Eli kyseessä on veretseisauttava drag-show, jossa rikotaan niin sukupuolten kuin rotujen väliset raja-aidat.Elokuva on yhtä älytön kuin sen perusasetelmakin antaa ymmärtää. Toinen asia on tietenkin se että ketä asetelma jaksaa kiinnostaa saati huvittaa. Tietenkin juttu viedään Tootsieta ja Mrs. Doubtfirea pidemmälle, mutta kun koko sopan ainekset on ammennettu jo aiemmin usempaan otteeseen lämmitetystä keitosta maustettuna aika mielikuvituksettomilla vitseillä, ei katsojalle paljoa jää naureskeltavaa. Tarina itsessään on tyhjänpäiväinen ja koko homma nojautuukin nimenomaan ideaan, jossa kaksi mustaa miestä esittää bimboblondeja ""Leidit landella""-hengessä. Nicole Richien ja Paris Hiltonin edesottamukset ovat varmasti elokuvan suurimmat alkulähteet. Asetelma tuntuu nykykomediassa olevan lähes poikkeuksetta samasta muotista valettu. Olematon, lapsellinen juoni täytetään alarvoisella, ""aikuisten"" huumorilla, josta parhaimmat kiksit saa kuitenkin esipuberteetin kourissa nääntyvät miehenalut.",Kökköhuumorin ystävät saavat kulutettua elämästään tämän parissa vajaan kaksituntisen vaivatta.
8,70.0,"Amerikan kuuluisin ja tarkimmin vartioitu rakennus Valkoinen talo joutuu jo toisen kerran hyökkäyksen kohteeksi lyhyessä ajassa elokuvassa White House Down. Hollywoodin elokuvamarkkinoilla on ollut tapana tehdä aina silloin tällöin samasta aiheesta kaksi elokuvaa kilpailemaan keskenään kuten mm (Meteoriitti uhkaa maata 1998 (Armageddon & Deep Impact), Mars-planeetalla vierailu 2000 (Operaatio Mars & Red Planet), Syyskuun 11 terrori-iskut (2006) (United 93 & World Trade Center), ja Lumikki tarinat (2012) (Mirror Mirror & Lumikki  ja Metsästäjä). Tänä vuonna Antoine Fuguan ohjaama Olympus Has Fallen ja viime vuosina suurista luonnonkatastrofeista ja Shakespearen näytelmä-kirjoituksista elokuvan tehnyt Roland Emmerich pääsivät tekemään kumpikin elokuvan, jossa Valkoinen talo joutuu massiivisen hyökkäyksen kohteeksi ja tämän jälkeen yksi mies jää kaiken keskelle. Keväällä ilmestynyt Olympus Has Fallen oli viihdyttävä tykitys 1980-1990-luvulla tehtyjen toimintaelokuvien hengessä ja ei White House Down yhtään hassumpi toimintatrilleri ole ja kummankin elokuvan suurin tien näyttäjä on toimintaelokuvien ikoni Die Hard.Washingtonissa poliisina toimiva entinen sotilas John Cale (Channing Tatum) haluaisi päästä etenemään urallaan ja pyrkii presidentti James Sawyerin (Jamie Foxx) ympärillä toimivaan salaiseen palveluun. Erikoisagentti Finnerty (Maggie Gyllenhaal) kuitenkin evää Calen pyynnön toistaiseksi. Cale haluaa kuitenkin viedä tyttärensä Emilyn (Joey King) vierailulle Valkoiseen taloon tapaamaan presidenttiä ja puhemiestä Raphelsonia (Richard Jenkins). Samaan aikaan katkeraa kaunaa kantava Stenz (Jason Clarke) iskee voimalla Capitolin ytimeen ja pistää hetkessä Amerikan johdon eristyksiin. Cale onnistuu kaaoksen keskellä livahtamaan sivummalle muusta porukasta.White House Down ei kertaakaan yritä tuoda mitään uutta mihinkään, vaan tarjoaa perus-viihdyttävän toimintatrillerin, joka naulitsee teatterin penkkiin kestonsa ajaksi mukavasti. Roland Emmerich saa tarinan hyvin rullaamaan eteenpäin ja paljoa ei hengähdystaukoja matkan varrella ole mukana. Itse hyökkäys Amerikan sydämmeen on toteutettu varsin näyttävästi ja äänentoisto saa teatterinpekit tärisemään, kun puoli Capitolia romahtaa ja Air Force One ammutaan sivussa alas. Tälläisen tuhokuvaston Roland Emmerich hallitsee vaikka päiväunilla. Toisaalta ei ole kuin vajaa 12 vuotta kun ihmiset juoksivat oikeasti pakoon sortuvia kuuluisia rakennuksia.James Vanderbiltin (Zodiac & The Amazing Spider-Man) kynäilemän tarinan toimivin osuus oli pistää vihollinen tulemaan omasta maasta, eikä ainaisista Koreasta tai Lähi-Idästä. Vanderbilt on tarinan varrelle varannut myös pari toimivaa twistiä. Tunnelma pysyy koko ajan sopivan uhkaavana, vaikka välillä presidentin ja Calen välillä onkin havaittavissa pientä läpänheittoa toimintaelokuvien hengessä. Siinä missä Olympus Has Fallen esitti toiminnan R-merkinällä on White House Down pistetty esittämään väkivalta PG-13 rajoituksella, joten niskat saa jälleen taittaa ja ihmistä ampua, mutta rankimmat kohtaukset on jätetty kuvan ulkopuolelle. No kyllä tässä silti menoa ja ryminää riittää senkin edestä.Channing Tatumin valinta päärooliin ei varmaan miellytä kaikkia ja ei hän mikään Bruce Willis tai Gerard Butler ole, mutta yksin kaikkia vastaan salakavalasti joutuvan Calen roolin Tatum hoitaa ihan kohtalaisen toimivasti. Jamie Foxx tekee pirteän roolin presidenttinä, joka ei jää katsomaan sivusta kun oma maa joutuu hyökkäyksen kohteeksi. Jason Clarken pääpahis Stenz ei nouse pahisten eliittiin, mutta ihan hyvin Clarke uhoilee psyko-terroristina. Aina mainiot veteraanit Richard Jenkins puhemiehenä ja pitkästä aikaa valkokankailla nähtävä James Woods yhtenä presidentin tuvamiehistä tekevät hyvät roolit. Maggie Gyllenhaal Calea ohjaavana erikoisagenttina ja Joey King Calen tyttärenä pärjäävät myös toimivasti rooleissaan. Jimmi Simpson on pahisten operaattori, Lance Reddick armeijan kenraali ja Jake Weber yksi salaisen palvelun agentti.Kokonaisuutena White House Down on viihdyttävä popcorn rymistely Roland Emmerichin tapaan Die Hardin hengessä.",Viihdyttävä popcorn rymistely Roland Emmerichin tapaan Die Hardin hengessä.
9,50.0,"Roland Emmerich taitaa kyllä Amerikkaan kohdistuvat hyökkäykset ja tuhot elokuvissaan. Monet varmaan muistavat mm. miten Valkoinen talo räjäytettiin alienien toimesta Independence Dayssä tai miten Godzilla talloi New Yorkin katuja. Tällä kertaa isketään jälleen sinne Amerikan pyhimpään, nimittäin suoraan Valkoisen talon ytimeen. Nyt on kyseessä kuitenkin inhimillisempi vihollinen, vaikka tuhoa saadaan silti aikaan ihan tarpeeksi.Juoni on melko yksinkertainen: John Cale (Tatum) on entinen sotilas, nykyinen poliisi, joka haluaisi presidentti James Sawyerin (Foxx) turvamieheksi salaiseen palveluun.  John vie tyttärensä (King) kierrokselle Valkoiseen taloon, mutta yllättäen paikan ottaa valtaan joukko aseistuneita miehiä, jotka vaativat presidenttiä itselleen ja pian koko Amerikka on polvillaan... John onnistuu kuitenkin livahtamaan karkuun miehiltä ja ryhtyy itse taisteluun presidentin, Valkoisen talon ja tyttärensä pelastamiseksi.Elokuvan käsikirjoitus ei omaperäisyydellään loista, vaikka siihen onkin upotettu pari yllätystä. White House Down ei myöskään tarjoile mitään uutta ja uskottavuudessa mennään monesti yli ja korkealta. Päähenkilö lentää ikkunoiden läpi, putoaa talon katolta, saa monesti turpaan, väistelee luotisuihkuja, eikä saa naarmun naarmua. Toisaalta ei näitä elokuvia usein olekaan kovin realistisiksi tarkoitettu, vaan viihdearvo on niiden ainoa arvo. White House Down onkin varmaan itsetarkoituksella tehty popcorn-nuorisoa varten. Näyttelijät ovat yllättävän hyviä ja isoja nimiä tällaiseen elokuvaan. Channing Tatum on pääosassa ihan ok ja Foxx presidenttinä tekee ihan perushyvää työtä, mutta sivuosista löytyy sellaisiakin konkareita kuin James Woods ja Richard Jenkins. Elokuva on yllätyksetön ja tyypillinen jenkkitoiminta, jossa kaikista muovataan sankareita pikkutyttöä myöten. Myös elokuvan presidentti, joka on ehdottomasti rauhan ja väkivallattomuuden kannalla, tarttuu kuitenkin tanakasti aseeseen ja ampuilee terroristeja päähenkilömme rinnalla. Elokuvan positiiviset seikat ovat näyttelijät ja sen nopea tempo, jonka turvin se jaksaa viihdyttää koko kestonsa ajan. Montaa katselukertaa tämä tapaus ei kuitenkaan kestä, eikä mistään historiaan jäävästä elokuvasta ole kyse. Mutta aivotonta ja viihdyttävää rymistelyä kaipaaville se on oiva valinta pimeneviin syysiltoihin.","Tyypillinen jenkkitoiminta, jossa kaikista muovataan sankareita pikkutyttöä myöten."
10,80.0,"Heti alkuun on todettava, että White Noise yllätti ns. puun takaa olemalla todella onnistunut jännäri!Arkkitehti Jonathan Riversillä (Michael Keaton) ja hänen vaimollaan Annalla (Chandra West) on kirjaimellisesti pullat hyvin uunissa eli onnea riittää ja lapsi on tuloillaan. Jonathanin elämä saa kuitenkin rajun käänteen, kun Anna katoaa mystisesti. Muutamia viikkoja menee, eikä kuolemaa pystytä varmistamaan. Eräänä päivänä Jonathanin elämään tulee Raymond Price (Ian McNeice), joka vakuuttaa ""kuulleensa"" Annan viestejä tuonpuoleisesta. Jonathan ei ota ukon höpinöitä todesta, mutta alkaakin saada itse kummallisia viestejä mm. puhelinvastaajaansa. Raymond tutustuttaa Jonathanin ilmiöön nimeltä EVP (Electronic Voice Phenomenon). Pian Raymond heittää veivinsä oudoissa olosuhteissa ja Jonathan jatkaa EVP-ilmiöön perehtymistä. Hänelle muodostuu siitä pakkomielle, eikä työhommatkaan enää maistu. Sarah Tate (Deborah Kara Unger) on miehensä kuoleman myötä ilmiöön tutustunut kirjakauppias, jonka Jonathan saa kumppanikseen tuonpuoleisesta tulevien viestien tulkintaan.White Noise on toisaalta perinteinen trilleri, mutta taas toisaalta hyvinkin omaperäinen. Perinteiset säpsäytys-säikyttelyt ovat mukana, mutta muuten tunnelmaa luodaan aivan muilla keinoin. Äänimaailma luo hienosti jännitystä ja visuaalinen kikkailu toimii tällä kertaa leffan kerrontaa tukevana osana. Alusta lähtien leffa tempaa katsojan jännittäviin tapahtumiin mukaansa. Tarina kestää lähes loppumetreille, mutta aivan loppu ei ole samalla tasolla alkupuolen kanssa. Lopun ""aaveilut"" hivenen vesittivät siihen asti jämäkkänä kestänyttä kerrontaa, ja tihentyvää tunnelmaa. Lopun aavemeiningin takia voisi puolikkaan pointsin lohkaista loppupisteistä, mutta toisaalta leffan loppu on aika tyly eli ollaan armeliaita ja jätetään lohkaisematta!Michael Keaton on mies paikallaan roolissaan. Positiivisen yllättynyt olin siitä, että mies osaa vetää tällaisen hillitymmänkin roolin näin kunnialla läpi. Deborah Kara Ungerin ohella muutkaan näyttelijät eivät pääse esittämään oikein mitään, kun koko leffa on rakennettu niin selkeästi Keatonin varaan. Mies kantaa leffan joka tapauksessa kunniakkaasti harteillaan!Viime aikoina katsomistani jännäreistä ehdottomasti yksi positiivisimmista yllätyksistä, ja siksi niin korkeat pisteet. Pointsit on nimenomaan suhteutettu oman lajityyppinsä leffoihin.Vahvatunnelmainen ja varsin onnistunut, ei aivan tusinaosaston trilleri!","Perinteiset säpsäytys-säikyttelyt ovat mukana, mutta muuten tunnelmaa luodaan aivan muilla keinoin."
11,60.0,"Tilastollinen termi valkoinen kohina ei välttämättä ole kaikkine satunnaisvektoreineen ja kaavamaisuuksineen elokuvan arvoinen asia – siis ainakaan yleisen kiinnostavuuden nimissä. Mutta pistetäänpä mukaan jättiannos tuonpuoleisesta tulleita sanoja, muodikkaasti räppiviä tv-ruutuja, hiipiviä varjoja varastojen seinillä ja kahmalokaupalla muita perinteisiä trilleriaineksia, eikä unohdeta edes pakollisia juoniaukkoja, niin johan meillä on jännäri kasassa!White noise näyttää pitkään olevan pelkkä Ringujen ja Kuudennen aistin jälkilöylyissä väännetty trillerinpoikanen, ja aiheena oleva EVP eli Electronic Voice Phenomenon tuntuu pelkältä EVVK:lta. Tasapaksua, niin tasapaksua, ehdin jo sanomaan, ennen kuin loppu mäjähti silmille sähköistetyn ja yliluonnollisen toimivan ilmapiirin kera.White noisen pääongelma on juurikin siinä, että alussa Jonathan Riversin (Keaton) vaimonmenetys ja kummitusviestien jahti on liiaksi trillereiden peruskauraa ja huoletonta puuhastelua (huom. ei sentään harrastelijoiden puuhastelua). Ihan meinaa haukotuttaa. Onni onnettomuudessa on se, että vanha kunnon Bruce Wayne eli Michael Keaton käyttää hyväkseen saamansa tilan (muita keskeisiä hahmoja ei oikeastaan ole) ja ottaa pakkomielteisen ja kuoleman toiselle puolelle kurkottelevan hahmon haltuunsa. Loppumetreillä sitä huomaa vasta kuinka syvällä EVP-pakkomielteessään Jonathan on ja kuinka kalliiksi haamujahti uskaltaa lipsua. Näinpä ollen ne, jotka selviävät spooky-piirien kulttiaiheesta massaleffaa tekevän pätkän suvantovaiheesta, saavat nähdä perustrillerin toimivalla lopulla. Ei yhtään sen enempää tai vähempää. Saattaapa joku jatkossa jopa säikkyä hieman epävireisesti viritetyn radion ujellusta… tai sitten ei.",Aiheena oleva EVP on liian suuren osan kestosta EVVK. Perustrillerin loppu sentään toimii.
12,60.0,"Kuolleisiin on jälleen saatu yhteys. Tällä kertaa E.V.P (Electronic voise Phonemon-vainajien äänitteiden tallentamis) järjestelmän avulla. Erilaisten kodinkoneiden television ja radion avulla kuolleet ottavat meihin yhteyttä ja meidän tarvitsee vain kuunnella. Aiheesta tehty White Noise on Geoffrey Saxin esikoisohjaus elokuvaksi. Sax yhdessä käsikirjoittajan Niall Johnsonin kanssa tutustui jonkin aikaa ennen elokuvan tekoa kyseiseen ilmiöön.Arkkitehti Jonathan Rivers (Michael Keaton) menettää Anna vaimonsa mystisessä kolarissa. Annan ruumis löydetään vasta jonkin ajan kuluttua. Pian Jonathaniin ottaa yhteyttä oudolta vaikuttava Raymond Price (Ian McNeice) joka tutustuttaa Jonathanin E.V.P ilmiöön. Raymond kertoo Jonathanille, että Anna on ottanut häneen yhteyttä. Jonathan alkaa pikku hiljaa kiinnostua E.V.P.stä enemmän. Kun Raymond kuolee hämärissä olosuhteissa. Alkaa Jonathan saada selville vaimonsa viestejä tuonpuoleisesta. Jonathania auttaa Sarah Tate (Deborah Kara Unger) jonka mies on kuollut hiljattaen. Jonathan ja Sara eivät tiedä, että kaikki viestit eivät ole niinkään mukavia.White Noisen aihe on mielenkiintoinen, mutta elokuva ei jaksa pitää koko aikaa mielenkiintoa yllä. White Noise alkaa draamana ja siirtyy pikku hiljaa kauhuiluksi. Loppua kohden elokuvan jännitys kasvaa kyllä ihan hyvin. Muutamassa kohtauksessa kyllä pelästyi todella hyvin.Aikaisemmin vain tv-tuotantoa ohjaneen Geoffrey Saxin ohjauksessa ei hirveesti ollut valittamista, mutta Hänen ja käsikirjoittajan Niall Johnsonin tutustuminen E.V.P ilmiöön olisi toivonut hieman parempaa lopputulosta elokuvaksi. Michael Keaton tekee rutiini roolin Jonathanina.Kokonaisuutena White Noise menee juuri keskitason kauhuelokuvaksi. Onhan se hyvä, että uusia ideoita kokeillaan elokuvissa.nimimerkki: andy","Aihe on mielenkiintoinen, mutta elokuva ei jaksa pitää koko aikaa mielenkiintoa yllä."
13,50.0,"Pari vuotta sitten Michael Keaton tähditti White Noise -nimistä kauhu-trilleriä, jossa kuolleisiin saatiin yhteys EVP:n avulla (sähköistä kohinaa tuonelasta). Kaikista haukuista huolimatta WN oli toimiva keskivertotrilleri, jolle on nyt tehty kovinkin itsenäinen jatko-osa The Light. Keatonia ei tällä kerralla nähdä. Hänen saappaisiin hyppää tällä kertaa Nathan FillionTarinan alussa on jälleen onnellinen perhe syömässä aamiaista eräässä ravintolassa, jonne kävelee yllättäen hieman oudolta vaikuttava mies Caine (Fairbrass), joka ampuu kylmästi Dalen (Fillion) vaimon ja pojan, ja lopulta itsensä. Dalea ottaa sen verran päähän, että päättää lopettaa päivänsä, mutta epäonnistuu yrityksessään ja palaa takaisin elävien kirjoihin. Pian Dale alkaa saada outoja valonäkyjä ihmisistä jotka tulevat pian kuolemaan ja yrittää pelastaa näitä. Tietämättä, että kohtalon kanssa ei kannatta leikkiä.Patrick Lussierin ohjaama jatko-osa White Noiselle on siis kovinkin itsenäinen ja ensimmäisen osan näkemistä ei edes tarvita. EVP-ilmiöön perehdytään tällä kerralla kovinkin vähän. Tilalle on tullut enemmänkin uskonnollista kauhua ja kysymys mikä on seuraus Dalen pelastamilla ihmisillä? Jo elokuvan alussa nähdään väläyksiä jokapäiväisistä kuoleman rekistereistä. Alussa homma voi tuntua hieman tavanomaiselta, mutta loppua kohden tarinaan saadaan hieman särmääkin mukaan, kun Dale miettii mitä on tekemässä, ja tehnyt jo. Nathan Fillion on yllättävänkin vakuuttava outojen tapahtumien ympäröivän Dalen roolissa.Kokonaisuutena White Noise 2: The Light on kelvollinen, toimiva ja itsenäinen jatko-osa, jossa tällä kerralla on siirrytty Kuolleiden viestinnästä heidän varoitteluun.","Kelvollinen, toimiva ja itsenäinen jatko-osa."
14,60.0,"Electronic Voice Phenomena -ilmiön ympärille rakentunut White Noise -kauhutrilleri upposi sen verran hyvin (10 miljoonan dollarin panostus tuotti moninkertaisen summan) kansaan, että kohinan on jatkuttava. Keatonitta ja uusin, itsenäisin ideoin, mutta jotenkuten tuonpuoleisten äänten ihmemaassa.Oikeastaan ideat eivät ole täysin uusia, vaan kokemansa tragedian ja sitä seuranneen itsemurhayrityksen myötä eräänlaiseksi EVP-vastaanottimeksi muuttuneen miekkosen elämänauranäyt tuovan voimakkaasti mieleen mm. Stephen Kingin kuulun Insomnian teeman. Ja muutenkin suuri osa tarinoinnista liikkuu jo tutun mytologisen kauhuympäristön piirissä. Oli miten oli, niin leffan perusajatus kertoa miehestä, joka saa kyvyn nähdä kuolemasta etukäteen, on piristävä aivonnollaaja.Valkoisen kohinan kakkososa kohisee, surisee ja jopa mylvii hektisimmissä kohdissaan – aivan kuten trillerin kuuluukin. Leikkaukset edustavat perinteistä nopeaa shokkivälähtelyä valkoisen valon voimin. Aivan täysin Dracula 2000 -leffasarjasta vastanneen ohjaaja Lussierin ideat eivät pure, sillä halvan trillerin tuntu roikkuu jännärin yllä. Pahimmillaan ongelmat ovat haparoivassa alussa, jossa Nathan Fillion ei anna vielä kovin jämerää kuvaa itsestään. Traagiseksi aiottu tapahtumasarja on liian kylmä ja tunteeton – pitkälti Firefly-tähden flegmaattisuuden takia. Onneksi jotenkin Suomen Unelmien Po(i)kamiestä muistuttavasta jäppisestä kasvaa loppua kohden ok hahmo.White Noise: The Light kuulostaa pahaenteisesti, joskaan en kyllä tiedä miksi, Ennustuksen jalanjäljissä liikkuvalta halpikselta, ja irtonaisessa lopussaan se kyllä sortuu ikävästi pelättyihin uskonnollisiin latteuksiin. Etenkin umpikujaan ja laskuerheeseen päätyvä 666-numerologia on iso erhe, varsinkin kun Perhosvaikutus-elokuvasta tuttua kohtalon vääjäämättömyyden taakkaa on jo kanniskeltu onnistuneesti. Joka tapauksessa kuoleman kipeää yllättävyyttä kauhistellaan ja mietitään oikeutusta poismenon kokoiselle asialle. Siinä on ehkä hieman liikaakin tavoitetta pikkutrillerille. Aiheessa sen sijaan on sen verran laajasti pelialuetta, että eiköhän vielä kolmas äijäpahanen saada kuulemaan ääniä tuonpuoleisesta. Tai mitäpä jos tasa-arvon nimissä seuraavaksi sankarina olisi nainen?",Tuonpuoleisen äänet ovat saaneet jatko-osassa seurakseen uskonnollisia latteuksia.
15,70.0,"Autiomaan ajotieltä löydetään ruumis luoti päässään. Todisteet viittaavat miehen tehneen itsemurhan, mutta sheriffi Ray Dolezal (Willem Dafoe) löytää kuolleen miehen taskuista epäilyttäviä johtolankoja. Jonkun aikaa tutkittuaan Ray päättää omatoimisesti vetää undercover-keikan esittäessään edellä mainittua raatoa, Bob Spenseria, jonka kuolemasta eivät hämäräheput ole saaneet vihiä, eivätkä oikeasti tiedä edes miltä miekkonen näyttää. Dolezalilla näyttää alkuun olevan hyvät saumat jutun selvittämiseen, mutta soppaan tulee mukaan myös rikospiirien huume- ja asesalakuljettaja (Mickey Rourke), FBI:n soluttautuja-agentti (Samuel L. Jackson) ja sekä tietysti tarinan femme fatale (Mary Elizabeth Mastrantonio).Surullisenkuuluisan kulttimainetta niittäneen Speciesin ohjaaja Roger Donaldson onnistui saamaan meikäläisen katsomaan miehen tuikituntemattoman elokuvan, jonka pääosissa komeili kuitenkin ihan Hollywoodin niminäyttelijöitä. Aina luotettava Willem Dafoe pääosassa, jotenkin brucewillismäisellä tavalla cool Mickey Rourke pahiksena sekä totta kai Samuel L. Jackson, jonka varaan kykenee aina nojaamaan. Mary Elizabeth Mastrantoniolta olin vain kaksi täysin toisistaan poikkeavaa roolisuoritusta nähnyt (Scarface ja The Color of Money), joten vähän sivujuonena oli myös selvittää millaista settiä nainen on 1980-luvun jälkeen vetänyt. Kuinka ollakaan Daniel Pynen raapustama käsikirjoitus, Michael Seirtonin ja Michael Rizzon luoma tyyni aavikkomiljöö ja pari rautaista roolisuoritusta ovatkin jo hyviä syitä leffan katsomiseen.Pynen on ottanut kässäriinsä selvästi vaikutteita ainakin film noirin perillisistä Chinatownista ja The Long Goodbyesta. New Mexicon pikkukaupungissa on lähes alati rauhallista, mutta ne kerrat, kun toimintaa tulee, niin sitä kanssa tulee. Aseet eivät leffassa paljoa pauku, mutta ehdottoman tyylikäs loppu autiomaassa antaa siihen kuitenkin mahdollisuuden. Ne harvat, mutta tärkeät laukaukset kruunaavat komeasti kokonaisuuden (actionina leffaa ei siis kannata ottaa). Roger Donaldson on selvästi ymmärtänyt käsikirjoittansa visiot ja koonnut niistä varsin nätin paketin ohjaustyökseen.Willem Dafoelta olisin tosin näyttelijäpuolelta odottanut hiukan enemmän. Dafoen tulkinta hiljaisesta sheriffistä jää vähän puolitiehen varsinkin kun miestä on totuttu näkemään vähän kiivaimmissa hahmoissa. Mahdollisuuksia olisi ollut parempaakin, mutta kyllähän häntä katsoo. Mary Mastrantonion salaperäinen nainen-tulkinnasta puuttuu tiettyä mystisyyttä ja rooli tuntuu muutenkin vähän jollekin muulle kirjoitetulta. Ehkäpä esim. Geena Davisilta olisi tämä osa mennyt erittäin hyvin. Jäänviileät Rourke ja Jackson pistävätkin näyttelijäpuolella shown puoliksi jättäen muut näyttelijät varjoonsa. James Rebhorn ja Maura Tierney saavat tällä kertaa tyytyä statistin osiin.Kaiken kaikkiaan White Sands on leffa, jota voi suositella modernin film noirin ystäville. Mainostekstinä menkööt vaikka: Chinatownia 1990-luvulla.","Todisteet viittaavat miehen tehneen itsemurhan, mutta sheriffi löytää kuolleen miehen taskuista epäilyttäviä johtolankoja."
16,80.0,"Leffan omituinen nimi ja mainio näyttelijälauma vetivät  kummasti puoleensa. Todennäköisesti nimi ja myös juoni pohjaavat johonkin vanhaan romaaniin tai sarjakuvaan, jota ei käytännössä ole olemassakaan kenellekään 2000-luvun elokuvankuluttajalla. Se ei silti ole estänyt leipomasta nokkelaa, mutta silti teennäisyyden välttävää vauhdikasta rikoskomediaa.Juoni on mukavan sointuva kokonaisuus ilman turhaa kuvausta, eikä se jää onneksi notkumaan vain yhden huipun varaan. Tietty tasapaksuus on vain eduksi, vaikka tätä ilmaisua käytetäänkin turhan usein silkkana kirosanana. Cletis Toutissa se tarkoittaa kertakäyttöisyyden välttämistä ja hienoa tyylitajua. Kaikki on hyvin maanläheistä, jopa klassista. Dialogikin pelaa lähes kokonaan ilman mauttomuuksia.Mielenkiinnon säilyttämiseen riittää kuitenkin vain harvoin pelkkä sujuva tarina. Kirjekyyhkyt, timanttivarkaudet ja vankilan nurmi tuovat juttuun muistettavuutta. Aivan puhtain paperein en silti näinkään sympaattista juttua päästä. Tapahtumat sijoittuvat ihan nykyaikaan, mutta silti alussa kikkaillaan typerästi vanhan ajan piirrettyjen ummehtuneimmilla tehokeinoilla, imelää musiikkia on ujutettu romanttisiin kohtauksiin ja muita mukaklassisia keinoja viljellään. Se on aivan tarpeetonta, koska kyseessä on vain pesunkestävä rikostarina. Sammuneiden tähtien kuvio hoitaa hommansa upeasti. Tim Allenia en osaa hirveästi arvostaa, mutta silti hän pääsee loistamaan. Eipä ole tuotakaan koomikkoa muuten näkynyt paljoa viime aikona. Portia de Rossi on hieno poiminta hänkin pitkästä aikaa, ihmeen luonteva lisä. Christian Slater on melkein parhaimmillaan. Hänen 2000-lukuaan katsellessa tulee useimmiten lähinnä myötähäpeäinen olo. Toinen toistaan taantumuksellisemmat ja noloimmat elokuvat (The Deal, Churchill - The Hollywood years, Alone in the dark ym.) paistavat hänen filmografiassaan kuin kärpäset drinkissä. Ei siis tee ollenkaan pahaa nähdä hänet välillä oikeassa roolissa. Tältä vaikealta vuosikymmeneltä oikeasti hyviä poimintoja ovat tämän lisäksi ehkä vain Pursued ja Hard Cash.Monet syrjät ovat kunnossa paremmin kuin toimintakomedialla keskimäärin. Ei siis mikään ihme, että leffa on jäänyt niin minimaaliselle huomiolle. Katselukertoja kestetään varsin hyvin. Who is Cletis Tout? on loistava sekoitus perinteitä ja ilmeikkäitä näyttelijöitä piirteineen, jonka voit silti katsoa vaikka konservatiivinen isoäitisi sattuisi kylään. Siis parhaita heräteostoksia ikinä.",Loistava sekoitus perinteitä ja ilmeikkäitä näyttelijöitä.
17,60.0,"Elokuva on aina askel tuntemattomaan. Tekijöille ja katsojille myös. Kaluston ja sen myötä ammattitaidon hankkimisen halpeneminen johtaa siihen että yhä useammat voivat koettaa siipiään elokuvantekijöinä. Myös teollisuusmaiden ulkopuolella. Tarkastelun aiheena oleva Who Killed Captain Alex? on suunnaton askel tuntemattomaan. Ehkä Roald Amundsenin matka etelänavalle vetää vertoja suuruudessaan. Se on itsemyönnetysti ensimmäinen ugandalainen toimintaleffa koskaan ja se on aika paljon se. Lisäksi interwebbin ihmeellisyyden avulla tämä elokuva on kenen tahansa katsottavissa, joten Kizito African (ohjaaja) ei tarvitse kirota sitä etteikö hänen elokuvallaan ole mahdollisuutta maineeseen.Juoni on melkoisen vaikeaselkoinen, sillä mukana on harmillisen riehakas selostaja jauhamassa elokuvan tapahtumista. Eikä taida olla tekstitystä englanniksi tai millään muulla kielellä. Siis olemassa. Se on aika rasittava piirre. Joka tapauksessa juoni on jotain gangsterien ja laillisen esivallan kärhämöinnistä ja onneksi Ugandan hallinto on ollut myös innoissaan tästä elokuvasta ja antanut tekijöille apua ja tarpeistoa. Mikään muu ei selitä miksi Ugandan ilmavoimat niin suuresti näkyy elokuvan klimaattisessa toimintakohtauksessa missä läski tummennetaan vielä afrikkalaista tummemmaksi. Mukana on siis ammuskelua, pieksämistä, veripärskettä, räjähdyksiä ja CGI:n avulla vahvistettua mäiskettä. Hyvät jätkät voittavat - luullakseni.Pakko on myöntää heti alkuun että Who Killed Captain Alex? on teknisesti enemmän kuin hieman pielessä. Se on täydellisen surkeaa sähellystä jonka tekijät ovat sokeutuneet omalle taitamattomuudelleen, mutta nämä kiistattomat puutteet he korvaavat suunnattomalla rakkaudella. Tämä elokuva on tehty hullulla rakkaudella, tahdolla ja täydellisellä halulla luoda ugandalainen toimintaleffa. Kuka piittaa tarpeiston tai tehosteiden kaltaisista pikku sivuseikoista? Eivät ainakaan ugandalaiset. Enkä minä, sillä nautin suunnattomasti tämän elokuvan katsomisesta. Jos Kizito Africa hieman enemmän hioisi elokuvaa - pääasiassa poistamalla selostajan ja lisäämällä tekstityksen tai dubbaamalla sen jollekin vähemmän eksoottiselle kielelle se olisi vielä enemmän kulttikamaa. Sellaista missä voi keskittyä nauttimaan sen käsittämättömyyden summasta eikä pelkästään ihmetellä sen eksoottisuutta.Näyttelijäntyöstä on vaikea sanoa mitään pahaa, sillä sitä on julmetun vaikea tulkita. Suurta ammattitaitoa ei ole, mutta toiminta onnistuu ja ulkonäkö on asianmukaisen kulahtanut.","Suunnattoman viihdyttävä, nautinnollisen hullulla rakkaudella tehty elokuva. "
18,60.0,"Teinikomedioiden noustua suosioon 1980-luvulla, ei komedian lajityyppi ollut enää entisensä. Alalla alettiiin tuputtaa yleisölle mitä teennäisempiä, toinen toistaan räävittömimpiä ja navan alle keskittyvään huumoriin pohjautuvia elokuvia. James Foleyn ohjaama Who’s That Girl oli aikoinaan ja on tietysti nykyäänkin tässä suhteessa poikkeava teos, koska sen koomiset tilanteet ovat rakennettuja samalla tyylillä kuin Hollywoodin kultakauden screwball –henkisissä filmeissä.Käytännössä Who’s That Girl on uusintaversio Howard Hawksin elokuvasta Hätä ei lue lakia ja muutokset alkuperäiseen ovat lähinnä pintapuolisia, sillä rakenne on säilynyt melko samanlaisena. Vaikea on tosin olla huomaamatta, että miespääosaa näyttelevä Griffin Dunne muistuttaa erehdyttävästi mykkäkauden koomikko Harold Lloydia.Jo aloitus vaikuttaa, kun Madonnan esittämä toinen päähahmo astuu esiin Warner Brosin logosta ja tarinan johdanto kerrotaan kokonaan piirrettynä alkutekstien tullessa ruudulle. Johdannossa näytetään, kuinka vilkas tyttö Nikki Finn lavastetaan syylliseksi murhaan. Nikki joutuu vankilaan, mutta säilyttää avaimen, jolla saadaan auki kriittistä materiaalia sisältävä pankin tallelokero.Kun Nikki on päässyt ehdonalaiseen 4 vuoden kuluttua, hän tapaa juristin, jonka on määrä kuskata hänet bussipysäkille ja vahtia, että tämä nouseekin bussiin. Naimisiin menossa oleva mies kuljettaa myös mukanaan harvinaista kissaeläintä, joka on tarkoitus toimittaa tiettyyn määränpäähän. Nikkin omistama avain on se, joka saa kaiken sekaisin, koska sitä jahtaavat kaksi roistoa ja roistoja jahtaa kaksi poliisia.Filmissä osataan ajoittaa hyvin pitkälti fyysiseen huumoriin luottavat kohtaukset hyvin istuvasti kokonaisuuteen, sillä ne etenevät kaikki yhä hullummasta tilanteesta toiseen loogisena jatkumona. Tämän onnistuneen rytmityksen ansiosta aika kuluukin siivillä ja useita kohtauksia tietysti tukee toisessa pääosassa olevan pop-sensaation hittikappaleet, parhaiten mieleen jääden Causing a Commotion ja nimikappale Who’s That Girl. ","Tämä on nykyään harvoin nähtävää rentoa elokuvaa, joka huokuu myös 80 –luvun nostalgiaa ja se ei sovi tosikoille eikä johdonmukaisia juonenkäänteitä hakeville."
19,70.0,"Wicker Park kertoo Chicagolaisesta nuoresta investointipankkiirista, Matthewista (Hartnett). Heppu työskentelee tulevan vaimonsa veljen yrityksessä ja on lähdössä Kiinaan liikematkalle. Nämä ovat porukoissa pohjustamassa ravintolalounaalla matkaa. Matthew näkee mielestään vilauksen kahden vuoden takaisesta tyttöystävästään, jonka kanssa suhde loppui oudosti kuin seinään. Nainen katosi ja mitään yhteyksiä ei ole sen jälkeen saatu. Kiinan matka jää väliin kun mies saa johtolangan jota lähtee selvittämään. Homma alkaa vähitellen aukeamaan ja totuus odottaa siellä jossain.Pläjäys lähtee liikenteeseen hyvin tavanomaisena businesstyyppisten ihmisten parisuhdejuttuna. Melko kuivaa niinkuin noin aluksi. Kun tarina vähitelleen singahtaa käyntiin niin leffan luonne muuttuu hämmästyttävän paljon. Tarina alkaa kulkemaan monessa aikatasossa, samoja tapahtumia kierrätetään aina uudesta ja uudestaan eri näkökulmista. Tämäntyyppinen tarinankerronta on onnistuessaan hienoa katseltavaa ja mielestäni tässä on onnistuttu ihan kohtuulliseen hyvin.Jossain leffaa on mainostettu trillerinäkin. Tätä se ei kyllä ole, pikemminkin mystinen draama. Ainakaan minua ei jännittänyt missään vaiheessa, tarinan rakenne alkoi kumminkin kiehtoa ja mahdollinen pieni jännitys kohdistui siihen että mitä juonikoukeroa on luvassa seuraavaksi.",Tarinan rakenne alkaa kiehtoa ja jännitys kohdistuu siihen että mitä juonikoukeroa on luvassa seuraavaksi.
20,90.0,"Puhuttaessa japanilaisista elokuvaklassikoista tyypillisesti muistetaan yleensä mainita toista maailmansotaa seuranneet Akira Kurosawan, Kenji Mizoguchin ja Yasujiro Ozun tuotantoa klassisina esimerkkeinä sikäläisestä huippuosaamisesta, mutta todellisuudessa elokuvanteon jalo taito oli idän ihmemiehillä hallussa jo vuosikausia ennen kansainvälistä läpimurtoakin. Mikio Narusen Wife! Be Like Rose on yksi monista kotimaassaan rakastetuista  perusteoksista, joista harvoin kirjoitetaan länsimaisissa alan kirjoissa ja lehdissäkään - vaikka syytä olisi!Vajaan vuoden ennen tämän elokuvan ohjaamista, heti Street Without Endin jälkeen, Mikio Naruse vahtoi tunnetusti Shochikulta PCL:lle ja samalla mykkäelokuva vaihtui varsin sujuvasti äänisellaisiin; pelkästään vuonna 1935 Naruse ohjasi ainakin viisi elokuvaa, joista tämä on kolmas ja kaikkein kuuluisin. Wife! Be Like Rose on samalla ensimmäinen länsimaissa koskaan teattereissa asti julkaistu japanilainen elokuva, minkä luulisi jo yksinään kertovan jotain tämän arvostuksesta omana aikanaan.Wife! Be Like Rose on tarina keskiluokkaisesta runoilijaäitinsä luona asuvasta aikuisesta Kimikosta, hääseremoniaansa varten erossa asuvaa etäiseksi jäänyttä isäänsä kaipaavasta nuoresta naisesta, jolle selviää isän olevan oikeasti toisen perheen kanssa elävä epäonnistunut haaveilija ja nahjus. Lopulta Kimiko kuitenkin kokee sympatiaa vanhaa miestä kohtaan huomattuaan miten rakastava tämä on uutta perhettään kohtaan sekä ymmärrettyään tämän vaikean suhteen äitiinsä.Narusen kolmatta äänielokuvaa katsoessa ei todellakaan uskoisi kyseessä olevan niinkin varhaisen uutta teknologiaa hyödyntävän teoksen, niin hienosti Naruse on mykän ajan tekniikkansa saanut istutettua tähänkin. Oikeastaan muiden ohjaajien aiempi tönkköys selittynee ainakin osittain vanhempien kameroiden meluisuudella, jota vaimentamaan luodut viritelmät rajoittivat ilmaisua huomattavasti. Naruse ilmeisesti vaihtoi uudempaan siinä määrin myöhään, että kehittyneempää tekniikkaa oli jo olemassa ja mykän elokuvan kerronnalliset hienoudet saatiin sellaisenaan käännettyä myös äänielokuvan kielelle.Kuten niin monessa narusessa ennen jälkeen Wifen, tätäkin katsoessa tunteet luisuvat jälleen sujuvasti laidasta laitaan: välillä liikutaan komedian puolella, välillä ollaan menossa melodraamaksi ja välillä tunnelma on hyvinkin alakuloinen. Naruse kuitenkin tavoilleen uskollisesti välttelee tarkoituksella turhaa siirappia leikkaamalla tilaisuuden tullen muualle. Tarina itsessään on jaettu kolmeen osaan tapahtumapaikan mukaan: kaupungissa elokuva on komediaa, maalla tragediaa. Maalla kohdataan myös yksi japanilaisen elokuvan klassisimmista teemoista: naisen uhrautuminen.Tyylillisesti Wife! Be Like Rose! on tähänastisista Narusen ohjauksista kypsin ja teknisesti kaikkein ehein yksilö, leikkaus- ja kuvausteknisesti hyvin monipuolinen, mutta täysin hallittu kokonaisuus. Monelle tämä taitaa olla niitä parhaita naruseja, mutta omalla kohdallani ikivanhan videokasetin kuvan- ja äänenlaatu söivät tältä parhaita tehoja ikävästi.","Hienostunut yhdistelmä tragediaa, komediaa ja melodraamaa."
21,40.0,"Nick Wild (Jason Statham) on Las Vegasissa toimiva henkivartija, tai ”turvallisuuskonsultti”, joka on tehokas ja tyrmäävä työssään, mutta pahaksi onnekseen myös koukussa uhkapelaamiseen. Nick haluaa pysyä poissa Vegasin mafiapiirien tieltä, mutta auttaessaan sadistisen gangsteriplayboyn Danny DeMarcon (Milo Ventimiglia) raiskaamaa naista (Dominik García-Lorido) hän ajautuu väistämättä mukaan väkivaltaisten tapahtumien kierteeseen. Ja jos gangstereissa ei ole vaivaa kylliksi, niin Nickin kylkeen liimautuu myös nuori tietokonemiljonääri (Michael Angarano), joka kaipaa oppitunteja siitä, kuinka pitää puolensa kovassa maailmassa. Kaiken tämän ohessa pitäisi selvitä oman pelihimon kanssa.Käsikirjoittaja William Goldmanin omasta romaanistaan sovittama tarina tekee toisen vierailunsa valkokankaalle. Edellinen yritys nähtiin vuonna 1987, kun Suomenkin elokuvateattereihin saapui urallaan jo alamäkeä lasketelleen Burt Reynoldsin tähdittämä Kosto. Ongelmallinen produktio ohjaajan vaihdoksineen ja lukuisine riitoineen ei ollut kaupallinen menestys saatikka kummoinen rikosleffa. Simon Westin ohjaama Wild Card on varustettu astetta paremmalla näyttelijäjoukolla, mutta tulos on yhtä laimea kuin lähes 30 vuotta aiemminkin. Toivottavasti Goldman vihdoin uskoo, että tässä tarinassa ei ole klassikon aineksia.Jason Stathamilla on vastustamatonta äijäkarismaa, juuri sellaista, jota toimintaleffojen tähti tarvitsee. Lisäksi mies on osoittanut että ihan aitoja näyttelijän kykyjäkin löytyy. Statham tekee Wild Cardissa ihan kelvollista työtä, mutta kaikki valuu hukkaan ohjaaja Westin kadottaessa punaisen langan omassa hommassaan. Wild Card yrittää samaan aikaan olla näyttävä toimintaelokuva, vanhanaikainen jännäri sekä henkilöhahmoihin pureutuva rikostarina. Eikä se onnistu yhdessäkään näistä kovin kummoisesti. Wild Card käynnistyy kostotarinana, joka huipentuu jo hieman yli puolessa välissä. Tämän jälkeen tarina vaihtaa suuntaa ja yrittää olla vakavasti pohdiskeleva henkilövetoinen rikosdraama. Kömpelö ja ajoittain tahattoman koominen dialogi sekä seitinohuet henkilöhahmot eivät kuitenkaan pysty tarjoamaan mitään ajattelemisen aihetta. Niinpä katsoja alkaa jo hermostuneesti odotella vääjäämätöntä loppurähinää ja sitä myötä lopputekstejä. On hyvin vaikea uskoa, että Wild Card on lähtöisin saman miehen kynästä, joka kirjoitti muun muassa sellaiset mestariteokset kuin Butch ja Kid, Presidentin Miehet ja Piina. Hajanainen tarina viuhtoo joka suuntaan ja jännite kirpoaa pahasti jo puolen matkan krouvissa. Jos ei ole käsikirjoituksessa kehumista, niin ei ohjauskaan montaa kiitosta ansaitse. Con Airin ja The Expendables 2:n ohjaimista tuttu Simon West käyttää hellyttävän innostuneesti hidastuksia, eikä suinkaan ainoastaan toimintakohtauksissa. Tulitikun raapaiseminen, viskin kaataminen lasiin tai korttien jakaminen pitää tietysti näyttää hidastettuna. Ehkäpä West itsekin tajusi, ettei materiaalista saa venytettyä kunnolla edes puolentoista tunnin mittaista leffaa. West saa ohjaajana ottaa kontolleen myös huolimattoman leikkaustyön, joka vain korostaa puolivillaista lopputulosta. ","Täynnä vakavailmeistä tyhjyyteen tuijottelua ja tyyliteltyjä hidastuksia, kuorrutettuna muutamalla tappelukohtauksella-"
22,50.0,"Periaatteessa Wildernessin kanssa ei aika käy pitkäksi. Tietty varmuus ohjauksessa antaa anteeksi osan kökköyksistä. Tarina rakennetaan sopeutumattomien ihmisyksilöiden väleihin. Olot saarella on ilmeisesti tarkoitettu erityisen kammottaviksi, vaikka ei metsällä suomalaista katsojaa edes voi pelotella samalla tavalla kuin esimerkiksi brittejä. Siinä menee jo yksi tähti.Kaikki pidetään tarkoituksellisen rankkana henkeä vetämättä. Kyse ei ole Viisikoista, sen verran synkästi rytyytetään. Sitä paitsi viisi toimii parhaiten ehkä keskiarvona psykopaattipopulaatiossa, sillä tietyssä vaiheessa leikkijät hupenevat kumman nopeasti ja mitä mielikuvituksellisimmilla tavoilla. Tässä kohtaa luovuutta ja energiaa on selvästi käytetty, mikä on aika erikoista. Erikoista on kuitenkin myös se, että mm. lyhyt rakastelukohtaus on vain yksi hujaus, jossa mitään ei näy eikä mihinkään keskitytä. Pornoa voi toki katsoa muuallakin, mutta kaikki tällaiset pienet asiat olisi voitu käyttää syntisyyden korostamiseen ja raakaan ilmapiiriin ihan oikeasti ja tehokkaasti. Vähän sama on henkilöhahmoissa, kehenkään ei anneta aikaa syventyä. Näyttelijäntyö sopii sinällään marginaaliseen hörhömuottiin, mutta varsinaisesti idea vaarallisten tyyppien yhteistyöstä ei toimi. Paremmat kiksit saa katsomalla vaikka Pako-sarjaa vartin verran, jos juuri tiimihengellä leikittelystä puhutaan. Selkein vertailukohde eksoottiselle kauhuilulle on taannoinen tekele Wolf Creek. Wilderness tekee aivan samat virheet kuin se. Kliseitä riittää turhan paljon. Raivostuttavaa on etenkin se, kun musta mies on ensimmäinen, joka kuolee näyttävästi. Linjattomuus ja liian vähään tyytyminen ovat Wildernessin pahimmat ongelmat. Kyseessä ei ole kunnon kauhuleffa, eivätkä splatter-ihmisetkään riemusta kilju. Keskittyneisyyden hedelmistä voi nauttia vain kun vankisellin uusin tulokas (ja vakuuttavin persoona sekosakista) ja pääpiru ottavat yhteen. Sitä väkevyyttä saa odottaa aika tovin.",Linjattomuus ja liian vähään tyytyminen ovat pahimmat ongelmat.
23,60.0,"Easy Rider -henkinen roadmovie kertoo neljästä keski-ikäisestä karjusta, jotka käyvät iltaisin pärisyttelemässä lähikortteleissa moottoripyörillään ja palavaat aina kotiinsa iltakaakaolle perheensä pariin. Keski-iän myötä kaverusten nuoruuden into on hiipunut ja elämän on täyttänyt jälkikasvu, järki ja arjen aikataulut. Terveyskään ei ole enää nuoruuden päivien veroinen. Ainoa henkireikä ja linkki vapauteen on moottoripyörillä kruisailu.Woody (Travolta) kokee avioeron ja menettää miljoonaomaisuutensa vaimolleen. Mies puhuu kerhokaverinsa viikon moottoripyöräreissuun katseleen vähän maailmaa. Kännykät heitetään ensimmäisenä pois, hotellivarauksia ei tehdä ja kaikki on tarkoitus pitää avoimena. Woody, Hammaslääkäri Doug (Allen), viemäreitä rassaava Bobby (Lawrence) ja ohjelmistosuunnittelija (Macy) suuntaavat kohti Kaliforniaa ja roadmovie voi alkaa.Lähtökohta on melko herkullinen ja oikeastaan aika realistinenkin. Kehissä on loistonäyttelijöitä, Wild Hogs -poppoon lisäksi pahiksena nähdään Ray Liotta ja naiskauneutta tuo mukaan Marisa Tomei. Leffan huumori kumpuaa äijien wanna be -henkisyyden lisäksi alapääosastolta ja erityisesti homoerotiikasta, joskin aika kiltisti esitettynä. Macyn roolin kautta mukaan saadaan myös nörttihuumoria.Leffa on ""ihan kiva"" ja aihe miellyttää. Kokonaisuudesta ei saada revittyä kuitenkaan kaikkea mahdollista irti. Juoni pyörii lopulta aika paljon ""oikean"" moottoripyöräjengin Del Fuegosin kohtaamiseen liittyvissä käänteissä. Prätkäjengin lähes pakollinen mukaantuonti saa aikaan kontrastia ukkojen kerhoilun ja oikean hd-jengeilyn välille.Parhaan roolisuorituksen tekee aina niin mukavan apaattinen Macy. Muut Hogsit peesaavat hyvin, mutta heidän hahmonsa ei jaksa ihan niin paljoa naurattaa. Liotta on myös erittäin uskottava pahis.","Jos pidät äijäilystä, moottoripyöräilystä, roadmovieista..."
24,80.0,"Autohärnäilyä, yhteiskunnan rataksia vastaan kapinointia, sosiaalisen hymyn rikkoutumista ja epäoikeudenmukaisuuden tunteesta purkautuvaa kostamisen halua: näistä aineksista koostuu argentiinalaisen ohjaajan Damián Szifronin mustakomedia Wild Tales. Elokuva rakentuu kuuteen episodiin, episodien teemana on kosto. Siinä missä arkielämässä ihmiset nielevät kiukkunsa, koska se on “oikein” ja “niin pitää tehdä”, elokuvan henkilöt antavat alkukantaisille tunteilleen vallan. Silloin kun ärsyttää niin silloin ärsyttää. Ja kun ärsyttää niin voi hajottaa särkymättömänkin ikkunan, haistattaa pitkät yhteiskunnan kapitalismia ylläpitäville virkamiehille, itkeä meikit poskille - tai tappaa toisen ihmisen. Voi vitsit kun näitä päättömiä koston ilmentymiä on hauska seurata. Elokuvan kutkuttavat käänteet ja absurdit hetket saavat tuijottamaan hahmojen mielenoikkuja kelloon katsomatta. Näyttelijäkaarti hyppää leikkiin mukaan taidolla. Eritoten Érica Rivas ja Diego Gentile häätanssin tahdissa hervottomassa hääepisodissa on vaikuttavaa katseltavaa. Ihmismielen aallot käydään todella läpi. Wild Tales näyttää ihmisen sellaisena kuin se voisi olla. Itsekkäänä ja epäempaattisena petona, joka tekee mitä lystää, kun päässä naksuu. Se saa tuntemaan uhmaa ja anarkiaa yhteiskunnan lukemattomia säädöksiä ja toimintamalleja vastaan, joihin meidät kasvatetaan pikkulapsesta asti. Yhdessä elokuvan episodissa sanotaan, että vankilassa on vapaampaa kuin hanttihommissa siviilimaailmassa. Ihminen lykätään hoitamaan yhteiskunnan velvollisuuksia ja täyttämää odotuksia. Mitä jos ihminen haluaa jotain muuta, onko omien tunteiden kuunteleminen jollain tavoin epäyhteiskuntakelvollista? Mitä jos minä olisin tunteiteni kanssa rehellinen muille?Toisaalta Wild Tales muistuttaa myös miten hyvä on välillä niellä omat tunteensa ja etsiä niille rakentavampia ulospääsyteitä kuin väkivalta ja toisten satuttaminen. Paha leviää kostamalla. Onneksi elokuvat pystyvät fiktion kautta käsittelemään ja näyttämään maailmaa rajattomasti ja varioiden ja voimme turvallisesti nauraa päättömälle väkivallallekin. DVD-kotelon takakannessa Wild Talesia verrataan Quentin Tarantinoon ja Pedro Almódovariin. Kauaksi ei vertaukset menekään. Jälkimmäinen espanjalainen guruohjaaja on toiminut elokuvan yhtenä tuottajana ja varmasti Szifron on nähnyt Tarantinon tuotantoa. Wild Tales ei kuitenkaan ylety taitavuudestaan huolimatta totaalisesti penkiltä työntävään cooliuteen ja tarkkuuteen. Kuvakulmat ovat harkittuja, mutta ajattoman ikonisia kuvia ja kulttimaista replikointia elokuva ei tarjoa. Szifronin ohjaus pyrkii eteenpäin, pistää kierroksia lisää, mutta unohtuu pysähtyä kohtauksiin, jotka ovat vasta hioutumassa timantiksi. Elokuva huutaa myös tuekseen tiukempia musiikkiraitoja eikä westernhenkistä rämpyttelyä. Wild Tales ei tule olemaan klassikko.",6 taitavaa kostotarinaa.
25,90.0,"Joku (ilkeämielinen, viisas vaiko molempia?) on joskus sanonut, että Hollywoodissa tehokkain tapa kerätä ehdokkuuksia ja palkintoja on hankkiutua rooliin, jossa esiintyy tavallista rumempana, tavallista huonommassa jamassa ja/tai nakukohtauksessa. Kyseisellä logiikalla Reese Witherspoon (Walk the Line, Vettä elefanteille) on vahvoilla tämän vuoden Oscareissa. Reissussa, kuten vaikkapa 1800 kilometrin PCT-vaelluksella, nimittäin rähjääntyy ja rikkoutunutta henkistä puoltaan luonnon mahtavuuden keskellä ehjäksi parsiessa täytyy, ainakin tässä tapauksessa, kurkistella menneen kipeisiin ja alastomiin hetkiin.Wild on kuin Reeselle sorvattu työ. Tai tarkemmin se on tasan tarkkaan Reeselle sorvattu työ, sillä hän on myös tuottajana Wildissä, jonka käsikirjoituksen kirjailijasuuruus Nick Hornby (High Fidelity, About a Boy) on rakentanut Cheryl Strayedin vuonna 2012 julkaistun bestseller-muistelmateoksen pohjalta. Witherspoon on innostunut tuottajan pestistä enemmänkin, sillä hän osallistui myös Fincherin Gone Girl -leffaan tuottajan roolissa ja kilpailee täten naispääosakategorioissa tuottamansa leffan staran (Rosamund Pike) kanssa. Golden Globes -palkintogaalassa kumpainenkin neito jäi lopulta nuolemaan näppejään.Takaumapätkillä menneeseen kurottelevan Wildin itse vaellus sijoittuu nevö föget -vuoteen 1995, jolloin elämäänsä pettynyt tosielämän Cheryl Strayed lähti etsimään itseään noin 1100 mailin mittaiselle vaellukselle. Elokuvan Cheryl joutuu heti ensiaskelilta ongelmiin ja huomaa astuneensa villin luonnon keskelle ja valinneensa lajin, jossa naiset ovat harvinaisuus. Harvinaisuus, jota esimerkiksi sovinistiset punaniskat himoavat. Täysin pahiksiksi miehiä ei sentään sysätä ja terveempää mieskuvaa pitää yllä mm. Kevin Rankin, jonka moni tietää paremmin nuhjuisista pikkurooleista mm. Justifiedin Devilinä ja Breaking Badin Kennynä. Pieni on tämäkin rooli, mutta show'han on varattu Reeselle.Kehitystarina Wild ammentaa villin voimavaransa joukkoon sopimattomuuden tunteesta, sisälle pakolla padotuista kyynelistä, perfektionistin rakentamista huojuvista torneista ja toisaalta säälittämättömästä ongelmien haastamisesta. Witherspoon kiljuu, itkee, hukkaa vaelluskengätkin, mutta potkii silti Cheryl-hahmoaan persuksille. Alussa rinkkansa alle kaatuvasta, Quit-mantraa toistelevasta ja haasteensa kokoa ymmärtämättömästä säätäjästä kuoriutuu hankauma hankaumalta vastoinkäymisiä selättävä nainen. Aivan kuten Wildin ennakkokuvaus vaatii tapahtumaan.Enemmän kuin vaellus halki Amerikan metsien Wild onkin vaellus halki murheiden ja hankalien aikojen. Se on tarina yhden naisen suorittamasta haasteesta, henkisestä puhdistautumisesta, jota varten ei tarvitse maksaa ""viralliselle yksisarviskouluttajalle"" kaikkia rahojaan tai ripustella ontoimpia coelhismeja vessanseinälle. Cherylin alussa liian iso ja matkan varrella kevenevä rinkka on toki vertauskuvana jopa liiankin selvä. Äärettömän positiivisuuden aspektia eheytymisprosessissa edustaa pienen, mutta vahvan sivuosan, Laura Dern. Siinä missä Cheryl kiljuu sopalle, jonka on itse keittänyt (hox. vaikkei edes kaasukeitin suostu toimimaan alkumetreillä), taiteellista ja huoletonta äitihahmoa tulkkaava Dern keskittyy hymyyn ja nauruun. Ja tekee sen jotenkin huolettomasti, kevyesti, tunnetta tuoden ilman mitään ylimääräistä. Juuri sillä helppoudella, millä aidoimman hymyn kuuluukin syntyä.",Reese ja rinkka rähjääntyvät reissussa.
26,50.0,"Monimiljoonikko, räppäri, näyttelijä Will Smith on totuttu näkemään hiukan älyvapaissa kansankomedioissa. Wild Wild West pysyy erittäin uskollisena tuolle tyylille. Will Smith heittää sen ainoan roolin, jonka osaa eli toiminnantäyteinen ja macho suupaltti, joka pelastaa maailman. Ukko paiskaa totuttuun tyyliin päälle vielä leffan soundtrackin.Pläjäys menee siinä sivussa kun ei aseta liian korkeita taiteellisia rajoja hommalle. Leffan parissa meinaa jopa väliin viihtyäkin. Juoni ei ole oikeastaan mitään ihmeellistä kerrottavaa. Pahiksen puolikas haluaa maailman valtijaaksi ja Will Smithin sekä Kevin Klinen näyttelemä parivaljakko yrittää estää pahiksen touhuiluja.Väliin lännenleffaksi naamioitu homma näyttää kolmannen valtakunnan touhuilta mukana häärävine robottimaisine amatsoninaisineen. Tämä lienee ollut tarkoituskin. Näin jokapaikan perusnäpräilijän kantilta ""alkeelliset"" monenmoiset tekniset vempaimet huvittavat suuresti ja ovatkin leffan parasta antia.",Ihan viihdyttävä homma kyljellään katsottuna.
27,70.0,"Wild Wild West jatkaa samalla linjalla, kuin pari vuotta aiemmin ilmestynyt MIB - miehet mustissa. Kyseisen menestyselokuvan pääosassahan nähtiin Will Smith ja ohjaajana hääri sama Barry Sonnenfeld. On ihme, ettei narisevaksi valkoiseksi mieheksi Smithin rinnalle saatu vielä palkattua Tommy Lee Jonesia, sillä se olisi kyllä kruunannut tämän jutun.Elokuva kertoo James West (Will Smith) nimisestä mustasta everstistä, joka taisteli sisällisodassa. Presidentti Grant palkkaa hänet selvittämään tiedemiesten katoamisia ja antaa tälle apuriksi Artie Gordon-nimisen keksijän, jonka ihmevekottimet ovat kuin MIB:n käyttämien aseiden esimuotoja. Pahiksena häärii pyörätuoliin joutunut vanha etelän kenraali, joka haluaa tehdä vallankaappauksen Yhdysvalloissa.Tarina on älyvapaa, mutta sitä ei saa ottaa liian vakavasti. MIB oli mielestäni onnistunut kokonaisuus, eikä tämä sille paljon häviä. Länkkärielokuvien kliseet on jätetty sivummalle, eikä niistä ole yritetty vääntää vitsiä. Huomio onkin kiinnitetty agenttitoimintaan, joka pistää katsojan pari kertaa miettimään, minkä genren elokuvaa hän on nyt oikeastaan katsomassa?Näyttelijät eivät suoranaisesti loista: Will Smith luottaa omaan karismaansa, mikä on osoittatunut jo monesti oikeaksi ratkaisuksi, kun taas Kevin Kline on roolissaan Artiena pikemminkin rasittava. Kala Nimeltä Wanda - elokuvassa läpimurtonsa tehnyt Kline ei vain tunnu saavan uralleen uutta nostetta, eikä tämä rooli sitä ainakaan auttanut. Kaiken huippu on kuitenkin Salma Hayekin roolisuoritus, joka on täysin päälleliimattu ja turha. Hänen olemassaolonsa syy on kuitenkin selvä, nähdäänhän hänen takapuolensakin yhden vitsin päätteeksi!Loppujen lopuksi minua hymyilyttivät monet elokuvan vitsit ja pari niistä onnistui jopa naurattamaan. Kaikkien aikojen huonoimman elokuvan titteliä en siis antaisi tälle elokuvalle. Kutsuisin tätä ennemminkin keskivertokomediaksi. Kyllä tämän kaveriporukassa katsoo muutaman kerran.","Viihdyttävä elokuva, jota ei kannata kauhean vakavasti katsoa"
28,30.0,"Barry Sonnenfeld & Will Smith. Siinäpä vasta kokkareista viihdettä rakentava kaksikko. Ei riittänyt, että varsin yksiulotteiselle MIB –hassuttelulle piti vääntää jatkoa, vaan siinä välissä täytyi suoltaa ulos myös Wild Wild West –niminen kärsimysnäytelmä. Perinteitä noudattaen Will Smithin takana seisova tuottajaporras väsäsi hra Smithille menevän biisin mainostamaan kehnoa leffaa ja näin itse päätuotteen surkeutta saatiin peitettyä. Se on sitä pisnestä se.Wild Wild West tarjoaa katsojilleen ”teknoajan villin lännen”, jossa koviksista kovin eli James West (Smith) ja keksijänörtti Artie Gordon taistelevat pahan voimia vastaan. Pahaa edustaa Kenneth Branagh – erittäin huonosti vieläpä. Mukaan meitä mieskatsojia varten on hankittu naiskauneutta Hayekin Salman muodo(i)ssa. Harmi, että käsikirjoittajat ovat unohtaneet kirjoittaa Salmalle roolin. No, ei kai se haittaa, vaikka motiivit mukanaololle puuttuisivat. Wild Wild West liikkuu pitkälti tietokoneiden mahdollistamien räjähdysten ja bondmaisten näppärien keksintöjen varassa. Kovin pitkälle ne eivät kanna, ja täytyy vain ihmetellä kuinka superlaadukkaan leffavuoden 1999 kalleimpiin tuotoksiin kuuluva elokuva ei pysty tämän parempaan. Elokuvan suurinta ongelmaa edustavat vitsit, joiden rinnalla ”vakavahkon” pääministerimme kommentit vaikuttavat ykköshuumorilta. Will Smithin suuhun ylikovat äijäläpät eivät yleensäkään istu, eikä nyt ole poikkeuksen paikka. Tosin ei muukaan joukko erotu edukseen. Huhut kertovat, että nykyinen WWW-versiokin on useampaa otteeseen muokattu, koska testiyleisö ei löytänyt ensimmäisestä versiosta huumoria ollenkaan. Ja tästäkö muka löytyy?Tuoreena leffateatterin penkeiltä tämän leffan vielä suodatti juuri ja juuri, mutta viimeistään nyt toisella katsomisyrityksellä karsea totuus paljastuu: Jättirobotarantula murskaamassa Silveradoa ei ole yhtään parempi idea kuin Godzilla N.Y.ssä kuurupiiloa leikkimässä. Eli puoli pojoa Salmasta (näyttelijätaidoista en mainitse sen tarkemmin) ja parista vekkulista keksinnöstä, jotka toimivat jopa. Mutta Barry Sonnenfeldille on (taas) todettava: Sorry, no bonus!",Näiden vitsien rinnalla ”vakavahkon” pääministerimme kommentit vaikuttavat ykköshuumorilta.
29,30.0,"Jos puhutaan hollyhuttu-leffoista yhdistettynä äsköniin, Wild wild West on malliesimerkki. Tämä tuntui siltä kun MIB olisi lennätetty villiin länteen. Ohjaaja Sonnenfeld ja pääosanäyttelijä Smith jotka myöskin tekivät MIB:it. Leffa kulkee naurettavuuden ja itkun hämärässä välimaastossa, miehiä kuolee kuin heinää, ilman veriroiskeita (sorry splätterfanit). Silmänruokaa tarjosi Salma Hayek, josta annan puolikkaan pojon (pah, sovinistista muka).Jim West (Smith) on joku agentti jonka vanhemmat kuolivat traagisesti ja sen traagisuuden takana oli joku hullu pyörätuolimies. West määrätään nappaamaan se pyörätuolimies yhdessä keksijäneroagentin, Kevin Klinen esittämän miehen, kanssa. Kavereilla on tietysti miehistä kilpailua, ja alussa miehillä oli jotain kitkaa keskenään. Olipas hah-hah-hauskaa.Will Smith on ihmemies. Hän ei ole kummoinen muusikko, ei ihmeellisempi näyttelijä, ja silti suurimpia nimiä Hollywoodissa. Ja mitähän tämä kertoo Hollywoodista? Monty Pythonistakin tuttu Kevin Kline ei naurattanut tippaakaan keksijänä. Hayek roikkui mukana pakollisena puolialastomana naisena.Kolmella eurolla tämän ostin, eikä kaduta vaikka näin huono filmi onkin. Kai tämän joskus kahden vuoden päästä taas katsonee.nimimerkki: Screwball",Leffa kulkee naurettavuuden ja itkun hämärässä välimaastossa.
30,80.0,"Peräkammarin poika, leffan nimihenkilö, Willard asuu vuoteessa viruvan äitinsä kanssa. Työpaikka on siunaantunut firmasta jonka isä perusti. Nyt jo kuolleen isän yhtiökumppani on puljannut firman itselleen ja luvannut huolehtia pojasta, niin kauan kuin äitipaha elelee. Firman tj:llä on pahalaatuinen asennevamma sisäänpäin kääntynyttä poikaa kohtaan. Nöyryytystä muiden työntekijöiden edessä ja alituinen muilutus alkaa ottamaan Willardia pattiin. Ja kun vielä kotioloja kalvavat kaakattava äiti ja akuutti rottaongelma. Jälkimmäinen ongelma alkaa muuttumaan siunaukseksi ja Willard alkaa ottamaan hommat haltuun….tai no, rotat ainakin.Pläjäys oli päässyt aivan täysin sihtini läpi. Mitään ennakkotietoja, ja niin ollen myöskään ennakkoasenteita ei leffaa kohtaan ollut. Ja se oli hyvä. Leffa oli positiivinen yllätys. DVD-kotelossa Willard on määritelty kauhuksi mutta välillä ollaan mustan humorin puolella lujasti. Välillä pyörähdetään splatterin puolellekin. Pääosan esittäjä Crispin Glover vetää mieleltään järkkyvän pojan roolin todella hyvin. Tehokeinona on käytetty vääristäviä lähikuvia ukkelin naamasta ja muiden kanssaeläjien aiheuttama kuristus tulee selväksi ilman sanojakin.",Suosittelut rottakammoisille masokisteille ja mustan huumorin ystäville.
31,90.0,"Will Hunting (Damon) on tavallinen poika, joka siivoaa töikseen erään hienon koulun käytäviä. Hän hengailee kavereittensa kanssa ja osallistu tappeluihin. Silti hän poikkeaa muista olemalla erittäin viisas. Kerran hän menee liian pitkälle ja joutuu kaltereiden taakse. Hänen matemaattiset kyvyt huomannut professori Lambeau (Stellan Skarsgård) saa Willin vapaaksi, jos hän suostuu tapaamaan häntä ja käymään psykiatrilla kerran viikossa. Kukaan psykiatri ei oikein sovi Willille. Sitten hän tapaa psykiatri Sean Maguiren (Williams). Ehkä hän saa Willin tajuamaan hänen todelliset kykynsä. Samalla Will rakastuu Minnie Driverin näyttelemään Skylariin.Kolmatta kertaa tuli tämäkin katsottua ja vieläkin jaksoi viehättää. käsikirjoitus, näyttelijäsuoritukset ja ohjauskin ovat kunnossa. Leffan on ohjannut Gus Van Sant. Tämä oli menestys ja voitti muistaakseni jopa pari Oscaria. Tämän jälkeen mies menetti maineensa ohjaamalla Psychon uusintaversion.Näyttelijäsuorituksetkin ovat loistavia. Matt Damon tekee hyvän ja aidon roolisuorituksen Willinä. Hänen kaveriaan näyttelevä Ben Affleck hoitaa myös hommansa kunnolla. Minnie Driver Willin rakkauden kohteena on myös hyvää näyttelemistä. Professori Lambeauna nähtävä Ruotsissa syntynyt Stellan Skarsgård vakuuttaa myös. Silti nuo kaikki roolisuoritukset häviävät Robin Williamsin loistavalle, Oscarin arvoiselle näyttelemiselle. Ilman häntä pisteitä olisi ehkä puolikas tai jopa kokonainenkin tykinlaukaus vähemmän.Elokuva voitti toisen Oscarin Damonin ja Affleckin hienosta käsikirjoituksesta. Siinä on paljon ajatusta. Elokuvahan on kertomus pojasta, jolla on loistavat matemaattiset kyvyt ja mainio valokuvamuisti, mutta heittää lahjansa hukkaan. Willin kaverin mukaan Will istuu lottovoiton päällä, mutta ei uskalla lunastaa sitä.",Hyvää draamaa etsivät saavat varmasti mahansa täyteen.
32,100.0,"Vuonna 1997 valmistunut Good Will Hunting on Gus Van Santin ohjaama draamaelokuva, jonka ovat käsikirjoittaneet näyttelijöinä uraauurtaneet Ben Affleck ja Matt Damon. Tekijätiimi ei aluksi kuulosta kovinkaan vakuuttavalta, mutta elokuva voitti Oscarin parhaasta käsikirjoituksesta ja Robin Williams toisen samanmoisen parhaasta miessivuosasta. Näiden meriittien ja pienen hämmästyksen jälkeen aloin katsomaan teosta ensimmäistä kertaa ja se todella teki allekirjoittaneeseen lähtemättömän vaikutuksen yhtenä parhaista draamaelokuvista kautta aikain.Will Hunting (Damon) on orpona kasvanut ja maailman kovettama nuorimies, joka nauttii elämästä kavereidensa kanssa normaaliin tapaan hengailemalla Etelä-Bostonin lähiöissä ja ansaiten leipänsä työskennellen rakennustyömaalla ja siivoojana yliopistolla. Will on matemaattisesti todella lahjakas ja ratkaistuaan professori Lambeaun oppilailleen asettaman tehtävän, aletaan hänestä kaivamaan potentiaalia esiin oikein urakalla. Will ei itse ole moisista konttorinörtin hommista kiinnostunut vaan hengailee mieluummin kavereidensa kanssa baareissa haastamassa riitaa paikallisten nättien poikien kanssa. Hakattuaan yhden jannun sairaalakuntoon Will saa oikeudelta päätöksen, jonka mukaan hän joutuu tapaamaan professori Lambeauta ja psykiatria viikoittain, välttääkseen ehdottoman vankilatuomion. Näin ollen aikamme Einstein pakotetaan kohtaamaan kykynsä ja menneisyyden peikot.Yleensä Good Will Huntingin tapaiset ns. yksinkertaiset draamaelokuvat alkavat mielenkiintoisesti ja lupaavasti, mutta jossain vaiheessa ne jäävät polkemaan samalle tylsälle tasolle odottamaan loppuaan. Näin ei kuitenkaan käy kyseisen teoksen kohdalla, vaan pienillä nerokkailla twisteillä ja kohtauksilla katsojan keskittyminen pidetään tiukasti itse leffassa ja parituntinen päivästä liukuu ulottumattomiin hyvin nopeasti. Affleck ja Damon ovat kieltämättä luoneet täydellisen kässärin ja ansaitsevat todellakin Oscarinsa. Osa dialogeista on nerokkaita, osa todella hauskoja, osa koskettavia ja surumielisiä, mutta ennen kaikkea ne liikuttavat leffaa upeasti eteenpäin. Kliseisiin Good Wil Hunting ei sorru, vaikka aihe antaa niihin sortumiselle hyvin voimakkaat lähtökohdat. Affleck ja Damon eivät kuitenkaan ansaitse täyttä kunniaa käsikirjoituksesta, sillä kaksikko oli aluksi aikeissa tehdä elokuvasta trillerin, kunnes (onneksi) tuotantopuolelta tuli ohjeistusta kääntää asetelma draamamuottiin.Täydellisesti rakennettu tarina osaa koskettaa oikeissa paikoissa, mutta se osaa olla myös hauska. Pari kertaa repesin nauramaan ihan ääneen ja olihan tämä ajoittain paljon hauskempi kuin komedialeiman saaneet tuotokset. Katsojalle esitellään monen monta hahmoa, joita kaikkia oppii ymmärtämään, ja se jos mikä on hienoa. Yleensä elokuvissa syvennytään yhteen tai kahteen hahmoon, mutta tässä oppii tuntemaan puoli tusinaa tyyppiä, ja ainakin itselläni tuli hyvin mukava olo. Kuin olisin seurannut kymmenen vuotta jotain saippuasarjaa ja henkilöhahmoista olisi tullut toinen perheeni.Robin Williams tosiaan nappasi parhaan miessivuosan Oscarin Willin psykiatrin roolista. Williams esittää mahtavan parran omaavaa sivistynyttä ja rauhallista isähahmoa, mutta myös temperamenttisia kohtauksia on tarjolla. Tätä ennen Williamsin naama on näköradion ruudulla vain ärsyttänyt toinen toistaan surkeimmissa komedioissa, mutta tässä hän vetää varmastikin elämänsä roolin ja hänen työskentelyään on todella hieno seurata. Matt Damon oli ehdokkaana parhaaksi miespääosan esittäjäksi, mutta pytty meni lopulta Nicholsonille. Lapsuuden traumoista kärsivää, matemaattisesti lahjakasta kovista näytteleminen ei varmastikkaan ole sieltä helpoimmasta päästä, ja onkin ilo todeta Damonin tekevän millintarkkaa työtä pääosassaan. Henk. koht. olen sitä mieltä, että Oscar olisi kuulunut hänelle. Affleck on ihan ok parhaan kaverin osassa, ja persoonallista tyttöä esittävä Minnie Driver on myös positiivinen tuttavuus.Kokonaisuudessaan Good Will Hunting on ehdottomasti viiden tähden draamaleffa, ilman ainuttakaan pientä puutetta. Uskon lähes kaiken tyyppisten ihmisten pitävän kyseisestä teoksesta ja suosittelen sitä lämpimästi kaikille oikeasti laadukkaista ja hyvistä elokuvista pitäville. Ei väliä kuinka korkeat ennakko-odotukset asetat, sillä Good Will Hunting ylittää ne joka tapauksessa.",Nerokkailla twisteillä ja kohtauksilla katsojan keskittyminen pidetään tiukasti itse leffassa.
33,90.0,"Good Will Hunting kuuluu ehdottomasti 90-luvun draamaelokuvien kärkikastiin. Sen käsikirjoituksesta vastasivat Matt Damon ja Ben Affleck, jotka molemmat olivat elokuvan ilmestyessä alle kolmekymppisiä keltanokkia. Sekä Damon, että Affleck ovat Good Will Huntingin jälkeen tehneet loistokkaat urat Hollywoodissa ja jo Good Will Hunting osoitti kaksikon taidot niin käsikirjoittajina kuin näyttelijöinäkin. Huhut tietävät kertoa, että alunperin elokuvan tuottajat olisivat halunneet pääosiin Brad Pittin ja Leonardo DiCaprion, mutta eräs Kevin Smith päätti sekaantua asioihin, jonka jälkeen Damon ja Affleck päätyivät elokuvaan. Kun elokuvassa näyttelevät vielä sellaiset kaverit kuin Robin Williams ja pitkän uran tehnyt Stellan Skarsgård, on elokuva ainakin näyttelijöiden osalta hallussa.Good Will Hunting seuraa Will Huntingin (Matt Damon) elämää. Parikymppinen nuorimies on köyhistä oloista kotoisin oleva orpo, joka kuluttaa aikaansa hengailemalla kavereidensa kanssa. Sinänsähän tämä ei ole mitenkään erikoista tai lähtökohdiltaan massasta eroavaa draamaa, mutta osoittautuu kuitenkin, että talonmiehenä Massachusettsin teknologian laitoksella toimiva Will onkin matemaattinen nero. Kun professori Gerald Lambeau antaa luennollaan lähes mahdottoman matemaattisen ongelman ratkaistavaksi, muuttuu Willin elämä täysin. Lambeaun esittämä ongelma on yksinkertaisen helppo Willin kaltaiselle nerolle ja seuraavankin tehtävän hän ratkaisee käytävän liitutaululle hetkessä. Nuortamiestä ei kuitenkaan kiinnosta matemaattiset ongelmat, vaan hän mieluummin juopottelee ja tappelee kaveriporukan kanssa. Häkki heiluu, mutta Gerald Lambeau on kuitenkin päättänyt ottaa Willin siipiensä suojaan.Will ei kuitenkaan ole kovinkaan kiinnostunut häntä odottavasta urasta matemaattisena nerona. Hän mieluummin juo olutta ystäviensä seurassa ja työskentelee rakennustyömaalla parhaan ystävänsä Chuckien (Affleck) kanssa. Lambeau yrittää kaikkensa nuorukaisen kanssa ja useamman terapeutin läpikäytyään turvautuu vanhaan kämppikseensä, Sean Maguireen (Robin Williams), joka päättää auttaa nuorta poikaa.Good Will Huntingin draama rakentuu Willin ja Seanin väliseen suhteeseen, joka kehittyy massiivisesti elokuvan parituntisen keston aikana. Alkuun ylimielinen ja välinpitämätön Will alkaa vähitellen arvostaa Sean Maguirea ja kaksikon välille syntyy vahva side. Kaksikon suhteessa on niin ylä- kuin alamäkiäkin, jopa hetkittäisiä katkeamispisteitä. Taustatekijöinä draamalle toimivat Lambeaun halu johdattaa Will maineeseen ja kunniaan aikansa suurimpana nerona ja Maguiren halu saada Will avautumaan ja pääsemään yli ongelmistaan. Good Will Hunting ei ole kuitenkaan pelkästään Willin ja Sean Maguiren draaman ympärille rakentuva kasvutarina, vaan se ottaa nerokkailla dialogeillaan kantaa yhteiskunnan tilaan. Itse elokuvan pääjuoni ottaa kantaa Yhdysvaltain koulupolitiikkaan. Will Huntingin kaltaisella köyhien olojen kasvatilla ei ole minkäänlaisia mahdollisuuksia päästä yliopistoon opiskelemaan, vaan nämä nuoret on jo syntymästään tuomittu työskentelemään rakennustyömailla ja muilla ""blue collar"" aloilla. Totuus on se, että on varsin mahdollista, että Yhdysvaltain köyhiltä alueilta voisi löytyä viisaista nuoria, jopa neroja, mutta heidän koulu-uransa päättyvät aivan liian varhain, koska vanhemmilla ei yksinkertaisesti ole varaa kustantaa opintoja. Suomessa asiat ovat onneksi paremmin, mutta ei ole kauaa aikaa siitäkään, kun vielä Suomessakin oli varsin normaalia, että ""työläisen"" lapsista tuli myös ""työläisiä"". Eikä kyse ollut valinnasta vaan itsestäänselvyydestä - ei kukaan ajatellut maaseudulla 60-luvulla, että ""hei lähdenpä tästä opiskelemaan itseni lääkäriksi"", kun pellolla odotti lehmälauma.Will Huntingin toimet ja ajatusmaailma ovat nekin mielenkiintoisia. Nuorukainen protestoi vahvasti koulutusta ja koulutusjärjestelmää kohtaan; hän ei missään tapauksessa haluaisi yliopistoon opiskelemaan, sillä hän näkee sen turhaksi. Tämä korostuu hienosti kohtauksessa, jossa Will on kavereineen opiskelijaravintolassa ja Will joutuu sanaharkkaan erään opiskelijan kanssa:""See, the sad thing about a guy like you is, in 50 years you're gonna start doin' some thinkin' on your own and you're going to come up with the fact that there are two certainties in life: one, don't do that, and two, you dropped 150 grand on a fuckin' education you could have got for a dollar fifty in late charges at the public library!""Tämä on toisaalta myös varsin totta; melko useasti nuoriso luulee tietävänsä asioista lähes kaiken luettuaan asioista oppikirjoista. Sean Maguire tiivistää asian melko hienosti eräässä kohtauksessa:""Thought about what you said to me the other day. About my painting. Stayed up half the night thinking about it. Something occurred to me. I fell into a deep, peaceful sleep and haven't thought about you since. You know what occurred to me? You're just a kid. You don't have the faintest idea what you're talking about. Good Will Huntingin näyttelijäsuoritukset ovat loistavia. Matt Damon vakuuttaa nuorena Will Huntingina, joka kehittyy ja kasvaa ihmisenä elokuvan aikana huimasti. Ben Affleck hoitaa roolinsa hyvin Willin parhaana ystävänä, jonka pohjimmaisena toiveena on se, että Will pääsisi pois köyhyydestä ja rakennustyömailta. Stellan Skarsgård on jälleen hyvä ja tekee varman suorituksen Gerard Lambeauna. Potin varastaa kuitenkin Robin Williams, joka palkittiin suorituksestaan Academy Awardilla. Sean Maguire on potilaastaan välittävä psykologiaa opettava yksinäinen mies. Opettajan uran valinnut Maguire kuitenkin painii myös omien ongelmiensa kanssa, joista suurimpina on elämänsä rakkauden, vaimonsa menettäminen. Vaimon kuolema on todella raskas asia miehelle - jopa niin raskas, että kun Will provosoi asiasta tarpeeksi kauan, nähdään Sean Maguiresta myös toinen, huomattavasti pelottavampi puoli, kun hän käy käsiksi Williin:""If you ever disrespect my wife again, I will end you. I will fucking end you. You got that, chief?""Good Will Hunting on loistava elokuva. Se sisältää vahvaa draamaa, mutta myös monia kevyempiä kohtauksia, joissa jopa muutamat naurut ovat mahdollisia. Se käsittelee vakavaa aihetta mielenkiintoisesta näkökulmasta. Sen monipuoliset ja moniulotteiset hahmot tarjoavat katsottavaa useammaksi katselukerraksi, sillä on selvää, että toisella katsomiskerralla hahmoista pystyy tulkitsemaan huomattavasti enemmän uusia ja syvällisempiä asioita. Ei todellakaan ole ihme, että Damon ja Affleck pokkasivat Academy Awardin parhaasta alkuperäiskäsikirjoituksesta, sillä niin vakuuttavaa jälkeä Good Will Hunting on.Elokuvaa voi suositella hyvin mielin kaikille draaman ystäville. Elokuvan tempo on rauhallinen, mutta hahmot ja niiden välinen vuorovaikutus pitävät katsojan otteessaan helposti. Good Will Hunting osoittaa myös hienosti sen, että hyvän draamaelokuvan ei välttämättä tarvitse olla massiivisen pituinen, vaan parituntinen pakkaus toimii aivan yhtä hyvin - jopa paremmin. Good Will Hunting kannattaa ehdottomasti katsoa, sillä se on loistokas draama, joka koskettaa, naurattaa ja mietityttää.","Elokuva, joka koskettaa, naurattaa ja antaa ajateltavaa."
34,80.0,"Kun käsikirjoittajan hommia hoitelee Matt Damon ja Ben Affleck, ei ihan heti uskoisi, että heiltä saattaisi syntyä hyvää tekstiä. Etenkin Ben Affleckiin olen aina suhtautunut epäilevästi. Kyllä nämä pojat osaavat draamaa kirjoittaa. Pahus soikoon, ja pääsivät ihan yllättämään, enkä voi vihata Affleckia enää niin paljon. Jostain syystä leffa on jäänyt pienoiseen pimentoon, vaikka kyseessä on miltei loistava elokuva. Käsikirjoituksen tason todistaa se, että muistaakseni se olisi palkittu ihan Oscar-palkinnolla. Ohjaajana hääri Gus Van Sant, joka on ohjannut myös Red Hot Chili Peppersin Under the Bridge -musiikkivideon ja elokuvien ohjaajana mies on muun muassa mokaillut kasaan uusintaversion Alfred Hitchcockin klassikosta Psyko. Tässä leffassa kaveri on onnistunut, mutta suurin kiitos ja kumarrus menee kyllä näille käsikirjoittajapojille.Elokuva kertoo Will Huntingista (Damon), jolta sujuu matemaattisten ongelmien ratkaisu paremmin kuin keneltäkään. Heppu on vain luonteeltaan ylimielinen ja viihtyy paremmin baarissa kuin koulun penkillä taikka töissä. Tyttöystävän kanssakin voi tulla ongelmia, koska Will pelkää hylkäämistä. Vankilatuomio tulee pahoinpitelystä, mutta pojan lahjakkuus on huomattu, joten vankilasta Will pääsee pois tiettyjä ehtoja noudattaen. Hänet passitetaan terapeutille ja matematiikkaan tunneille. Psykiatrit vaihtuvat tuon tuosta, kun pojan käytös on epämiellyttävää. Monen kallonkutistajan jälkeen päätyy hän vaimonsa menettäneen terapeutin, Sean Maguiren (Williams), luokse. Hän saa pojasta jonkinlaisen otteen.Good Will Hunting antaa paljon mietittävää. Se sisältää myös joitain tärkeitä elämänviisauksia, joista voi ottaa oppia, jos sen tarpeelliseksi näkee. Nämä asiat tulkitaan hyvin Robin Williamsin ja Matt Damonin saumattomassa yhteistyössä. Pientä kivaa on tarjolla juonen kannalta koko ajan, ja leffa pyörii niin vaivattomasti eteenpäin, että pari tuntia vierähtää nopeasti. Pikainen tarkistus todistaa muistikuvani oikeaksi siitä, että Good Will Hunting on jossain imbd:n top250-listalla. Siellähän se, tällä hetkellä sijalla 248, joka on ansaittu paikka. Ihan pehmodraamasta ei ole kyse ja hyvä niin. Kielenkäyttö on aika kovaa, mutta mitäpä tuosta. Laatudraama, toden totta.Nimimerkki: Viisas","Antaa paljon mietittävää. Leffa pyörii niin vaivattomasti eteenpäin, että pari tuntia vierähtää nopeasti."
35,60.0,"Taisi allekirjoittanut kommentoidessaan West Side Storya sanoa kyseistä leffaa nykyaikaiseksi Romeoksi ja Juliaksi, niin alkaa tässä pikkuhiljaa taas mietityttää että mitäs sitä taas tuli kirjoitettua. Nimittäin vuonna 1996 tehtiin kuin tehtiinkin Romeon ja Julian rakkaustarinasta kertova raina, joka on sitten hyvin nykyaikainen. Ja huomattavasti onnistuneempi kuin jo mainittu West Side Story.Luulen, että jokainen sivistynyt tietää millainen on William Shakespearen kirja juoneltaan, joten en näe mitään syytä ruveta selostamaan tätä elokuvaa hirveän tarkasti. Mutta jos joku ei sitten tiedä tarinaa, niin tässä hiukan selvennystä.Tapahtumapaikkana on Mexico Cityyn sijoittuva, nerokkaasti keksitty Verona Beach. Verona Beachilla kaksi sukua on tukkanuottasilla ja he hukuttavat kaupungin vereen suoraan sanottuna. Montequen nuori urho Romeo (DiCaprio), rakastuu vastapuolen, Capuletin häikäisevään nuoreen neitiin Juliaan (Danes). Ja jos heidän suhteensa paljastuisi niin... ääk. Ja loppujen lopuksi, elokuva huipentuu todella surulliseen kohtaukseen jossa eräs nuori pari lopettaa sukujen välisen riidan todella surullisella tavalla. Miten? Sen jätän kertomatta etten todellakaan paljastaisi liikaa, vaikka uskoisin että kaikki sen nyt tietävät.Niin... vaikka tämä elokuva vedetään ajoittain hieman överiksi niin toimintapuolella että romantiikassa voin huoletta sanoa, että kun tämä Romeon ja Julian tarina pitäisi jollain tapaa saada sisäistettyä, niin kannattaa valita tämä elokuva. Vaikka miekat ovat vaihtuneet pistooleiksi ja aateliset suvut koviksi gangsta-posseiksi, tarina seuraa muuten William Shakespearen käsikirjoitusta täysin kaavamaisesti. Kaavamaisuus on yleensä uudelleenfilmatisoinneissa huono juttu, mutta tässä se ehkä jopa pelastaakin paljon. Kyllä Luhrman silti onnistui tuomaan elokuvaan paljon omaakin.Näyttelijäosasto... öh. Okei, DiCaprio oli kyllä leffan tekoaikoihin suosionsa huipulla, mutta tuntuu silti jotenkin kliseiseltä, että jässikkä on valittu Romeon rooliin, vaikka tuskin parempaakaan siihen hommaan olisi löytynyt. Tarkoitan tällä sitä että ainahan tollainen siloposki päätyy tällaisiin rooleihin. Ja arvioni DiCapriosta on: Aivan selkeää ylinäyttelyä, ei toimi parhaalla  mahdollisella tavalla. Claire Danekin tuntuu olevan aivan väärässä leffassa. Mutta jos joku pitää nostaa näyttelijäkatraasta näkyviin positiivisessa mielessä valitsen kyllä Pete Postlethwaiten. Hän vetää roolinsa hyvin, eikä jää missään vaiheessa liikaa taustalle.Mutta vaikka näyttelijäosasto saa paljon risuja, se ei pilaa elokuvaa missään vaiheessa. Ja se DiCaprion ylinäytteleminen, se toimii kyllä kaikissa Romeon vollotuskohtauksissa, joita onkin riittämiin. Tarina on nykyaikainen, ja toimintaakin löytyy yllättävän paljon. Ja leffassa säilyy koko ajan sellainen haikea tunnelma, ja lopussa joutui meikäläinenkin taistelemaan kyyneleitä vastaan. Ehdottomasti katsomisen arvoinen, eikä kannata välittää DiCaprion yliampuvasta menosta.","Ehdottomasti katsomisen arvoinen, eikä kannata välittää DiCaprion yliampuvasta menosta."
36,60.0,"Willow on semmoinen koko perheelle tarkoitettu viihdyttävä pikku elokuva. Pääosassa on kääpiökansan edustaja Willow, joka joutuu lähtemään kotikonnuiltaan toimittaakseen hoiviinsa ajautuneen vauvan Isoille tyypeille kaukana jossain. Vaavi sattuu kuitenkin olemaan kaikkea muuta kuin tavallinen itkupilli ja niinpä Willow saa peräänsä armeijoita ja pahan noidan. Onnekkaan sattuman johdosta Willow saa mukaansa sekopäisen soturin, Madmartiganin (Kilmer) ja älyvapaat lilliputtifrendit. Heidän kanssaan matka helpottuu kovasti, vaikka paljon on luvassa jänniä käänteitä ja hurjia kahakoita.",Ron Howard on ok sadunkertoja.
37,80.0,"Fantasiaelokuva on vaikea genre saada toimimaan. Ron Howardin ohjaama satuelokuva sisältää kaikkea mitä genre vaatii: paha kuningatar Bavmorda (Jean Marsh), tämän häijy tytär Sorsha (Joan Whalley), kelmi, mutta rohkea miekkamies Madmartigan (Val Kilmer) ja kaikkea muuta vastaavaa kahdessa tunnissa nautittavaa seikkailua. Se tarkoittaa taisteluita, taikuutta ja huumoria tasaisina annoksina ja loppu on luonnollisesti onnellinen.Willow Ufgood (Warwick Davis) joutuu itseään (kirjaimellisesti) suurempien voimien pelinappulaksi, em. paha kuningatar Bavmorda haluaa tuhota ainoan valtaansa uhkaavan tekijän ja sattuman ansiosta hän joutuu Willow'n haltuun ja suojelukseen. Tarina on kerrottu lukuisia kertoja aiemmin, mutta se ei haittaa yhtään. Kallonaamariin pukeutunut kaappi (Pat Roach) joka ainoastaan suuttuu vatsaan upotetusta miekasta ei voi haitata elokuvaa yhtään ja nautittavan vanhanaikainen kaksipäinen ötys on samanlainen ilmiö.Ron Howard tuo kokonaisuuteen lämpöä, mutta näyttelijäkaarti luo heidät eloon. Warwick Davis on toimiva valinta varsin anonyymiin sankarirooliin, mutta kokemuksen puutteen ansiosta hän on hieman jähmeä. Val Kilmer onneksi revittelee nautittavasti Madmartiganina joka on paitsi koominen piriste myös fyysinen turpaanvetäjä. Jean Marsh on juuri sopivan räikeä pahis jonka ystävällisin ilme on pilkallinen naurunkäkätys ja Joan Whalley tämän kiukkuisena tyttärenä ei jää yhtään heikommaksi.Tätä elokuvaa on melkoisen vaikea ja itse asiassa tarpeeton analysoida. Se on satu. Se on kerrottu ja toteutettu hyvin ja tarjoaa maukkaan annoksen viihdettä. Enempää ei tarvita.",Kerrottu ja toteutettu hyvin.
38,50.0,"Wimbledon on leffana kyllä täysin puhdasta hömppää ja kyllähän tällaistakin on kiva katsella väliin. Ei tarvitse olla suuri älyn jättiläinen jotta nimestä voi päätellä että ollaan tennismaailmassa ja Wimbledon-turnauksen tiimellyksessä. Peter Colt (Paul Bettany) on aktiiviurheilu-uransa ehtoopuolella oleva 32-vuotias brittiläinen pallonläimijä, joka on maailmanlistalla sijalla 119. Heppu pääse villilläkortilla mukaan kisaan. Kaveri ei ole koskaan voittanut mitään suurta vaan on tiukassa paikassa ""jäätynyt"".Lizzie Bradbury (Kirsten Dunst) on jenkkiläinen nuori ja nouseva tähti valmentajaisänsä tiukassa kontrollissa. Peterin ja Lizzien välillä alkaa kipinät sinkoilemaan ja rakkauskin siinä leimahtaa sitten sivutuotteena. Lizzien isä ei pidä tästä, koska naisen ajatukset eivät pysy enää pelissä. Rakastavaisten touhuilulla on kaksinaiset vaikutukset. Peter saa ""voimaa"" pelaamiseensa ja Lizzie menettää sitä. Tilanne menee tottakai hiukan kinkkiseksi, koska molemmat ovat tulleet pelaamaan ja voittamaan.Kuten jo kertaalleen mainitsin kyseessä on hömppäleffa. Herkimpiä katsojia yritetään saada liikuttumaan urheiluleffoista tyypillisillä taputuskohtauksilla ja sillä että tiukat taistelijat ovatkin loppupeleissä pyyteettömiä ja epäitserakkaita persoonia. Kyllähän kasaan on kyhätty ihan kelpo urheilu-romanssi, joka nojaa paljon Kirsten Dunstin nimeen. Onhan hän kohtuullisen nimekäs näyttelijä tänäpäivänä.",Alku on huomattavasti mielenkiintoisempi kuin mitä leffa lopulta jättää käteen.
39,50.0,"Urheilu ja rakkaus ovat kummatkin parhaimmillaan täynnä yllätyksiä. Sen sijaan urheilua ja rakkautta yhdistelevässä Wimbledonissa yllätyksellisyys loistaa poissaolollaan. Perusaineksilla kootaan silti keskiverto romantiikkapläjäys.Viimeistä tennisturnaustaan läpikäyvän ja vuosia alisuorittaneen brittiveteraanin (Bettany) sekä nousevan lupauksen (Dunst) tiet risteävät kuulun Wimbledin Grand Slamin paineiden keskellä. Ja mitäpä muuta siitä seuraisi ellei orastavaa rakkautta ja lempeitä ”urheiluharjotteita” varjelevan tenniskoutsi-isän selän takana.Urheiluviitekehys on vain (halpa) tekosyy ujuttaa kaksi Holly-mittapuihin täydellisesti sopivaa ihmistä uiskentelemaan rakkauden verkossa – tai tässä tapauksessa lyömään sitä kanssakäymisen palloa yli kimurantin suhdeverkon. Ja eihän se ässänä perille mene. Ei sitten niin millään, mutta lopussa kiitos seisoo...?Wimbledonin kohdalla haiskahtaa pahasti siltä, että joku nuoruudessaan Rockyn (Jou, Adrian, I love you!) huolella katsellut tuottajasetä on kuvitellut romantiikan toimivan ansana naisille ja urheilun intensiteetin loukkuna miehille, mutta unohtanut siinä sitten kummatkin ansalankavirittelyt puolitiehen. Urheiluanniksi käyvät lähinnä koomisesti leikatut vauhtipätkät ja tunnepuolikin jää pahasti parin otoksen varaan. Vaan myönnettävähän se on, että kummatkin osa-alueet toimivat niinä harvoina hetkinään oivasti ja näyttelijät tekevät kaikkensa tenniskliseiden keskellä. Kirsten Dunst pääsee söpöilyroolinsa lomassa muistuttamaan, että hänellä alkaa olla plakkarissa ihan sievä pino onnistuneita suutelukohtauksia.",Perinteinen romanttinen komedia tennismaailmaan ujutettuna.
40,40.0,"Peter Colt (Paul Bettany) on parhaat pelaajapäivänsä nähnyt raihnainen tenniksenpelaaja, joka osallistuu viimeistä kertaa Wimbledoniin ja aikoo sen jälkeen vetäytyä pelikentiltä lopulliseti valmentamaan rikkaita ja kyllästyneitä naisia. Lizzie Bradbury (Kirsten Dunst) on taas nuori ja villi tennislupaus, jonka tavoite on voittaa Wimbledon. Nämä kaksi ajautuvat suhteeseen, jota Lizzien valmentaja-isä (Sam Neil) vastustaa vahvasti, ettei mies sotkisi tytön peliä. Kumma kyllä Peter alkaa pärjätä otteluissa ja päästä ennennäkemättömään loistoon, kun taas Lizzien peli kärsii suhteesta. Kinkkistä, koska molemmat ovat tulleet voittamaan.Elokuvan alku on hieno ja lupaava, mutta sitten kaikki läsähtää. Urheilua sivuava romanttinen draama ei toimi ja vaikuttaa epäuskottavalta. Juoni ei vakuuta, saatikkaan sitten viihdytä katsojaa, ainakaan kovin pitkään.Elokuva on kuvattu oikeilla Wimbledonin kentillä Lontoossa, ja hienosti onkin kuvattu. Varsinkin intensiiviset pelijaksot ovat hienoa katseltavaa.Umpienglantilaisen Paul Bettanyn ja amerikkalaisen Kirsten Dunstin väliltä löytyy kyllä ajoittain jotain kemian tapaista, mutta kumpikaan ei yllä loistosuorituksiin. Täytyy myös mainita tässä yhteydessä James McAvoyn sivuosa Peterin haahuilijaveljenä. Skottihurmuri tekee hauskan ja hurmaavan roolin.Mikään loistoleffa Wimbledon ei ole, eikä se tarjoa mitään uutta tai persoonallista, mutta noin kerran katsottava.",Urheilua sivuava romanttinen draama ei toimi ja vaikuttaa epäuskottavalta.
41,70.0,"Joulukuun 23 iltapäivä. Nuori opiskelijatyttö (Blunt) etsii itselleen kyytiä kotiin perheensä luokse. Lopulta seinältä löytyy ilmoitus, jossa nuori poika (Holmes) etsii matkaseuraa kotimatkalle. Aluksi matkalaiset hieman jännittävät toisiaan, mutta pidemmän päälle alkaa jutustelu kiinnostaa. Illan hämärtyessä poika päättääkin poiketa yllättäen päätieltä sivutielle ja pian sattuukin ulosajo suoraan lumipenkkaan. Auto näyttää jäävän kiinni ja toisilleen tuntemattommat ovat keskellä talvista metsää, jonka siimekseen piiloutuu mysteeri 1950-luvulla aluetta piinanneista onnettomuuksista, joita tutki hieman oudolta vaikuttava lainvalvoja (Donovan). Pian myös kaksikko alkaa nähdä outoja näkyjä ympärillään.Realiajassa etenevä ja tapahtumia vähitellen esiin tuova Wind Chill on hieman Stephen Kingin tyylinen psygologinen painajainen keskellä talvista metsää. Alkujaan Gregory Jacobsin ohjaama Wind Chill meinattiin laittaa suoraan dvd-levitykseen, mutta sille annettiin mahdollisuus teattereissa ainoastaan 42 kopion voimin. Wind Chill keräsikin tuolla kopiomäärällä itsensä melkein takaisin, vaikka jäikin ilmestyessään 300:n ja Wild Hogsin jalkoihin. Joe Gangemin ja Steven Katzin kynäilemä käsikirjoitus on mukavan omaperäinen ja tunnelmaa hyvin luova tarina kahdesta toisilleen tuntemattomasta nuorukaisesta, joiden nimiä ei elokuvassa mainita kertaakaan. Itse asiassa kenenkään muidenkaan hahmojen nimiä ei Wind Chillissä kerrota. On vain mystisiä ja pelottavia hahmoja.Tarina etenee Joulukuun 23. iltapäivältä Joulukuun 24. päivän aamuun ja kellonaika vilahtaa ruudussa tietyn ajan välein. Tutustumis- ja ystävyysdraamana käynnistyvä Wind Chill muuttuu sopivan rauhallisesti piinaavaksi painajaiselokuvaksi. Kolaripaikan ohitse kun alkaa kulkea, jos jonkin srttista kulkiaa, joista kaikki ei vältämättä ole edes elossa tai olemassa, ja radiokin lähettää välillä lähetystä muutaman kymmenen vuoden takaa. Audiovisuaalisesti talvinen metsä ja Wind Chillin muutkin maisemat ovat komeannäköisiä. Emily Blunt ja History of Violencen Ashton Holmes ovat rooleisaan yllättävänkin onnistuneita ja heidän välillään oleva kemia toimii moitteettomasti.Kokonaisuutena Wind Chill on pienimuotoinen ja hillitysti kasattu kauhutrilleri kahden toisilleen vieraan ihmisen ulosajosta keskellä talvista tuntematonta metsää, ja heidän etsiessä yhteistä säveltä pelastua. Wind Chill on hieman erilainen joulunaikaan sijoittuva elokuva ja sujuvasti etenevä psygologinen kauhutrilleri.",Muuttuu sopivan rauhallisesti piinaavaksi painajaiselokuvaksi.
42,100.0,"Windir oli loistava yhtye. Bändin primus-motorina toiminut Valfar alias Terje Bakken soitti narulle täysin yksinään bändin kaksi ensimmäistä pitkäsoittoa, Sóknardalrin (1997) ja  Arntorin (1999). Tämän jälkeen mies värväsi pitkäaikaisen ystävänsä Hvàllin ja Ulcus nimeä kantavan yhtyeen jäsenet joiden kanssa ryittiin pihalle bändin kaksi viimeistä täyspitkää, 1184 (2001) sekä Likferd (2003). Valitettavasti pian tämän jälkeen, tammikuussa 2004, Valfar eksyi Norjan lumisiin vuoristomaisemiin ja mies löydettiin piakkoin kuoliaaksi paleltuneena, vain 25-vuotiaana. Yhtyeen muut jäsenet päättivät haudata yhtyeen sen johtohahmon ja perustajan mukana, joskin vielä julkaistiin postuumisti Valfar, ein Windir-kokoelma sekä tämä, Valfarin 26-syntymäpäivän kunniaksi julkaistu jäähyväiskonsertti loppuunmyydyssä Oslon Rockefeller-auditoriossa, jolla vokalisoinnin hoitavat erinomaisesti rytmikitaristi Sture ja Valfarin mörssärin kokoinen velipoika Vegard. Jälkimmäisellä ei ilmeisesti juurikaan livekokemusta ole mutta hyvin mies ottaa Valfarin nimeen humisevan yleisön haltuunsa.Bändi soittaa valikoituja herkkuja yhtyeen koko uran varrelta, ja on jossain määrin hämmästyttävää miten tarkasti miehet ovat saaneet tulkittua Valfarin hengentuotteet, etenkin kun ottaa huomioon sen tosiseikan että kukaan yhtyeen jäsenistä ei soittanut kahdella ensimmäisellä levyllä, poikkeuksena Steingrim joka hoiteli Arntorin rumpaloinnit. Etenkin klassinen Svartesmeden Og Lundamyrstrollet saa itselleen niin komean tulkinnan että sitä meinasi pienessä nousumyötäisessä ihan herkistyä. Jopa Sture ja Vegard saavat tulkinnoistaan irti hämmästyttävän paljon Valfarin alkuperäistä ulosantia muistuttavaa korinaa. Ulkoasultaan keikka on hillityn tyylikäs, kolme kameraa, muutamat paukut ja vähän savua. Ei turhan mahtipontista vaan lopputuloksesta huokuu juuri sopivan arvokas vaikutelma, joka tällaiselle tribuutille on ihan omiaan. Sognametal on Windirin ystäville hieno tilaisuus muistella aivan turhan aikaisin keskuudestamme poistunutta hienoa muusikkoa ja todeta samalla myös Windirin erinomainen livekelpoisuus, huolimatta sen merkittävimmän ydintekijän poissaolosta. Bonusmateriaalina on lyhyehköjä, bootleg-tasoisia livepätkiä vuosilta 1996-2003, jonkin verran hämärää backstage-häröilyä, Valfarin norjankielinen (joskin tekstittämätön) Norjan televisioon antama haastattelu sekä läjä valokuvia. ",Hieno testamentti hienolta yhtyeeltä.
43,100.0,"Tervetuloa hautausmaalle, johon Amerikan unelma on laskettu lepoon. Maa, jossa on ikuinen talvi. Täällä joko selviää tai luovuttaa - onnella ei ole pelissä sanan valtaa, kertoo elokuvan päähenkilö Cory Lambert (Jeremy Renner), liittovaltion agentti, jonka virkavastuulla on villieläinten metsästäminen. Kun hänet kutsutaan Amerikan intiaanien reservaatille ottamaan pari vuorileijonaa hengiltä, törmää hän sattumalta nuoren naisen raatoon. Surmat reservaattialueella kuuluvat FBIn toimivaltaan. Paikalle raahautuu nuori agentti Jane Banner (Elizabeth Olsen).Taylor Sheridan on mies, joka on lyhyessä ajassa muodostunut unohdettujen ihmisten puolestapuhujaksi. Hänen kaikki käsikirjoituksensa sijoittuvat takamaille, jossa hahmojen on pärjättävä omalla luonteenlujuudellaan. Sicario oli veret seisauttava jännitysnäytelmä oikeuden ja moraalin suhteesta toisiinsa. Hell or High Water oli kärsimysnäytelmä maailman hylkäämistä miehistä, joilla ei ollut mitään menetettävää. Wind River on näytelmä tasapainosta. Tasapainosta ihmisen ja luonnon välillä. Tasapainosta avun pyytämisen ja itse pärjäämisen välillä. Tasapainosta paikalleen jäämisen ja pakoon juoksemisen välillä.Keskeinen kohtaus, avain elokuvan tulkitsemiseen, tulee jo ennen finaalia. Siinä mies ja nainen makaavat vuoteessa ja haaveilevat paikasta, johon muuttaisivat yhdessä tulevaisuudessa. He harkitsevat New Yorkia... ei, liian sementtinen, liian täynnä rikoksia. He harkitsevat Chicagoa... ei, ei eroa mitenkään New Yorkista - muuta kuin kylmyysasteissa. Sitten he päätyvät haaveilemaan pienestä paikkakunnasta Kaliforniassa, vuorten suojassa. Tälle onnen tyyssijalle he antavat muitakin määreitä - yhteisön määrittävän kyläkirkon ja puussa kasvavan appelsiinin mehukkuuden, lasten naurun ja ventovieraiden ystävälliset hymyt. Lopulta, heidän haaveissaan ei olekaan mikään oikea paikka. He haaveilevat paremmasta huomisesta, jostain fantasiasta, mitä ei lopulta ole olemassa. Tässä heijastuu ihmisyyden perimmäinen konflikti. Kuvittelemme kaikki, että huomenna elämämme muuttuu paremmaksi. Kaikki murheet ovat poissa ja mikään ei ole enää huonosti.Sheridanin kynäilemille hahmoille tekisi usein mieli sanoa, että lähtekää. Lähtekää maille, joissa on paremmat mahdollisuudet. Jättäkää kurja entinen elämänne taaksenne. Haluaisimme sanoa heille näin, vaikka tiedämme, ettei se ole mahdollista. Itse pidän kauniina sitä, että Sheridan ei koskaan aliarvioi ihmisen juurten tärkeyttä. Hän ei koskaan halveksi hahmojaan tai heiluttele heidän edessään turhia MacGuffineita. Hän on paljon kiinnostuneempi porautumaan syvälle kiinni ihmisen psyykeeseen ja tutkimaan, mikä motivoi ihmistä elämässään. Mikään hänen elokuvissaan ei ole myöskään sattumaa. Hän rakentaa intensiivisen tunnelman hienovaraisista palasista. Hän pitää katsojan keskittyneenä elokuvaansa paljastamalla siitä asian kerrallaan. Skismaa hän hakee tematiikalla naisagentista taistelemassa jyrkkää ja perinteistä miesvaltaista hiljaisuutta vastaan. Myötätunto kohtaa järkkymättömyyden. Elizabeth Olsenin suora ja rehellinen roolityö paljastaa empaattisuuden ravistavan voiman paikassa, jossa jokainen taistelee omaa jähmeyttään vastaan. Jeremy Renner tekee uraamäärittävän roolityön tulkitessaan tematiikkaa anteeksiannon ja selvitymisen roolista julmuuden ja luovuttamisen maailmassa.Ei ole sattumaa, että elokuva sijoittuu jääkylmään Wyomingin osavaltioon, jossa kaikkialle on pitkä matka. Siellä yksinäisyydessä oma varjo tuntuu vainoavalta taakalta kaikkivoipaisen tyhjyyden rinnalla. Seistessä valkoisen erämaan keskellä, varmasti tuntee itsensä vuoren kokoiseksi. Hahmojen suhde tähän maailmaan on hyvin kytköksissä juoneen. Antagonistiksi muodostuu teeskentelevä ihmisego, josta tulee liian ylpeä hyväksyäkseen oman heikkoutensa.",Sudet eivät tapa
44,40.0,"Parin vuoden takainen romanttinen komedia My Sassy Girl oli hyvinkin merkittävä käänne kyseiselle genrelle. Se nosti umpisurkeaksi muodostuneen genren pohjamudista, kokeillen jotain uutta ja raikasta, yhdistellen loistavasti komediaa ja dramatiikkaa hieman erikoislaatuisten hahmojen välillä. Nyt samalta ohjaajalta on tullut toinen elokuva, joka noudattaa periaatteessa täysin samaa kaavaa. Eli lähtöasetelmat ovat kunnossa, miksi korjata jotain jos ei se ole rikki?Kyung-jin (loistava Ji-hyun Jun) on ammatiltaan poliisi, joka eräänä päivänä lähtee taskuvarkaan perään. Hänet kiinni saatuaan, mies yrittää vakuutella että myös hän jahtasi taskuvarasta, eikä suinkaan itse ollut se. Poliisiasemalle päästyään käy ilmi että mies, joka muuten on tyttökoulun opettaja, puhui totta, ja olisi anteeksipyynnön aika. Mutta ikävä kyllä kovaluonteinen poliisineitimme ei tunne sanaa ""anteeksi"". Tämän jälkeen he vielä kaikesta huolimatta tapaavat toisensa muutaman sattuman kautta, ja kuten arvata saattaa heidän välilleen alkaa syntyä jotain.Tämä on siis Jae-young Kwakin toinen elokuva, joka menee niin samoilla raiteilla My Sassy Girlin kanssa, että näitä ei voi olla vertaamatta keskenään. Jo ensimmäisistä minuuteista lähtien My Sassy Girlin nähneet huomaavat kuinka samaa kaavaa Windstruck noudattaa. Tässä ei sinänsä ole mielestäni mitään vikaa, mutta sen toteutus jää tällä kertaa puolitiehen. Nimittäin huumori on suurimmaksi osaksi erittäin typerää, ja useimmat juonenkäänteet vielä typerämpiä. Huumorin taso siis vaihtelee huomattavasti, välillä se on jopa niin mustaa ettei tiedä pitäisikö itkeä vai nauraa. Kaikesta huolimatta elokuva onnistuu suurimmaksi osaksi olemaan ihan hauskaa katsottavaa, ainakin ensimmäisellä puoliskolla. Jälkimmäinen puolisko tuntuukin painottuvan enemmän draaman puolelle, jossa mennään myös vähintään yhtä paljon metsään.My Sassy Girlin suola oli loistavat hahmot, joiden välinen kemia pelasi sataprosenttisesti ja aiheutti monia hilpeitä hetkiä. Vaikka naispääosan esittäjä on sama molemmissa, eivät hahmot toimi läheskään yhtä hyvin tässä. Pistetään sitten vaikka miespääosan esittäjän piikkiin, hänestä en pitänyt ollenkaan. Ji-hyun Jun (Il Mare, My Sassy Girl) on kuitenkin loistava näyttelijätär (ja muutenkin mukavaa katsottavaa ruudulla) ja pelastaa sen mitä pelastettavissa on.Loppu on oikeastaan niitä harvoja asioita joka jäi elokuvasta positiivisesti mieleen. Kyseiselle ohjaajalle erittäin tyypillinen, jossa loppuja ikään kuin on useita, tulee sellainen fiilis että ""nyt se loppui"", niin eipäs loppunutkaan. Eli mahdollisesti hieman pitkäveteinen, mutta lopulta kuitenkin palkitseva. Elokuvan viimein loputtua jää kuitenkin huono maku suuhun, samasta loistosta jota ohjaajan edellinen elokuva huokui, ei ole tietoakaan, ainoastaan pieniä vilauksia. Loppuen lopuksi Windstruck on ihan ok komedia, mutta mitään sen suurempia ei kannata odottaa. Itselleni Windstruck oli viime vuoden suurimpia pettymyksiä.","Ihan ok komedia, mutta mitään sen suurempia ei kannata odottaa."
45,60.0,"Sotaleffat ovat ainakin omalla kohdallani kokeneet pientä inflaatiota. Kun pitää tv-uutisten katselussa vähän taukoa niin kyllähän näitä voi yskimättä sitten kumminkin katsella. Wintalkers perustuu toisen maailmansodan aikaiseen tapahtumaan, jossa jenkkilän merijalkaväki valtasi Saipanin saaren japanilaisilta navajointiaanien kieleen pohjalta kehitetyn koodikielen avulla. Kielellä välitettiin laivastolle ja lentokoneille radioteitse hyökkäyskäskyjä. Japanilaisten ei koskaan onnistunut murtaa kyseistä koodikieltä ja kun saaren valtauskin oli menestyksekäs niin mikäpä siinä on tuo tarina kertoa näin leffan muodossa.Pläjäys jakaantuu tapahtumiltaan kahteen osaan, ""ihmissuhdedraamaan"" ja sotaan. Draamassa kerrotaan kulttuurien kohtaamisesta armeijan leivissä. Korvapuoli kersantti Joe Enders (Cage) saa tehtäväkseen suojella koodia hinnalla millä hyvänsä. Navajointiaani Ben Yahzee (Beach) on varsin ajattelevainen sekä reilu kaveri ja Joe yrittää pitää etäisyyttä tähän, jotta ystävyyssiteitä ei pääsisi muodostumaan ja tunnepuoli astuisi mukaan häiritsemään tehtävän suorittamista. Koodiukko kun on pistettävä pahassa paikassa ennemmin kylmäksi kuin päästää tämä vihollisten kuulusteltavaksi. Osastossa löytyy myös rasistisia piirteitä omaavia ennakkoluuloisia kavereita ja tämä tuo juonelle tietty hiukan lisäväriä. Joeta sodasta odottava pikatuttavuus Rita on vähän pakkopullamainen roolihahmo.Sotaleffasta kun on kyse niin taistelukohtauksia on myös pakostakin mukana. Tantereelle sijoittuvat scenet ovat varsin massiivisia kokonaisuuksia räjähdyshässäköineen. Joukkojen etenemisen kuvauksessa on hiukan dokumenttimainenkin ote havaittavissa. Sota on kuvattu varsin aidon oloisesti, raastavana kokemuksena kelle tahansa. John Woo taitaa ohjauksen mainiosti.",Tantereelle sijoittuvat scenet ovat varsin massiivisia kokonaisuuksia.
46,70.0,"John Woo teki Hong Kongissa todella upeita väkivaltaelokuvia, joissa oli vielä draamaa hyvin mukana. Sitten mies meni Hollywoodiin, mutta ei muutto ainakaan miehen elokuvien laatua nostanut. Useimpien Woon Hollywood-elokuvien tapaan, ei Windtalkerskaan saanut kovin hyvää vastaanottoa. Mutta vaikkei Windtalkers parasta sotaelokuvaa edustakaan, niin ei tämä silti huono elokuva ole.USA:n armeija on Tyynellämerellä hätää kärsimässä. Japanilaiset ovat murtaneet jenkkien koodit ja nyt kaivattaisiin uudenlaista koodaussysteemiä. Jenkit ottavat sitten käyttöön navajo-kieleen perustuvan koodikielen, ja sitä osaavat vain navajot itse. Kersantti Joe Enders (Cage) saa tehtäväkseen suojella koodikieltä osaavaa navajoa Ben Yahzeetta (Beach). Mies ei missään tapauksessa saa joutua vihollisen käsiin ja hänet on vaikka tapettava, jos niin näyttää käyvän.Kuten jo aiemmin sanoin, niin Windtalkers on suotta haukuttu leffa. Ei tästä nyt miksikään klassikoksi ole, mutta on todellakin mainettaan parempi. Tässä nähdään todella raadollisella tavalla, miten navajoja kohdeltiin sotatilanteessa. He olivat vain pelkkiä koodiavaimia, jotka voitiin tappaa, jos japanilaiset uhkasivat saada heidät vangeiksi. Heihin suhtauduttiin tuolloin muutenkin melko rasistisesti. Jos navajo tekee jotain ratkaisevaa, hän ei suinkaan saa kunniaa. Windtalkers näyttää myös, miten vaikea joillekin on uhrata navajoa, ja valkoisen ja navajon välille saattoi jopa syntyä jonkinasteista ystävyyttä, joka aiheuttaa omat ongelmatilanteensa.Näistä lähtökohdista Windtalkersista olisi saanut oivallisen sotaelokuvan. Mutta nyt se jää ainoastaan perushyväksi leffaksi. Taistelukohtaukset menevät useimmiten aivottomaksi räiskinnäksi. Mutta sentään sotaa näytetään raakana puuhana, eikä mitään kaunistella. Myös liian monessa 2000-luvun sotaelokuvassa esiintynyt jenkkilipun palvonta on jätetty sivuun. Elokuva sortuu myös joissakin kohdin pieneen laahaamiseen. Mutta muuten kyseessä on ihan kiva sotapläjäys, joka kyllä pistää hyvin hantiin The Patriotille ja Pearl Harborille.nimimerkki: Ville",Paljon mainettaan parempi.
47,40.0,"Action-mäiskeestään tunnettu John Woo ottaa hieman draamallisemman otteen toki myös toimintaa sisältävässä sotaelokuvassa Windtalkers. 2. maailmansotaan liittyvän leffan päähenkilö saa tehtäväkseen suojella radiomiehenä toimivaa navajo-intiaania, jonka tärkeänä tehtävänä on purkaa ja lähettää koodattuja tulikomentoja ynnä muita viestejä. Intiaanin kuolema ei kuitenkaan suinkaan ole se pahin mahdollinen asia, vaan missään tapauksessa  radiomiestä ei saa päästää ainakaan vastapuolen vangiksi ja kidutettavaksi. Tällöin huipputärkeä viestintäkoodi nimittäin paljastuisi. Nicolas Cagen esittämän päähahmon tehtävä käy kuitenkin vaikeaksi, kun hän huomaa hiljalleen ystävystyvänsä sympaattisen intiaanin kanssa.John Woo on eräs yliarvostetuimmista elokuvaohjaajista. Näin uskallan sanoa ainakin tällä hetkellä, kun en ole miehen Hong Kong -tuotantoa nähnyt. Hollywoodin puolelle siirryttyään Kiinan pieni suuri mies ei ainakaan ole Renny Harlinia kummempia toimintaleffoja maailmaan tuottanut eikä Windtalkerskaan ainakaan tippaakaan nosta miehen arvostusta silmissäni.Tämä loppua kohden yhä enemmän draamaksi kääntyvä sotaleffa ei mitään erikoista katsojille tarjoa. Toimintakohtaukset ovat pelkkää peruskamaa ja kliseitä viljellään turhankin tiheään. Nicolas Cagekin alkaa olla nykyisin jo vähän turhan kulunut ja tylsä kasvo näihin kuvioihin. Ainakaan miehen karisma ei riitä kantamaan elokuvaa ellei muut osa-alueet ole kohdallaan. Windtalkers ei onnistunut herättämään mielenkiintoani missään vaiheessa. Kyseessä on huonoin näkemäni sotaelokuva miesmuistiin, joten  en suosittele.",Huonoin näkemäni sotaelokuva miesmuistiin
48,20.0,"Surkeimpia sotaleffoja jota olen nähnyt. Kersantti Joe Endersissä tiivistyy kaikki mahdolliset kliseet mitä rintamajermuista löytyy. Ainoana sotilaana joka selviytyy hirveästä verilöylystä, Enders näkee ja kuulee takaumia tovereidensa kuolemasta, läpi koko elokuvan. Kesken miehiä verottavan tykistökestyksen Enders sytyttää kylmän viileästi tupakan ja kertoo tilanteen sotilailleen. Voi hyvänen aika sentään. Elokuvassa pääosaa näytteleviä navajokoodia puhuvia radisteja käytetään surkeasti hyödyksi. Elokuvassa tohistaan, että navajokoodi on ainut, jota japsit eivät ole saaneet murretuksi, mutta mitä hyötyä koodin ymmärtämisestä Japanilaisille olisi ollutkaan, kun kaikki viestit koskevat ainoastaan kiinteitten asemien eli tykkien räjäyttämistä. Mitä sellaisella tiedolla olisi tehnyt, että  suunnilleen viidentoista sekunnin kuluttua jenkit ampuvat tykkimme palasiksi.Taistelukohtaukset ovatkin sitten yhden miehen ramboilua. Kersantti Joe Enders ampuu japanilaisia kasoihin kierien, pyörien, huutaen ja yhdellä kädellä ampuen. Enders tinttaa leffassa hengiltä ainakin 80 japsia, joista suurimman osan Enders ampuu pystyssä juosten. Hyvin realistista.Koko leffa tuntuu jotenkin lapselliselta. Taistelukohtauksien naurettavin kohta on kun Yahzee pukeutuu japanilaiseksi sotilaaksi ja kiertää Endersin kanssa koko japsien puolustuslinjan viidessä minuutissa uuden radion toivossa.nimimerkki: Thorleif Hordi",Koko leffa tuntuu jotenkin lapselliselta.
49,40.0,"Yim Wing Chun (Yeoh) uhattiin naittaa pahalle roistopäällikölle. Pelastaakseen itsensä tältä ja tämän raakalaismaisilta kumppaneilta, Wing Chun lähti opiskelemaan kung fu:ta. Tyttö piti sitä tietä parempana, vaikka kamppailulajien taitaminen ajoikin lopulta miehet hänen ympäriltään. Myöhemmin Wing Chun sitten keskittyi potkimisen lisäksi tofutehtailuun. Tämän bisneksen yhteen saattamat naiset ja kaunista tofumyyjää kuolaamaan tulleet ihalijajoukot ovat leffan vauhdittajia. Menneeseen aikaan sijoittuva martial arts-komedia tarjoilee niin tukalia tilanteita potkutaitoisen naisen elämässä kuin roihuavaa mutta hassuksi tarkoitettua romantiikkaakin.Wing Chun -kung fu on tarkistamattoman historiatiedon mukaan Shaolin kung fu:n taitajan, buddhistinunna Ng Muin, kehittelemä kamppailulaji. Nimensä laji sai nunnan ensimmäisen oppilaan mukaan. Ikää lajilla on 300 vuotta. Ainakin osa leffan tarinaa pohjautuu tähän tietoon, mutta loppu onkin sitten silkkaa höttöä.Leffan pääosassa on Michelle Yeohin ammattitaitoisesti tulkitseman Wing Chunin lisäksi tietysti itämainen kamppailutyyli, jota kuvataan monesta kulmasta ja tutuin vaijeriliitelytehostein. Mihinkään Hiipivä tiikeri, piilotettu lohikäärme -leffan tasolle ei tietenkään näyttävyydessä päästä, mutta huumorilla paikkaillaan heikompia kohtia.","Kung fu:ta, tofua ja häivähdys hassusti tulkittua historiaa."
50,40.0,"Yim Wing Chun (Yeoh) pitää eräässä kylässä kioskia, joka myy tofua. Hän on myös erittäin taitava kung fussa. Hänelle tulee kioskin apulaiseksi eräs nainen, jota Chun joutuu auttamaan. Toisaalla eräs rosvopäällikkö on kiinnostunut Chunista. Eikä hän ole ainoa, joka on Chunista kiinnostunut. Sitten jaellaan kung fu-iskuja puolin ja toisin ja miehet käyttäytyvät huonosti.Kuuleman mukaan elokuvan nimihahmo pohjautuu todelliseen henkilöön. En sitten tiedä, mikä tässä on faktaa ja mikä fiktiota, joten jätän sen puolen arvioinnin muille. Tämän kuitenkin pitäisi olla toimintakomedia. Toimintaa kyllä löytyy, mutta kunnon vitsejä en löydä. Muutamat vitsit ovat kyllä ihan hauskoja. Vitsit ovat lähinnä törkyosaston lievempää päätä. Huumoria revitään muun muassa kivun aiheuttamisella. Esimerkiksi siitä yritetään jotain huumoria vääntää, kun eräs tyyppi katsoo alaisensa kärvennettyjä sukukalleuksia ja mies ja hänen mukanaan olevat tyypit alkavat naureskelemaan. Miehetkin vain tuntuvat ajattelevan niillä jalkojen välissä roikkuvilla jutuilla. He tunkevat alinomaa tofukiskaan katsomaan myyjää. Muutenkin huumoria revitään ihan omituisilla tavoilla, joiden on varmaan pitänyt olla hauskoja, mutta eivät ole. Tulee kyllä lähinnä säälinhörähdyksiä, kun mies ei jaksa vääntää yhtä kampia ja nainen tulee auttamaan miestä pitelemällä häntä lantioista. Arvatkaapa vain, miltä se näyttää. Myös näyttelijät ylinäyttelevät ihan tarkoituksella, mutta se menee liian yli toimiakseen. Tämän leffan vitsien ongelmana on myös se, että vitsit osaksi ovat kiinalaisia sisäpiirijuttuja. Näihin ei oikein pääse sisälle, jos ei tunne Kiinan kulttuuria ja osaa kiinaa.Toimintaa ainakin leffassa riittää. Se parantaa jonkun verran leffan tasoa, vaikkei sekään riittävästi auta. Monet taistelukohtaukset on toteutettu hienosti, mutta muutamissa kohtauksissa mennään jo niin nopealla vauhdilla, ettei oikein saa tolkkua, mitä tapahtuu. Leffaan on lisätty myös jonkinlainen romanttinen juonikuvio, mutta se homma ei oikein toimi. Juuri kukaan näyttelijä ei oikein osaa hommaansa, mutta se varmaan on käsikirjoituksen ja ohjauksen syy. Edes Michelle Yeoh, joka on yleensä ihan hyvä näyttelijä, ei tee ihan parhaimpia roolisuorituksiaan. No, on häntä sentään näin heteromiehenä kiva katsella. ;)","Vitsit ovat liian sisäpiirijuttuja, jotta kiinaa osaamaton voisi ymmärtää niitä."
51,10.0,"Viime aikojen turmiollisten Hollywood-tuottajien ja uusien Star Wars -leffojen kritisointi on ollut siinä määrin muotia ja pinnalla, että pakosti nousi Wing Commander -pelisarjan kohtalo ja erityisesti tämä tietty sen pohjalta tehty videopelielokuva taas mieleen. Ei tietenkään mitenkään hyvällä tavalla, sillä tässä elokuvassa ikimuistoisinta on lähinnä tapa, jolla se abortoi itse itsensä jo aivan perusasioiden kanssa.Mikäli Wing Commander ei nimenä nykynuorisolle ole ennestään tuttu, niin kyseessä oli edesmenneen Origin Systemsin ysärillä massiivisen suosittu tarinavetoinen avaruussimulaattori, jossa pelaaja sai ohjastaa ihmiskunnan laivaston sankaripilottia taistelussa ulkoavaruuden soturirotua vastaan. Pelit olivat perusideansa ja kunnianhimoisen käsikirjoituksensa lisäksi tunnettuja etenkin kolmannen sekä neljännen pelin ennenäkemättömistä tuotantoarvoista ja Hollywood-tähtiä vilisevästä castistään. Nykysilmin katsottuna nuo vanhat pelit ovat jo kovin kulahtanutta settiä, mutta aikoinaan Wing Commander -sarja kuului scifi-pelien kuninkuusluokkaan ja pelien fandom elää vahvana vieläkin, vuosikymmeniä viimeisen sarjan pelin jälkeenkin. Pelien elokuvamaisen luonteen vuoksi ajatus ihan oikeasta filmatisoinnistakaan ei periaatteessa ollut mikään mahdoton juttu; kiinnostavaan tieteisrainaanhan riittäisi periaatteessa kopioida uskollisesti kaikki niiden pelien parhaat piirteet ja heittää mukaan pari uutta twistiä Wing Commander Academyn tapaan. Kaikki mahdollisuudet hyvään, onnistuneeseen elokuvaan olivat siis jo lähtökohtaisesti kasassa.Harmi vain, että tätä Wing Commander floppasi aikoinaan täydellisesti ja sitä pidetään nykyään yleisesti yhtenä suurimmista videopelileffakalkkunoista koskaan. Samalla se on osoitus tosiasta ettei hyvän franchisen täydelliseen tuhoamiseen välttämättä tarvita mitään pahoja korporaatioita vaan onnistuu homma alkuperäisen tekijöiltä itseltäänkin. Ensimmäisen ja pahimman mokan koko elokuvassa voi havaita jo sen julkaisun kannesta tai vaihtoehtoisesti julisteesta. Alkuperäisellä Wing Commanderilla oli jo vuosikausia ennen tätä elokuvaa vakiintunut ja tunnettu näyttelijätiiminsä, josta yksikään ei syystä tai toisesta palannut vanhaan rooliinsa vaan mm. pääosassa Blairina nähty Mark ”Luke Skywalker” Hamill korvattiin Freddie Prinze Jr:illa, mahtavan Tom ”Biff” Wilsonin tilalle Maniaciksi saatiin ikiärsyttävä Matthew Lillard ja Malcolm McDowellia amiraali Tolwyninä tuuraa Titanicin Lovejoy. Kaksi ensimmäistä taitavat olla nyky-yleisölle tutumpia niistä pahamaineisista Scooby-Doo -leffoista. Jeah!Ei ole yhtään liioiteltua todeta pelkkien pääosanesittäjien pelottaneen kaikki alkuperäisen sarjan fanit pakosalle. Harvat ja valitut jotka ylipäänsä menivät tätä teatteriin asti kärsimään, kävivät vain tarkistamassa Star Wars Episodi I - Pimeä uhkan trailerin ja kävelivät tiehensä. Tämä on siis ihan dokumentoitua tietoa.Mutta edellinen on vain yksi häviävän pieni pisara Wing Commanderin nimellä tunnetussa kusenkeltaisessa valtameressä. Elokuvan versio siipikomentajan tarinasta seuraa pelien perusideaa ainakin päällisin puolin uskollisesti. Tälläkin kertaa tarina sijoittuu tarkemmin määrittelemättömään kaukaiseen tulevaisuuteen ja ihmiskunnan muodostaman Konfederaation ja tiikerimäisten kilrathien soturikansan väliseen suureen avaruussotaan. Heti leffan alussa kilrathit kaappaavat ihmisten etäpesäkkeestä vanhalta kitarapedaalilta näyttävän ihmisen alkukodin koordinaatit sisältävän härvelin ja pelisarjasta tutun avaruuskoplan on pelastettava tilanne. Yksinkertaista, no? Juoni yksinään on niin täynnä aukkoja ja älyttömyyksiä, että niistä yksinään saisi jo pitkän arvostelun tehtyä. Kyseessä on esimerkiksi jälleen yksi kliseinen avaruusooppera, jossa tasavaltaiset voimat ottavat mittaa örkkien pahasta imperiumista. Asia ei ehkä häiritsisi itseäni, jos tässä olisi panostettu edes vähän rautalankamaista perusasetelmaa monipuolisempaan tarinaan – vähän kuin niissä peleissä! Wing Commander -elokuvan avaruudessa on myös ilmaa, avaruusalukset pitävät lentäessään kovaa ääntä, painovoimakin löytyy ja tavaraa putoilee itsestään keskellä tyhjää avaruutta. Kuin sattumalta sankarimme myös murtautuvat ensimmäiseen näkemäänsä kilrath-alukseen, joka vain sattuu olemaan se sama, jossa kaivattu kitarapedaali sattuu olemaan ja sisääntuloaukkokin tuli tehtyä sattumalta juuri metrin päähän kyseisestä kapistuksesta. Kilrathitkaan eivät sattumalta huomanneet ottaa kopiota tästä huipputärkeästä informaatiosta. Miten kätevää!Lopussa vielä paljastuu, että aurinkokunnassamme on jättimäinen suuri musta aukko, jota teknologisesti huippuunsa kehittynyt ihmiskunta ei vain ole sattunut aiemmin huomaamaan. Huippuälykäs ja teknologisesti vähintään yhtä pitkälle kehittynyt vihollinenkin erehtyy luulemaan sitä lähestyväksi avaruusalukseksi, koska… ääähh… Mikäli pelisarjan rikas maailma kulttuureineen, hahmoineen ja motivaatioineen on yhtään tuttu, tämä tuottaa todennäköisesti jo alkumetreillä valtavan pettymyksen. Wing Commander -elokuva ei selitä yhtään mitään oman universuminsa kuvioista, kaikki vähänkään syvällisempi sisältö on karsittu pois kokonaan ja kilrathitkin on käytännössä alennettu yksilöllisistä klingonmaisista hahmoista geneerisiksi rumiksi verenhimoisiksi örkeiksi. Typerin idea tämän tekijöiltä oli muuttaa jo kilrathien valmis tunnistettava design pitkäkarvaisista kissamaisista humanoideista nolostuttavan pukinpartaisiksi kaljuiksi kateiksi, joille nauravat aidanseipäätkin.Mikäli kilrathien uudistunut desing ei vielä riittänyt tappamaan nauruun, siinä avittaa Wing Commanderin nolostuttavan höhlä puvustus. Jostain kumman syystä ihmiskunta on pukenut omat poikansa höpsöihin neulepaitoihin ja pipoihin – ei kun sellaisiin pehmustettuihin turvakypäriin, joita pannaan toisinaan joillekin invalideille ja kehitysvammaisille lapsille. Tätä hölmöä asuvalintaa nähdään vielä leffan päähenkilöillä alusta loppuun asti.Mutta odottakaas kun näette mitä niille varsinaisille hahmoille tuli tässä tehtyä. Pääosassa pelisarjassa oli Mark Hamillin esittämä sankaripilotti Blair, jonka vanhemmat kuolivat tämän ollessa pieni lapsi ja joka on kehittänyt tästä elinikäisen syyllisyyskompleksin ja vaikka mitä kaikkea muuta. Bel Airin Prinzzzzzzin Blair taas kuuluu pilgrimeihin, Maasta lähteneisiin uudisasukkaisiin, jotka ovat kehittäneet kyvyn ohjata avaruusaluksia ilman tietokoneiden apua. Edellisessä oli siis Blairin hahmon koko elokuvassa nähtävä persoonallisuus ja hahmonkehitys pähkinänkuoressa. Aika laimea eikö vain? Koko pilgrim-juttua ei siis ole niissä peleissä vaan se on kehitetty vain ja ainoastaan tätä elokuvaa varten rahastamaan Star Warsin jedijutuilla. Odottakaahan kun näette Freddien vihannesmaisen tönkön näyttelijäsuorituksen. Kaveri ei ole ollut koskaan mikään kaksinen luonnenäyttelijä, mutta tässä Fred tuntuu vain pällistelevän milloin mitäkin suu tylsästi auki kuin kaveri ei osaisi hengittää nenän kautta. Tähän lienee ainakin osasyynä myös täysin kokematon ohjaaja, joka ei ole osannut ohjeistaa näyttelijöitään asianmukaisesti.Ja sitten on Matthew Lillardin Maniac… Peleissä Maniac oli tiimin kovin pilotti ja takuuvarma mulkero, joka kuitenkin oli aina pohjimmiltaan hyvällä asialla ja pelasi loppujen lopuksi aina coolisti yhteen hiileen Blairin ja muiden tiimin jäsenten kanssa. Elokuvan Maniac on pelkkä rasittava ääliö vailla minkäänlaista sympaattista tai positiivista ominaisuutta. Matthew Lillard panee tässä vielä oikein parastaan ollakseen aivan erityisen sietämätön, mikä tuntuu ainakin itsestäni ainoastaan loukkaavalta sillä Tom Wilsonin joka solullaan esittämä alkuperäinen Maniac oli aina pelisarjan kuningashahmo.Vähintään yhtä ikonista ja muistettavaa kuin hahmot, olivat pelisarjan pikkutarkkaan suunnitellut tunnistettavat avaruusalukset. Jostain kumman syystä nekin on tässä menty panemaan täysin uusiksi eikä uusi design vakuuta alkuunkaan. Jos ne alkuperäiset näyttivät vielä melko uskottavilta avaruuspurkeilta, tässä mallia on haettu jostain Toisen maailmansodan aikaisten hävittäjien hylätyistä prototyypeistä. Tämänkään epäonnistuneen ratkaisun logiikkaa ei kykene inhimillisellä järjellä täysin ymmärtämään. Miksi yrittää korjata jotain mikä ei ole alunperinkään rikki?Luonnollisesti näin vanhaksi elokuvaksi kaikki cgi-efektit ovat jo ammoin vanhentuneet ja kulahtaneet täysin piloille. Samaa voi sanoa futuristiseksi tarkoitetusta pilottiteknologiasta, joka pahimmillaan muistuttaa muovisuudessaan jonkun pikkulapsen muropaketista nyhtäistyä leluviritystä. Jos kilrathien uusi design ja höhlä puvustus eivät onnistuneet hymähdyttämään, niin tämä nyt viimeistään.Noin niin kuin loppuun lisättynä pakollisena positiivisena pointtina voi ainakin sanoa, että jos ei muuta niin tämä jo melkein viihdyttää silkalla typeryydellään. Näin siis ainakin mikäli se alkuperäinen ei ole ollenkaan tuttu eikä hahmojen ja koko franchisen universumin ryssiminen satu pistelemään kipeästi sydänlihassa.Eikä siinäkään vielä kaikki! Wing Commanderissa on niin paljon typoja, että ohjaajan luulisi kärsivän pahemmastakin lukihäiriöstä. Virheitä eivät siis sisällä vain ruudulla vilahtavat sattumanvaraiset tekstikatkelmat vaan myös suunnilleen kaikkien elokuvan hahmojen ja avaruusalusten nimet on kirjoitettu pieleen. Astetta nolostuttavamman viimeisestä tekee tieto, että elokuvan on ohjannut koko sarjan luoja Chris Roberts itse! HUPS!",Klassinen esimerkki läpikotaisin epäonnistuneesta videopelileffasta.
52,60.0,"Viime syksyn ensi-illat toivat Yhdysvalloista esiin muun muassa Wall Streetin rahakasta pröystäilyä sekä Harvardin naamakirjaneroutta, sitä Amerikan kiiltävintä kärkeä – sitä, mikä pitää Yhdysvallat lähes kaikilla elämänaloilla suurvaltana.Debra Granik tarjoilee kiitosta saaneessa elokuvassaan Winter’s Bone sitä toista Amerikkaa: sitä, joka ei äänestä edes republikaaneja. Sitä, joka lähettää poikansa ja tyttärensä maailman sotatantereille. Sitä, joka ohitetaan pikaisesti painamalla vuokra-auton kaasupoljinta matkalla idästä länteen.Winter’s Bonen näyttämönä on ränsistynyt  keskilänsi, Amerikan tunkkainen takapiha, jossa naiset ovat kuin miehiä ja miehet harvemmin yhtään mitään.Onneksi kaiken toivottomuuden keskellä on sentään yksi sitkeä sissi, 17-vuotias Ree, joka on joutunut nuoresta iästään huolimatta huolehtimaan jo perheensä pyörittämisestä, kun äiti on masennuksen kourissa eikä isäpapasta ole juuri havaintoja. Vaikka Jennifer Lawrencen esittämä nuori nainen on jo uhkaavasti valumassa samaan välinpitämättömyyden suohon muiden paikallisten tavoin, on hänellä kuitenkin jotakin tärkeää: rakkaat pikkusisaruksensa, jotka antavat pientä toivon pilkahdusta ankeuden alhoon. Taistelijan kyntensä Ree näyttää myös, kun sitä hämärähommiin sotkeutunutta isäpappaa pitäisi etsiä oikeuden eteen. Puhumattomattomuuden alkukantainen muuri uhkaa musertaa taipumattomankin tyttösen, mutta viime hetkellä päihteiden ja päämäärättömyyden sumentamista kanssaihmisistä löytyy sentään rahtunen inhimillisyyttä. On itsestäänselvää, että sitkeyden perikuvaa esittänyt Jennifer Lawrence on ehdolla parhaan naispääosa-Oscarin saajaksi. Elokuvan hienointa antia onkin Reen sisukas kamppailu jalompien päämäärien puolesta. Myös yhdysvaltalaisen takapajulan toivottomuus on saatu upeasti vangittua filmille – elokuva ahdisti varsin näyttävästi. Se muistuttaa, että suurvallallakin on varjopuolensa, ja mikäli yhteiskunnan kokonaistaso mitataan sen heikoimpien osien mukaan, niin ei Yhdysvallatkaan mikään onnen kultamaa kaikilta osiltaan ole. Reet pärjäävät kyllä – mutta entä ne muut?Heikompi oli elokuvan juoni, joka oli varsin tasapaksu tarina ilman suurempia sykähdyksiä, ellei sitten tunteettomuus ollut karussa ympäristössä itsetarkoituksellista. Kokonaisuus ei siis ollut erityisen säväyttävä, mutta muutamat yksittäiset pilkahdukset olivat sitäkin kirkkaampia – niin itse elokuvassa kuin 2010-luvun Amerikassakin.",Amerikan tunkkaisella takapihalla.
53,60.0,"Winx Club – The Magical Adventure on Iginio Straffin Winx-klubi sarjaan perustuva vuonna 2010 ilmestynyt animaatioelokuva. Elokuvassa Bloom, niminen prinsessa yrittää elää kuninkaallisen elämää, löydettyään synnyinvanhempansa. Vaarat kuitenkit vaanivat lähempänä, kuin koskaan. Vielä kun muinaisnoidat saavat keijujen arkkiviholliset liittolaisikseen. Bloomilla on onneksi seuranaan Believix ystävänsä ja poikaystävä Sky.Elokuvaa ei ymmärrä hyvin, ellei ole katsonut Winx -Salaisuuksien linna -elokuvaa, sillä tämä on suoraa jatkoa elokuvalle (Paitsi, että tv-sarjan neljäs kausi on välissä). Elokuvan juoni on itseni mielestä parempi, kuin ensimmäinen taian sekasorto, josta ei ymmärtänyt muuten, kuin olisi katsonut kaikki kolme tv-sarjan tuotantokautta.Elokuvan niin sanottu RAI -dubbaus ei ole parhaimmistoa. Täysi-ikäisyyden partaalla olevien tyttöjen äänet ovat välillä todella lapsimaisia (Varsinkin Bloomin ääni). Alkuperäinen Italian dubbaus on parempi, kuin englantilainen. Suomessa tätä ei ole dubattu ollenkaan.Juoni on aika hyvä, sillä päähenkilöllä on ongelmia olla prinsessa. Taas tavallinen kaava, että pahikset vaanii ja sulhasten vanhemmat, eivät pidä Bloomin ja Skyn aviosuunnitelmista. Bloom karkaa ongelmia maapallolle adoptiovanhempiensa luokse, kun yllättäen hän ja muut Winx -tytöt menettävät voimansa. Edellisestä elokuvasta moitittiin animaatiotyyliä, mutta minusta se on tarpeeksi hyvä, että sen on tarkoitus näyttää samanlaiselta kuin sarjankin. Hieman sekopäisyyttä lisäsi nämä kaikki taikaesineet, joiden avulla noidat loivat lopussa kaikenmaailman illuusioita. Mutta vähän virkistystä toi se, että ensimmäisen Alfean taistelun aikana, ei kuulunut mitään dramaattista taistelumusiikkia, vaan taustalla soi virkistävä Good Girls Bad Girls. Yksi epäaitous myös elokuvassa on. Winx-klubin tv-sarjan neljännellä kaudella, Nabu -niminen poika kuoli, mutta yllättäen elokuvassa, hän on herännyt henkiin! Lisäksi Trixit on myös palanneet mystisesti, vaikka heidät tv-sarjassa lähetetään jonnekin Rocaluj -järvelle.",Ihan OK keijuseikkailu
54,40.0,"Taivaan ja maan välissä asuvat demonit Djinnit ovat tulossa valtaan Persiassa 1100-luvulla, mutta eräs velho kumoaa kirouksen ja laittaa Djinnin (Divoff) jalokiveen vankeuteen. Satoja vuosia myöhemmin patsaskeräilijä Beaumont (Englund) ostaa saman patsaan missä Djinnin jalokivi on. Sattuu pieni onnettomuus ja jalokivi päätyy onnettoman nuoren naisen Alexandran (Lauren) luokse, joka tulee herättäneeksi Djinnin ja sitten jälleen kolme toivomusta ja pahuus on irti.Wishmasteria mainostetaan joissain Wes Cravenin elokuvaksi, mutta todettakoon, että Craven on ainoastaan tuottajan hommissa tässä keskinkertaisessa kauhuelokuvassa. Taustatiimistä löytyy tehostemies Robert Kurtzman, joka toimii pätkän ohjaajana ja tekstin on tehnyt Hellraiserin jatko-osia kirjoittanut Peter Atkins. Wishmasterille tehtiin myös muutamia täysin onnettomia ja surkeita jatko-osia, mutta tämä ensimmäinen Wishmaster on vielä kohtalaisen viihdyttävä kauhuraina.Wishmaster on paikoin visuaalisesti komea kauhuelokuva, jonka kauhu- ja gore kohtaukset ovat päällisinpuolin mainiosti toteutettuja. Tosin niillä ei vielä yksinomaan paikata yhden tekevää pökkelöä tarinaa. Djinn muistuttaa hahmona enemmänkin Star Warsin keisaria, kuin jotain helvetin demonia. Andrew Divoff pitää elokuvan kuitenkin kasassa hulvattomasti irrotteleman mielipuolen roolilla. Tekijät ovat saaneet mukaan myös kauhunkuninkaat Robert Englundin, Kane Hodderin ja Tony Toddin, joista jälkimmäiset käyvät vain vierailemassa elokuvassa, mutta Englundilla on vähän suurempi rooli. Tammy Laurenin roolityö on varsin pökkelöä ja väsynyttä seurattavaa, eikä ihme, että Laurenia ei paljoa elokuvissa ole tämän jälkeen nähty.","Wishmaster on paikoin visuaalisesti komea kauhuelokuva, jonka kauhu- ja gore kohtaukset ovat päällisinpuolin mainiosti toteutettuja."
55,80.0,"Aikanaan tulen henki, jinn (Andrew Divoff) joutui vangituksi jalokiveen ja jalokivi kivipatsaan sisälle. Valitettavasti pieni onnettomuus laittaa nykyaikana jalokiven vapaaksi patsaan sisältä ja sen myötä myös jinn saa tilaisuuden astua maailmaan ja hänet vahingossa vapautti Alexandra Amberson (Tammy Lauren). Luvassa on siis paljon gorea kun ilkeämielinen jinn alkaa vääristellä kuulemiaan toiveita ja lopulta laitetaan kompastumaan omaan mahtiinsa.Lähtökohdassa otetaan maailmanlaajuiseen tietoon päässyt lampun henki ja palautetaan se lähtöjuuriinsa - eli ilkeämieliseen ja äärimmäisen vaaralliseen olentoon joka kuitenkin on voimiensa rajoittama. Tämän olennon mellastus aikaansaa luonnollisesti ämpärimitalla mielikuvituksellista gorea ja cameoita näkyy isolla mitalla ja he kuolevat.Näyttelijäkaarti on tyypillistä kauhuelokuvan lihatiskiä arkkityyppeineen, mutta luonnollisesti elokuvan pahis varastaa shown. Andrew Divoff repii mielettömän määrän kolkkoja nauruja, nauttii suunnattomasti roolistaan ja napauttaa mahtavia repliikkejä. Hän lyhyesti sanoen on jinn sen kaikessa ilkeämielisessä röyhkeydessä ja samalla elokuvaa lujasti kannatteleva tukipilari. Se on hyvä, sillä toista sellaista ei ole.Lähtökohta on kiinnostava, goremäärä pitää mielenkiinnon yllä ja kokonaisuuden kruunaa nautinnollisen häijy pahis. Sisältöpuhdas annos kauhuviihdettä ja enempää se ei väitä olevansa.",Annos kauhuviihdettä.
56,50.0,"Hiukan tuntemattomampi pläjäys, joka lupailee ehkä vähän liikaa olemalla vuoden naurupommi. Videokotelon johdantoteksti ei oikein tunnu pitävän täysin kutiansa. Mistä sitten on kysymys? Naivin vakuutustarkastajan poikuudenmenetyksestä 30-vuotiaana ja keinottelevasta huijarinaisesta sekä naaraspuolisesta palkkamurhaajasta.Vamppaava huijarinainen vie tarkastajan poikuuden ja valehtelee tämän jälkeen vakuutustarkastajalle olevansa raskaana ja vaatii tätä siirtämään henkivakuutuksensa itselleen. Nainen palkkaa palkkamurhaajan tekaistuine juttuineen pistämään ukon pois päiviltä, mutta palkkamurhaaja rakastuukin murhattavaansa.Pikkukaupunkiin sijoittuvissa sekoilutarinoissa on hyvät lähtökohdat hauskaan juttuun ja joskus näin käykin. Vakuutustarkastaja McBeth on niin ylinaivi tapaus että huh, huh. Alkuun tämä tuntuu hauskalta, mutta pidemmän päälle homma alkaa kyllästyttämään. Henkilöhahmot ovat muutenkin liian yliampuvia, joka alkuun viehättää mutta pidemmän päälle kääntyy tylsyyden puolelle. Vaikka leffan pituus ei yllä edes puoleentoista tuntiin niin se on silti liian pitkä. Pitkäkielinen Kiss-mies Gene Simmons nähdään silloin tällöin näkyvän parturikampaajan roolissa ja äijä vetää homman kotiin moitteetta. Tosin ei rooliltakaan paljoa vaadita, mutta pisteet Genelle.",Tämän tyylisistä pienemmistä tuotannoista voi löytää hyvällä tuurilla suorastaan erinomaisia leffoja.
57,50.0,"- Sisältää aavistuksenomaisia spoilereita -Minkähän vuoksi joka vuosi joulumarkkinoille ilmestyy useita kirjoja talvi- ja jatkosodasta niin, että sodasta kertovia kirjoja on miltei enemmän kuin sodassa tarinoita? Mielestäni kyse ei ole ahneudesta - tai siitä, että aihe olisi helposti lähestyttävä. Pikemminkin kyse on siitä, että jokainen sukupolvi tarvitsee oman kuvauksensa menneistä sodista, ja samalla kerrontatekniikka ja kuvailu hieman kehittyvät. Samasta syystä jokainen sukupolvi ja jokainen elokuvia tuottava maa tarvitsee oman Texas Chainsaw Massacrensa ja Evil Deadinsä. Nyt on vuorossa länsinaapurimme sekoitus Evil Deadista ja Night of the Living Deadista.Witherin juoni on tuhanteen kertaan kaluttua kamaa: seitsemän nuorta painuu mökille jonnekin pusikkoon ja hommat luiskahtavat totaalisesti hanskasta. Alkusyynä on jokin hämärä muinainen paha, joka Necronomiconin sijaan on tällä kertaa kellarissa vaaniva örkki. Miksi turhaan vaivautua katsomaan koko leffaa, kun sen alkumetreillä voi arvata lopputuleman? Eräs syistä on se, että Wither on todella pidäkkeetön kauhuvyörytys. Se on myös selkeästi länsinaapurimme verisin elokuva - ja ehkä uusi kateuden aihe. Missä viipyy suomalainen splatter!?! Elokuva näyttää alkumetreillä puhtaalta teinikauhulta, mutta ylittää jo verisyydessään genren ikäsuosituksen niin, että heikompia hirvittää.Kliseisestä juonestaan huolimatta Wither on melko tehokas. Yksinäisen, nätin tytön kohtaaminen muinaisen mutahirviön kanssa on melko hyytävä ja pikkuhiljaa zombielokuvaksi kääntyvä elokuva on todella adrenaliinilla pakattu. Verta ei säästellä millään osa-alueella, ja elokuva osaa myös kaivaa pinnallisista nuorista tunteita irti: miten murskata rakkaansa tai parhaan ystävänsä pää, mitä täytyy uhrata selviytyäkseen? Kuvaus on ensiluokkaista ja näyttelijät nuoresta iästään huolimatta toimivia niin epätoivoisina selviytyjinä kuin raivopäisinä zombeinakin. Tästä huolimatta elokuva sortuu yleiseen kauhuvyörytyksen ansaan: siltä loppuu noin puolivälissä polttoaine. Kierroksia toki saadaan yhä useamman kaveruksen liittyessä epäkuolleiden iskujoukkoon, mutta toisteisuus käy elokuvan ongelmaksi. Siis kuinka monta kertaa saman kaverin on noustava kedosta ennenkuin sen pää saadaan murskattua? Miten on mahdollista, ettei jo puhdas pakokauhu aja silpomaan kavereitaan niin pitkään etteivät ne enää lähde perään? Mikseivät ne nyt jo usko, että epäkuolleita on mahdoton pelastaa? Myös lopputaistelu tuntuu puolentoista tunnin tykityksen jälkeen hieman tuhnutukselta.","Elokuva on myös hysteerinen ja hurmeinen.Elokuva on myös hysteerinen ja hurmeinen, ja osuu mallikaasti verenmakuun päässeen kauhudiggarin kulmahampaaseen."
58,60.0,"Vanheneva kustannuspäällikkö ajaa yöllä kotiinsa erään metsän kautta. Metsässä hän ajaa vahingossa suden yli. Kun mies menee katsomaan onko eläin kuollut, se tietenkin käy päälle ja puraisee kädestä. Mies selviää sen suuremmitta vammoitta ja menee kotiinsa. Kaikki näyttäisi olevan ihan hyvin, mutta yhtenä aamuna mies pystyy haistamaan tarkasti kuin eläin, ei enää tarvitse silmälaseja, kuulee ylitarkasti, ja käyttäytyy muutenkin hieman, mutta vain hieman, eläimellisesti. Kun lääkäri ei löydä tälle mitään selitystä, mies alkaa uskoa suden hengen siirtyvän itseensä. Aluksi tämä on uutta, jännittävää ja miehen mielestä jopa mahtavaa, mutta pian hän huomaa että jutussa on myös kääntöpuoli. Mies huomaa suden ottavan yhä enemmän ja enemmän valtaa, ja kaveri jopa lähtee öisille harharetkille. Päivällä hän ei niitä tietenkään muista. Ja kun kuu kasvaa, karvoituskin lisääntyy, ja loppujen lopuksi sitten mennäänkin eikä meinata.Jack Nicholson on esittänyt uransa aikana lähes kaikkea ja aina yhtä loistavasti. Katsotaas, psykopaattimurhaaja (Hohto), sympaattinen pikkuroisto (Yksi Lensi Yli Käenpesän), supersankarin arkkivihollinen (Batman), film-noir yksityisetsivä (Chinatown) ym. ym. Ja nyt ihmissutta. Vaikka jonkun roolin ei kuulemalta luulisi sopivan miehelle, niinn Nicholson osaa muokata roolin kuin roolin itselleen sopivaksi. Niin myös tämän. Suoritus on tietenkin hiton loistava. Myös muut näyttelijät onnistuvat hyvin. Ohjauskin toimii, ja musiikit. Musasta vastaakin virtuoosi Ennio Morricone, jonka tausta länkkärimusiikkien tekijänä kuuluu tässäkin. Musiikki ei tosin ota Wolfissa yhtä suurta asemaa kuin esim. Dollaritrilogiassa, eikä se ole yhtä mahtipontista, mutta sopii elokuvaan hyvin.Wolf on esimerkki siitä, miten kauhuleffan ei tarvitse sisältää yletöntä silpomista, epämuodostunutta murhaajaa tai kirkuvia pilviveikkoteinejä. Wolf kehittyy pikkuhiljaa, tarjoillen kasvavaa jännitystä ja mustaa huumoria. Pelottavaksi leffa ei ylly missään kohtaa, mutta mielenkiintoinen se on. Miinuksiakin on reippaasti, ei Wolf mikään täydellinen leffa ole. Ihan toimiva kauhukomedia kuitenkin. Huonoista puolista suurin on varmasti se, että lopun veriläträyksen makuinen horrormättö ei sovi leffaan ollenkaan. Mutta, sekin kohta on tyylikkäästi toteutettu, ja onhan siinäkin taustalla Morriconen musiikit...",Ihan toimiva kauhukomedia.
59,30.0,"Joskus muinoin näin Wolfin ja pidin sitä hyvänä elokuvana. Mutta aika on kullannut muistot tai jotain vastaavaa, sillä eihän tämä nyt niin hyvä ole. Joissakin kohdissa pääosaa esittävä Jack Nicholson on kieltämättä elementissään, mutta kokonaisuus on perin heikko.Tarina on siis yksinkertainen: työhuoliensa kanssa painiva kustannuspäällikkö joutuu suden puremaksi ja siitäkös riemu alkaakin, kun yöllä alkukantainen metsästysvietti ottaa ihmisyydestä niin rajun otteen, että lopulta täytyy lähteä New Yorkin Keskuspuistoonkin ulvomaan kuulle. Suurin plussa tulee eräästä hauskasta kohdasta, jossa Nicholsonin roolihahmon terävät suden aistit esitellään katsojalle.Leffan naisroolissa nähdään Michelle Pfeiffer, joka ei hirveämmin tuo kunnon panosta tarinaan. Usein ohjaus tuntuu köykäiseltä, musiikki ärsyttävältä ja tunnelma muutenkin köyhältä. Loppuratkaisukin on mauttomasti toteutettu. Wolf ei ole mitään muuta kuin kehno kauhupläjäys, jonka olisi voinut toteuttaa paljon tyylikkäämmin. Tuskin tämä ihan komediaksi oli tarkoitettu. Vai?","Kehno kauhupläjäys, jonka olisi voinut toteuttaa tyylikkäämmin."
60,80.0,"Wolf Childrenin tarinan alussa tokiolainen opiskelijatyttö Hana lankeaa siihen perinteiseen luokan pahaan poikaan. Pahan pojan paljastettua olevansa todellisuudessa ihmissusi pari päätyykin sitten suorin tein sänkyyn ja lastentekoon. Vähän myöhemmin Hana ja paha poika ovat jo pistäneet perhettä pystyyn kahden pienen ihmissusivauvan verran. Yuki on lapsista vanhempi, Ame nuorempi ja heikompi. Onnettomuus kuitenkin seuraa, kun isukki kuolee tapaturmaisesti iltaisella metsästysretkellään ja Hana jää lapsineen yksin. Sosiaaliviranomaisten ja seinänaapureiden valitusten johdosta perhe päättää muuttaa asumaan maaseudun rauhaan luonnon helmaan ja kaikenlaista hauskaa seuraa.Ylläoleva juonireferaatti kattaa käytännössä elokuvan ensimmäiset kymmenisen minuuttia, minkä jälkeen loppuelokuva seuraa perheen elämää maaseudulla ja lasten kasvua aikuisiksi. Tarina itsessäänkin on yhtä pitkää aikuisen Yukin kertomaa takaumaa.Mamoru Hosoda on yhdessä Makoto Shinkain kanssa tämän hetken omia suosikkitekijöitäni animen saralla eikä tämänkään elokuvan jälkeen vielä ole itselleni tullut vastaan sitä yhtä huonoa Hosodaa. Wolf Children taitaakin olla miehen tähänastisista elokuvista visuaalisesti kaikkein kaunein; niin talossa kuin puutarhassakin kaikkiin kuviteltavissa oleviin pienimpiinkin yksityiskohtiin on panostettu ihan tosissaan ja värikas, nätti ja kaikin puolin sulava animaatio imi mukaansa jo aivan ensimmäisistä kuvista lähtien. Luonnon ja eläinten kaunis kuvaus erityisesti vei mielikuvituksen välittömästi mennessään.Kaksi kohtausta tässä aivan erityisesti nousivat omiksi Hosoda-suosikeiksini: ensimmäinen on keskivaiheilla tuleva vauhdikas talvinen jakso, jossa perhe yksinkertaisesti juoksee ja hyppelee lumessa. Kyseessä on taatusti koko elokuvan tunnetuin kohtaus ja ihan syystäkin. Toinen muistettava kohtaus tulee aivan lopussa, jossa Yuki ja luokan uusi oppilas ovat kaksistaan pimeässä luokassa puolittain avoinaisesta ikkunasta virtaavan tuulen heiluttaessa taustalla valkoisia verhoja. Jälkimmäinen ei ehkä ole visuaalisesti yhtä tykki kuin edellinen, mutta ainakin omasta mielestäni harvinaisen nätti monellakin tavalla.Ja sitten on se soundtrack... ah! Tässäkään elokuvassa ei onneksi kuulla mitään kaksista nyyhkyviulukonserttoa vaan Wolf Children on pääosin mukavan tunnelmallinen ja hiljainen. Harvoin taustalla kuultava musiikki on parhaimmillaankin vain yksinkertaista pianomusiikkia, mikä sopiikin tällaiseen kuvankauniiseen elokuvaan ehkä kaikkein parhaiten. Nyyhkyviuluilla voi minun puolestani heittääkin vesilintua. Piano on draaman kuningas!Valitettavasti Wolf Childrenissä on sitten myös ne pienehköt einiinhyvät puolensa, jotka syövät tältä parhaan terän melko tehokkaasti. Hosoda on yrittänyt sisällyttää parituntiseen elokuvaan vähän liikaakin materiaalia ja nyt tässä kulutetaan turhaan aikaa ylimääräisiin hahmoihin, joilla ei ole tarinan itsensä kannalta yhtään merkitystä. Alussa esimerkiksi käytetään melkein parikymmentä minuuttia maalaiskylän asukkaisiin tutustumiseen, vaikka koko köörillä ei käytännössä ole mitään virkaa lopussa elokuvassa. Sitten tutustutaan muutaman kohtauksen verran häkissä elävään susivanhukseen, jolla ei edellisen tavoin ole itse tarinassa mitään sijaa ja joka sitten unohdetaan heti seuraavassa kohtauksessa täydellisesti.Pakosti tätä katsoessa tuli miettineeksi, että jos elokuvan maailmassa on olemassa ihmissusia, miksei myös muita puolieläimiä kuten ihmiskettuja tai ihmiskarhuja? Japanilaisessa mytologiassa tällaiset muodonmuuttajaeläimet ovat ihan arkipäivää, joten entä jos olisikin paljastunut, että susilasten metsästämät eläimet tai keskivaiheessa mukaan tuleva kettu olisivatkin olleet puoliksi ihmisiä tai että joku lasten luokkakavereista onkin salaa jokin muotoaan muuttava eläin? Itse odotin tällaista käännettä koko elokuvan ajan, mutta jäinkin pettyneenä tyhjin käsin. Tästä olisi saanut helposti todella kiinnostavan ja yllättävän tarinan vaihtamalle vaikka alun turhat hahmot tällaiseen jännään twistiin, mutta nyt sekin on vain menetetty mahdollisuus.Haluan todellakin rakastaa tätä elokuvaa, haluan ihan tosissani. Wolf Children on valtavan kaunis ja hieno aikuisten satu, audiovisuaalinen puoli on ensiluokkaista jälkeä ja tarina hahmoineen on mahdottoman hienosti ja sympaattisesti toteutettu, mutta ei pääse millään yli, että tässä on liikaa ilmaa ja tarinassa kaikenlaisia pieniä rytmitysongelmia viiteen tähteen. Eipä tätä kai ole muutenkaan taidettu suunnata tällaiselle ikälopulle kyyniselle kaljamahaiselle heteromiehelle vaan lähinnä teini-ikäisille ja sitä vanhemmille tytöille ja naisille. Siis sellaisille joista Twilight on jo vähän turhan lapsellista kamaa ja joilla perheen perustaminen on prioriteettilistalla muutenkin jotain Stephenie Meyeria korkeammalla.",Rakastuin mä ihmissuteen.
61,60.0,"Australia on sinänsä tärkeä lähtöoletus mielenkiintoiselle tunnelmalle ja hyvä kehys, johon rakentaa pahaenteistä tunnelmaa. Maisemat ovat tietenkin tärkeitä. Erityisesti kraatteriluonnonpuisto-osuus tihkuu odotusta ja kauneuttakin. Hengitysilmassa leijuu jotain painostavaa, ja se kutkuttaa mielikuvitusta. Se on yleensä hyvä merkki. Alku on valitettavasti liian pitkä. Ensimmäisen minuutin jälkeen ei ole enää mitään mihin tarvitsisi keskittyä erityisemmin. Rento juhlinta on tehty aivan tarkoituksella ja se tarvitaankin osittain, mutta hieman zombimainen olo ehtii hiipimään ennen kuin moottorit käynnistyvät kunnolla.Hylätyt kaivoskylät ja muut lohduttomat, sontaiset loukot ovat aivan samanlaisia kuin missä tahansa Jenkkilän maantiekauhupätkissä. Tämä on yksi esimerkki siitä, miten muuten parhaimmillaan omaperäinen tositarinan versiointi laimenee muutamien harmittavien kliseiden takia. Onneksi mantereen omaa ilmettä ei sentään kokonaan hukata. Tositarinan noudattaminen määrää tietenkin kaiken, kuten vaikka sukupuolten aseman, määrän ja kohtalot. Siinä ei ole tekijätiimillä juuri sormeiltavaa. En valita, koska tämä takaa muutamien piristävien yllätysmomenttien synnyn. On muuten hienoa, että myös päivänvalokohtauksia on mukana, ne luovat yllättävän raadollisen ilmapiirin.Näyttelijät eivät ole tiiminä paljon mitään, tosin tyttöjen keskinäinen huolenpito ja sydän-kurkussa -hetket ovat onnistuneita. Parhaat hetket koetaankin silloin kun kukin yrittää (tai joutuu) selviytymään yksin. Empatiat Nathan Phillipsiä kohtaan heräävät erikoisen myöhään, johtuen lähinnä tyttöjen koettelemusten aktiivisesta seurannasta. Itse pääpirun hahmokin on varsin universaali. Hänestä luodaan nopeasti oikea vihollinen, josta on päästävä eroon hinnalla millä hyvänsä ja kaikki sääli häntä kohtaan katoaa ennen kuin se ehtii syntyäkään. Mitään tulkinnanvaraisuutta ei ole jäljellä. Raakuudet on vedetty yli aivan tahallaan. Omasta mielestäni verisyys on kauhuelokuvien arvoa mitattaessa häntäpäässä. Jostain syystä se vain on nykyisin kovin suosittua. Hämmentävää. Korostan kuitenkin, etteivät tämänkertaiset piiskaukset johdu mässäilystä vaan yleisestä keskeneräisyydestä.Pelottavuus pääsee valloilleen vasta puolessa välissä, ja siitä alkaa nauttia ehtoopuolella. Takaa-ajot maantiellä ovat esimerkkejä upean omaperäisestä elokuvanteosta. On hyvä että edes joku älyää käyttää kameraa vaihtelevasti jäämättä aina samoihin etäisyyksiin ja kulmiin. Nathan Phillipsin pakeneminen tuskasta ja kuolemasta on niin hieno ja suuri kontrasti hänen alkupuolen ärsyttävyydelleen, että liikutuin ihan oikeasti.Olisihan sitä paljon voinut tehdä toisin, mutta pettämätön Aussi-ilme ja muutamien kohtauksien herättämät harvinaiset tunteet katsojassa takaavat, että kyseessä on oikeasti ihan varteenotettava kauhupätkä. Näiden ideoiden kierrättäminen jenkkimiljöissä vaatisi jo neroutta, ja pienetkin mokat kaataisivat yritelmät 1-2 tähtösen suohon.",Esimerkki miten omaperäinen tositarinan versiointi laimenee muutamien harmittavien kliseiden takia.
62,80.0,"Wolf Creek on kauhuelokuva Australian maalta. Maailmalla paljon raakuudesta kohuttu elokuva ilmestyi lopulta täällä dvd:lle ja pitihän tämä tarkastaa.Wolf Creekin käsikirjoittaja/ohjaaja Greg McLean aloittaa elokuvan rauhallisesti. Hahmot esitellään hyvin. Loppuosa onkin varattu itse brutaalille kauhulle, jonka raakuus kuvataan hyvinkin läheltä ja realistisella otteella.Tunnelmaa luo myös jylhä Australian aavikko ja vuori maisemat. Suurimassa osassa Wolf Creek tapahtuu yöllä. Realistinen elokuva kyllä on.Kolme kaverusta Liz, Kristy ja Ben päättävät lähteä retkelle Wolf Creekin kraateripuistoon. Hauskuutta riittää, mutta kun ilta lähestyy he huomaavat, että heidän autonsa ei käynnisty. Pian kuin tyhjästä ilmestyy auto, jonka ystävällinen kuski lupaa auttaa heitä. Tämän jälkeen on hauskuus kaukana.Kauhuelokuvien saralla tehdään nyt enemmänkin tälläisiä brutaaleja kauhuelokuvia, eikä vain typeriä teinikauhuja. Wolf Creekissä onkin hieman launauksia, Hills Have Eyes ja TCM elokuvista. Piakkoin Samuel L. Jacksonin kanssa käärmelennolle menevä Nathan Phillips tekee kahden kauniin vastanäyttelijänsä kanssa hyvät roolit. John Jarrat tyhjästä ilmestyvänä auttajana tekee erittäin kylmän roolisuorituksen.Wolf Creek on toimiva kauhudraama. Hyvin alustettu tarina, joka päästää shokit valloilleen sopivalla hetkellä. Kauhuelokuvien ystäville suositeltava elokuva.nimimerkki: andy","Hyvin alustettu tarina, joka päästää shokit valloilleen sopivalla hetkellä."
63,100.0,"Täytyy ensimmäiseksi todeta, että odotukseni leffaa kohtaan olivat TODELLA korkealla, koska leffaa on kehuttu ja ylistetty lähes kaikkialla missä olen siihen törmännyt. Lisäksi se liitetään moniin upeisiin teoksiin kuten Tobe Hooperin erääseen kulttiklassikkoon, joka on sille esikuvana.. Muina elokuvina ovat tietysti survival-kauhun edustajat, koska nimenomaan juuri sitä Wolf Creek itsekkin edustaa. Eli näitä lajityypin edustajia ovat mm edellä mainittu TCM, Cravenin Yön silmät, The Descent, Hostel ja muista heikompi Wrong Turn.Lisäksi! Wolf Creek kuuluu ns. kauhun uuten aaltoon, joka ei tunne armoa ketään kohtaan ja on parhaimmillaan järkyttävän & shokkeeraavan BRUTAALI! Ja rakastan tätä ""uutta"" kauhun muotoa.Juoni ei ole millään tavoin erikoinen vaan juuri se perinteinen. Kaverukset Mick (John.J), Liz (Cassandra.M) ja Kristy (Kestie.M) vuokraavat auton ja lähtevät muutamaksi viikkoa kiertelemään Australiaa ja nauttimaan nähtävyyksistä ja retkeilystä. Kaikenlaisten matkasattumusten ja ja karujen maisemien saattelemana joukko saapuu valtaiselle kraaterille jonka juureen he jättävät auton ja patikoivat tutkimaan tuota mahtavaa monttua.. Tästä alkaa sitten se leffan kiintoinsampi puoli jolloin painautuu penkkiin eikä voi nousta kuin vasta filkan loputtua. Palattuaan autolle he huomaavat ettei auto päästä pihaustakaan, myös heidän kellonsa ovat pysähtyneet tykkänään! Entä puhelimet?, päätelkää itse;) Ilta pimenee ja kaverusten on yövyttävä autossa.. Pimeästä kuitenkin ilmaantuu valo, jota he aluksi veikkaavat jo ufoksikin, mutta totuushan tulee olemaan jotain aivan muuta..No.. Se on mahtava PläJäys! Lunasti odotukset ja onnistui olemaan yllättävä, brutaali ja.. omaperäinen! Omaperäinen omassa lajissaan, jos vertaat The Descentiin, Yön Silmiin, Wrong Turniin tai TCM:een, huomaat eron! Tämä on paljon realistisempi ja uskottavampi kuin nuo muut.Näyttelijät onnistuivat kaikki, en nosta ketään muiden yli. Aussit ovat veikeää sakkia, pojot Nathan Phillipsille (esittää Ben Mitchelliä) joka on oikea aussinkuvatus!Dialogi on myös, luonnollisesti, sujuvaa.. Lisäksi hahmoihin pääsee mukavasti sisään, pienenä sivujuonena on myös miten Mickin suhde tyttöihin kehittyy.Nähtyäni Ajan loistavan Haute Tensionin, jäin innolla odottamaan miehen seuraavaa leffaa, mutta valitettavsti se ei lunastanut odotuksia (Yön silmät -remake).. Nyt jään samalla innolla odottamaan McLeanin seuraavaa tuotosta!Rima on edelleen korkealla..Wolf Creek on hermonystyröitä kutkuttava, survival-kauhun helmi, joka takuulla pitää otteessaan. Wolf Creek on brutaalisti tyly! nimimerkki: Allutski","Lunasti odotukset ja onnistui olemaan yllättävä, brutaali ja.. omaperäinen!"
64,40.0,"Kaverini varoitteluista huolimatta päätin vuokrata lähes kaikkien kehuman Wolf Creekin. Odotukset korkealla. Erittäin korkealla.No, leffan katsottuani totesin tämän tekeleen olevan yliarvostettu. Kyseessä on taas yksi niistä tekeleistä jossa nuoret villit, kauniit sekä tytöt että poika joutuvat taistelemaan hullua psykopaattia vastaan. Nuorien matkalaisten auto hajoaa aavikolle ja paikalle ilmestyy lupsakka herra joka lupaa korjata vian kotonaan (liikkuvatko ihmiset Australiassa useinkin öisellä aavikolla etsimässä autettavia?). No auto hinaukseen vaan.Wolf Creek ei tarjoa mitään uutta, mutta se ei myöskään tarjoa mitään niin kovin huonoa, vain useaan kertaan nähtyä murhaleikkiä ja tekopelottavan murhamiehen. Elokuvan loppujakso on lähes ennnalta-arvattavaa tavaraa kuten koko tekele. Erittäin ärsyttäväksi koin kohdat jossa nuorilla on mahdollisuus kääntää tilanne edukseen, mutta juostaan vain lähimmän kiven taakse itkemään ja sitten taas juostaan. Tätä leffa verrataan Descentiin useasti. Minusta se on parempi. Tässä ei olla saavutettu samaa painostavaa sekä ahdistavaa tunnelmaa. Osittain se voi johtua murhaajasta joka ei vain  ole yhtään pelottava eikä sadistinen, vaikka hän kylläkin leikkelee kynsiä aika lopullisesti. Murhaajasta tuli jokseenkin sellainen kuva kuin se olisi sekopäinen stand-up koomikko. Yltiöpäinen puhe ja  hervottomat vitsit eivät tee kenestäkään pelottavaa.Ohjauksesta voi sanoa jees, kuten näyttelystä ja kuten olisi voinut sanoa koko leffasta jos se olisi ollut hiukan omaperäisempi, vai eikö ole hassua että aina kun tuli on hännän alla, autossa on erittäin pitkä startti. Kuulostaako tutulta?  Sekä superavuttomat teinit jotka säntäilevät kuin päättömät kanat. Tai Crocodile Dundeen hauskempi versio murhaajana jolla on kaikki aseet sekä supersalainen pääkallopaikka josta ei voi paeta edes autolla? Jos tämä iskee, vuokraa ihmeessä Wolf creek.nimimerkki: zeizee",Tarjoaa useaan kertaan nähtyä murhaleikkiä ja tekopelottavan murhamiehen.
65,60.0,"Australia on iso paikka täynnä aavikkoa ja aavikolle ei ole kiva juuttua. Kolme reppureissaajaa eli Ben (Nathan Phillips), Kristy (Kestie Morassi) ja Liz (Cassandra Magrath) joutuvat juuri kyseiseen tilanteeseen. Onneksi paikallinen Mick Taylor (John Jarratt) tarjoaa apuaan. Genre vaatii että Mick on mielipuoli murhaaja ja tämän keino uhrien hankintaan toimii aika hyvin.Greg McLean ohjastelee ja käsikirjoittaa leffan jonka lähtökohta on suuresti velkaa Texasin työkalumurhaajalle, mutta eipä se haittaa meiningin toimiessa. Lisäksi Australian takamaat ovat mainion vihamielinen miljöö tällaiseen leffaan. Kuvastokin on esikuvasta omaksutun koristelematonta alleviivaten autiutta ja herättää mielikuvia tarkkailevasta voimasta. Leffassa on myös aika iso annos raakaa väkivaltaa.Näyttelijäntyö tässä leffassa toimii täsmällisesti, mutta mitään omalaatuista ei voi huomata. Uhrien virkaan joutuva trio esitellään hitaasti ja näissä ei ole mitään äärimmäisen ärsyttävää tai mieleenjäävää piirrettä. John Jarratt on äärimmäisen täydellinen psykopaattisadisti ja luonnollisesti vaikuttaa kaikkea muulta kuin siltä. Luonnollisesti leffan muistettavin rooli on juurikin pahikselta ja Jarratt on loistava sellainen.Kokonaisuus on äärimmäisen tyly, mutta juoneltaan varsin lattea kauhustelu ja vaikka leffan pahiskin on äärimmäisen vakuuttava on kyseessä pelkkä kaupan hyllyltä otettu psykopaattisadisti.","Tyly, mutta mielikuvitukseton kauhustelu."
66,50.0,"Kaksi tyttöä ja poika lähtevät patikoimaan Australian kuuluisaan Wolf Creekin luonnonpuistoon. Auton simahdettua retken päätteeksi kolmikko saa apua muukalaiselta, joka kuin ihmeen kaupalla ilmestyy paikalle. Veijarimainen miekkonen vaikuttaa ensialkuun vilpittömältä ja mukavalta. Kaikki onkin liian hyvin ollakseen totta ja Astralian yön ollessa pimeimmillään ""pelastajan"" todelliset kasvot paljastuvat...Elokuvan idea on se tavanomainen: Joukko nuoria eksyy tien päällä väärään paikkaan tai tässä tapauksessa väärän ihmisen mukaan. Ja se väärä ihminen on mielipuolinen sarjamurhaaja. Loppu on selvää.. Ruumiskasa kasvaa ja mahdollinen sankari pääsee pakoon jos pääsee. Sinällään Wolf Creek ei mitenkään erityisen huono kokemus ole. Idea vaan on nähty jo ne vaivaiset tuhat kertaa. Kysymyksessä on laadukasta peruskauhua, ei mitään uutta. Hivenen kliseitä ja sitäkin enemmän verta. Tällä kertaa seikkailu tapahtuu Australian maisemissa ja se lieneekin ainoa seikka mikä saa tämän basic väännön eroamaan genren harmaudesta. Näyttelijöistä sen verran sanottakoon, että mitä tähän julmaan murhaajaan tulee niin sama kun laitettaisiin Timo Koivusalo pilkkomaan ihmisiä. Toisaalta tässä elokuvassa sanoma lienee se, ettei tuntemattomiin kannata luottaa, vaikka kuinka veikeä ukkeli tulisi tarjoamaan apuaan sädekehä päässään. Elokuvan lopussa viitataan hieman tositapahtumiin. Kyllähän Australiassa ihmisiä katoaa tuon tuosta. Ongelma on vain se, että nykyään alkaa jo suunnilleen Potteritkin pohjautua tositapahtumiin. No ei sentään, mutta tositarinaan viitteet ovat useassa tapauksessa tehokas markkinointi ja katsojien houkuttelu tapa. Ei Wolf Creek kuitenkaan ole pahin esimerkki tällaisesta ja tässä tapauksessa voi hyvinkin olla todenperäisyyttä. Perus psykopaattileffa, tasaisen väkivaltainen ja hieman ällöttävä. Ansaitsee täysi-ikärajan. Kompastuskivenä on vain se tosiasia, että Wolf Creekin katsottuaan ei sitä kovinkaan kauaa muista muiden vastaavien pätkien seasta erityisen poikkeavana. Varsin hupaisa australialainen jää kyllä mieleen, mutta en tiedä onko se hyvä asia tässä genressä. Jokainen sen päättäköön itse... ","Kysymyksessä on laadukasta peruskauhua, ei mitään uutta. Hivenen kliseitä ja sitäkin enemmän verta."
67,40.0,"""Welcome to Australia, cocksucker. ""Sarjamurhaaja ja yleisluontoinen näljäke Mick Taylor (John Jarratt) saa taas tuoretta lihaa raastettavaksi. Siinä on leffan juoni, joskin Paul Hammersmith (Ryan Corr) onnistuu livahtamaan Taylorilta pakoon ja joutuu aika helvetilliseen pakomatkan eteen.Sarjamurhaajille jotka eivät ole kovinkaan nirsoja uhriensa laadun tai metodiensa suhteen syrjäinen erämaa on erityisen mukava miljöö: mellastustilaa riittää, uhrit harvemmin pääsevät apua hakemaan ja tilaa jälkien kätkemiselle on myös. Mick Taylor on juurikin sitä kaikkiruokaista makua ja omaa ystävällisen aussi-juntin maneerit. Se on kylläkin pelkkä ohut pintakiille jonka alla lymyilee olio joka yhdellä elokuvalla napautti itsensä siihen vähälukuiseen, nimeämättömään klubiin mihin kuuluvat elokuvahistorian hirviömäisimmät ihmissaastat. Greg McLean ohjastelee jatko-osaa aikaisemmalle, puhtaasti kauhutunnelmaiselle leffalle ja jatko-osa ei säästele paukuissa. Mick Taylor aloittaa tappamisen heti ja jatkaa sitä kovalla tahdilla ja tehokkuudella. Tylyä meininkiä hienoisesti kevennetään pikimustalla komedialla, mutta varsin heppoisasti. Äärityly kauhuleffa on kylläkin sellainen ilmiö joka toimii vain yksittäisenä elokuvana. Jatko-osa väistämättä nakertaa tehokkuutta ja edellisessä osassa luonnonvoiman voimalla toiminut murhaaja kaipaa jotain tehostetta riekuntansa piristeeksi. Sellaista ei ole luvassa, sillä Mick Taylor on epäkarismaattinen, huolimaton, ideaton ja tyylitön rellestäjä joka vain tappaa ja tämän motiivit ovat äärimmäisen tekopyhät.Ryan Corr on epäonninen jehu joka joutuu ihmissaasteen maalitauluksi ja onkin leffan ainoa rooli joka sinnittelee hetkeä pidempään Tayloria vastaan. Muut poistuvat inhottavan taidokkaiden meikkiefektien avulla aika nopeasti. John Jarratt tekee karmaisevan hirviöroolin joka selkärankapuukottaa tyylin, karisman ja hienovaraisuuden isolla veitsellään ja sen jälkeen hän kiväärisöi motiivit ja taidokkuuden. Mick Taylor on lyhyesti sanoen pelkkä halveksittava, vastenmielinen ja (monta inhoa ja vihaa kuvaavaa adjektiivia) saastakasa jonka kohdalla toivoo keksivänsä keinon herättää kuolleet henkiin jotta hänet voi kiduttaa uudelleen kuoliaaksi jollain uudella ja nöyryyttävällä tavalla. Edellisen osan pysäyttämätön hirviö on vääntynyt Freddy Kruegerin vähemmän nirsoksi serkuksi Australiasta ja se ei oikein pelaa edellisen osan kanssa yhteen vaikka Jarratt on loistavan tuolla puolella absoluuttisen Pahuuden ilmaisijana.","Edeltäjäänsä koomisempi, mutta yhä tyly ja verinen kauhustelu."
68,60.0,"Roar! Kynsikäs könsikäs on palannut. Karhun naapurista, jostain metsien siimeksestä mutanttipeto Wolverinea (Jackman) tulee noutamaan tulevaan näkevä Yukio (Fukushima). Yukion tehtävä on desinfioida ikävien muistojensa musertama ahmamies ja toimittaa tämä pian kuolevan japanilaisliikemiehen (Yamanouchi, nuorempana Yamamura) pakeille. Liikemies on henkensä velkaa Wolverinelle, mutta hän odottaa tältä vielä uutta palvelusta.Uusi Wolverine-raina - sen on lupailtu olevan parempi, kuin ahmamiehen ensimmäisen sooloseikkailun vuonna 2009. Mutta jos rehellisiä ollaan, ainakaan dialogitasolla tämä uudempi viritelmä ei kovin paljon aiempaa tasokkaampi ole. Sarjakuvafilmatisoinniksi Wolverine on kyllä pahuksen tyylikäs ja visuaaliselta anniltaan yhtä upea kuin huippupiirtäjien esteettisesti hienoimmat sarjakuva-albumit. Mutta riittääkö se? Jos nättiä pintaa vähän raapaisee auki, alta vilkkuvat mm. kliseisen punaiset alushousut sekä suurten Hollywood-studioiden halu rahastaa trendikkäällä Aasia-teemalla. Jos Wolverinessa tiejyrän voimalla ryskyvät toimintakohtaukset ovatkin koreografioiltaan upeita, leffassa on niiden vastapainona kulunutta juttelua edesmenneen rakkaan kanssa ja samuraihajatelmia, jotka on haiskahtavat amerikkalaisen mankelin läpi puserretulta Kurosawalta. Tätä kaikkea ehkä on odotettu ja toivottu, mutta jos odotukset ja toiveet eivät yhtään ylity, täydellisyys jää saavuttamatta.Mitä tosiaan tulee toimintaan, Wolverine on rautaa, vai pitäisikö taas sanoa adamantiumia, eli ainetta, jota ahmamiehen selkärankakin on. Elokuvan kohokohtiin kuuluu tuiman myrskyisä kaksintaistelu japanilaismafian edustajan ja Hugh Jackmanin eläimellisen estottomasti tulkitsemaan mutanttisankarihahmon kesken. Luotijunan selässä käyty matsi hyödyntää hienovaraisesti itämaisten taisteluelokuvien lennokkaita yhteenottokuvioita, mutta ei kuitenkaan mielikuvituksettoman yksitoikkoisesti. Toisaalta monet elokuvan toimintakohtaukset ovat huomattavasti vähäverisempiä kuin Wolverinen mutanttikynsin voisi kuvitella saavan aikaan. Sitä seikkaa ei välttämättä heti tiedosta, sillä leffa on niin kuvattu ja leikattu, että verenvuodatus voisi jäädä kuvarajausten ulkopuolellekin. Ikärajasyistä hurmehanat pidettiin pienemmällä, mutta varovaisuus ei ole ollut perinpohjaista: leffan vuorosanoissa Wolverinen loppua maalataan sen verran kaameaksi, että katsojan mielikuvituksen ja kuvaillun hetken viimein näyttävän kohtauksen välinen ristiriita jää vaivaamaan.Marco Beltramin kynän taikomat sävelet hyödyntävät Japanin tarjontaa. Hakkaava, puuinstrumentein luotu ääni sopii yhteen kovan, Wolverinen sisäisiä myllerryksiäkin heijastelevan kuvapuolen kanssa. Samaan hengenvetoon voisi puhua elokuvan huumorittomuudesta. Jackman toki pudottelee välillä jotakin hauskaa karvaisesta suupielestään ja muutama kohtaus, mm. Wolverinen kylpyhetki, on mukana tunnelman keventäjänä, mutta silti leffan perusvire on viivasuinen ja jotenkin toivoton. Wolverine ei periaatteessa kehity mihinkään hahmona, vaan palaa pisteeseen, jossa hänet on ennekin nähty. Jean Greyn menetys ei ole korvattavissa millään tai kellään, vaikka yritystä siihen suuntaan vähän onkin. Lopputekstien joukkoon ympätty bonuskohtaus tuo yksinäisen nahkatakkisankarin elämään taas kerran kaksi tuttua X-Men-naamaa, joista kumpikaan ei kuitenkaan ole hänen suurin rakkautensa. Kohtaus viittaa tulevaan X-Men-rainaan, ja kertoo samalla, että mutanttien elokuvaseikkailujen luonne ei varsinaisesti kosmeettisista kikkailuista huolimatta muutu mihinkään.","Kynsikäs könsikäs on palannut - vaan onko tässä tosiaan kaikki, mitä Wolverine voi antaa?"
69,50.0,"Näin alkuun voisin kertoa mielipiteeni X-men elokuvista. Ensimmäiset kolme osaa, ovat trilogia eli tarina jatkuu aina seuraavassa osassa.  Kyseinen trilogia syttyi kirkkaasti, loisti keskellä ja ns. himmeni loppua kohden.  Niitä seurannut X-men Origins- Wolverine syventää katsojaa Wolverinen elämään. Tämä kyseinen elokuva sisälsi edeltävän trilogian kaltaista fiilistä ja sepä on hyvä juttu.  Sitten tehtiin tyypillinen, näin kaikki alkoi osa, tosin eri näyttelijä porukalla.  Kyseinen leffa on perhanan oivallinen raina. Nyt Wolverinen oma elokuva sai jatkoa, ainakin näin sen ymmärsin.  Kuudennesta X-men- leffasta puuttuu kuitenkin aikalailla kaikenlainen X-men ja myös tuttu hauska Wolverine fiilis…Wolverine (Hugh Jackman) elelee vaellellen metsässä miettien elämän tarkoitusta jne.  Hänet löytää käsiinsä Yukio niminen punapää, joka kertoo Wolverinelle, että vanha, rikas liikemies haluaa kiittää häntä, henkensä taannoin pelastamisesta. Vastahakoisesti Wolverine (oikealta nimeltään Logan) lähtee Japaniin tapaamaan tätä vanhaa miestä, jonka taannoin pelasti Nagasakin ydinräjähdyksestä.  Kyseinen vanha mies omistaa Aasian suurimman liikeimperiumin ja kun ikä on siinä vaiheessa, että kohta säkkipillit soivat montun reunalla, pitää perintö antaa eteenpäin. Vaikka liikemiehellä on poika, haluaa hän siirtää vallan pojantyttärelleen.  Pojantyttären isä on, naittanut tyttärensä Japanin kusipäiselle oikeusministerille, jota tyttö vihaa ja rakastaakin oikeasti mustan klaanin ninja kersanttia. Loppupelissään tyttö rakastuukin Loganiin, joka rakastaa edelleen Jean Greytä, jonka valitettavasti itse tappoi. Lisää vipinää hommaan tuo Viper, mutantti, joka on vanhan liikemiehen lääkäri ja, joka palkkaa Yakuza-mafian nappaamaan liikemiehen pojantyttären. Kuulostaa moninaiselta, eikö totta (omasta mielestäni helvetin sekavalta). Sitten, kun vielä otetaan huomioon, että elokuvan pitäisi kertoa Wolverinesta, ja aukoa tämän tarinaa niin mielenkiintoinen, monen eri ihmisen henkilökuvaus pitäisi olla valkokankaalla nähtävissä, jotta hyvä elokuva saataisiin aikaan. Valitettavasti homma ryssittiin ja kunnolla.Tämän elokuvan piti kertoa Wolverinesta, avata tämän tarinaa lisää ja olla kaikin puolin ns. Wolverinen ikioma elokuva numero kaksi. Silti elokuva keskittyi, ehkä jopa enemmän japanilaisen liikemies perheen elämään kuin Wolverineen.  Logan on elokuvan alussa hyvin pahoillaan, että joutui surmaamaan elämänsä rakkaan, Jean Greyn. Logan ei halua myöntää itselleen, että on tämä eläimelliseksikin kutsuttu Wolverine. Hän haluaa myös ajoittain vihdoinkin kuolla. Voisi kuvitella siis, että loppu on hätkähdyttävä ja aukoo Loganin tarinaa tai sulkee sen hienosti. Mikään ei kuitenkaan muutu. Elokuvan loputtua Logan edelleen kuitenkin rakastaa Jean Greytä niin ettei voi rakastua keneenkään muuhun. Logan olisi voinut saada ansaitun kuoleman, mutta äkkiä se ei enää houkutakaan. Logan hyväksyy toki olevansa Wolverine hyvinkin ”eeppisen” taistelun loppumetreillä, mutta kelataanpa X-men saagaa taaksepäin. Näinhän se aina on ollut, että välillä Logan hyväksyy mutanttipuolensa ja taas välillä halveksii sitä. Eli mikään ei muutu.Juonenkäänteitä leffassa on sen verran, että välillä selviääkin, että ”ahaa tuo kaveri pelaakin tuon kaverin pussiin” ja ”aijaa tämä kaveri petkuttikin tuota ja ajatteleekin vain omaa etuaan”. Juonenkäänteet ovat vain puolenvaihdoksia liikemies perheen ja tämän läheisten kesken eli mitään huikeaa ja yllättävää ei ole luvassa.  Omasta mielestäni ”tärkeitä” henkilöitä oli liikaa ja ne ”liikahenkilöt” ovat turhia koko elokuvan kannalta sekoittaen vain elokuvan juonen kulkua ja vähentäen niiden tärkeiden henkilöiden ruutuaikaa. Kaksi turhinta ovat Yukio, tämä liikemiesherran adoptiotytär sekä ninjajohtaja, jolla on jonkin sortin rakkaussuhde liikemiehen pojantyttäreen (perhana, että helpottaisi tuo nimien muistaminen).Leffassa hyvää on itse Wolverine, vaikkakin kaveri on nähnyt parhaat päivänsä valkokankaalla puolivuosikymmentä sitten. Muutamia nasevia repliikkejä pääsee tämän kaverin suusta aina silloin tällöin, mutta tuttu vanha Logan on kadonnut. Hugh Jackman on oiva valinta Wolverinen rooliin, se on myönnettävä. Elokuvan parhaita hetkiä ovat, kun Wolverine haavoittuu tai tappelee muuten vaan . Näyttelypuoli ei ole Jackmania lukuun ottamatta mitenkään erikoinen.CGI on tämän päivän Hollywood elokuvien ”must be” juttu. Alussa tavataan CGI-karhu ja lopussa adamantium metallinen CGI-samurai. CGI:n jatkuvassa käyttämisessä on se huonopuoli, että kun sitä on vähän, se näyttää halvalle, kuten tässä elokuvassa. Toisaalta metallinen ninjasamurai on ehkä hölmömpiä leffan pahiksia ikinä (joten aivan sama miten hienosti se olisi tehty). Adamantium-samurai tulee aivan yllättäen ja sitten, kun sen tajuaa, se on vain oikea stereotypioiden äiti. Alussa nähtävä Nagasakin pommitus näyttää kuitenkin lupaavalta ja se on erikoistehoste osalta elokuvan paras kohtaus.  Elokuvan katsominen 3D:nä on aivan turhaa rahan käyttöä,(jouduin sen itse toteamaan) nimittäin juuri mitään ei roisku silmille. Olisi mukavaa nähdä joskus, että veri roiskuisi ihan kunnolla Jackamanin niittäessä Wolverinenä porukkaa, ihan vaikka 2D versiona.Mitä Wolverine 2013 on? Se on tyypillinen Hollywoodin ”lypsetään jengiltä rahaa” tuotos. Se ei tarjoa mitään uutta eikä huikeaa. Sillä on omat hetkensä, mutta se joutuu silti vääjäämättä niihin elokuviin, josta voi keskustella kaveriporukassa sinä ”ihan ok leffana”. Wolverinen ikioma elokuva numero kaksi on Jackmanin Wolverinen huonoin elokuva numero yksi.",Wolverine oma elokuva numero kaksi on tyypillinen Hollywoodin ”lypsetään jengiltä rahaa” tuotos.
70,90.0,"Kirjallisuuden ympärillä pyörivä pläjäys. Michael Douglas näyttelee kirjallisuus-professoria, jonka yksityiselämä on sekaisin. Äijä on myös open hommien ohella kirjalija, joka potee jonkinmoista kirjoituskammoa. Edellisestä hepun ainoaksi jääneestä teoksesta on kulunut jo seitsemän vuotta. Robert Downey Jr. esittää proffan kustantajaa, joka tulee kylään viikonlopuksi haluten nähdä jo pikkuhiljaa jotain valmista.Viikonloppu kuluu sekoilun ja biletyksen merkeissä. Sätkiä poltellaan ja viinaa juodaan. Remmissä pyörii mukana myös proffan oppilas, joka lienee patologinen valehtelija. Tämä on leffan nimen mukainen Wonder Boy, joka saa tarinoita syntymään melkeinpä sormen napsautuksella. Proffa on hiukan mustasukkainen hepulle ja leffa kertookin paljon tuosta tilanteesta sekä proffan kasvamisesta ihmissuhderintamalla kohtaamaan todellisuus. Wonder Boy kasvaa myös ihmisenä pyöriessään isojen ukkojen mukana.Tapauksessa on paljon hauskoja yksityiskohtia ja tarina puksuttaa eteenpäin kuin juna. Kaikki tuntuu johdonmukaiselta ja hommat ovat hyvin kohdallaan. Kirjailijoista annetaan kunnon friikkikuva ja he eivät todellakaan ole tämän mukaan tavallisia rivihemmoja.",Kirjailijoista annetaan kunnon friikkikuva ja he eivät todellakaan ole tämän mukaan tavallisia rivihemmoja.
71,90.0,"Wonder Boys on alelaarin helmiä. Sieltä tämä tuli hankittua ja katsottuani sen yllätyin positiivisesti. Kahden katselukerran jälkeenkin homma jaksaa yhä viehättää. Wonder Boys on kertomus yliopiston professorina toimivasta Grady Tippistä (Douglas) ja piinallisesta viikonlopusta, jonka hän saa kokea. Gradyn mukana hyörii hänen oppilaitaan sekä hänen kustantajakaverinsa (Robert Downey Jr.), joka on tullut katsomaan Gradyn uutta kirjaa. Ongelmana on, että Grady on väsännyt jatkoa aikaisempaan kirjaansa jo 7 vuoden ajan, mutta valmista ei ole tullut. Gradyn elämä on muutenkin viime aikoina polkenut tyhjää, mutta tämä viikonloppu kuitenkin antaa hänelle uutta puhtia.Wonder Boys on hyvin älykäs ja hauska elokuva. Käsikirjoitus on todella kekseliäs ja homma menee vaivatta eteenpäin. Leffa on naamioitu kepeäksi hömppäkomediaksi, jonka ulkokuoren alta löytyy kuitenkin jotain paljon syvällisempää. Tarinaa on sopivasti maustettu mustalla huumorilla ja tapahtumarikkaalla meiningillä.Curtis Hansonin nousukaudella tehty pläjäys on ehdottomasti ukon parhaimpia töitä. Hänen aikaisempi L.A. Confidental tosin oli vieläkin parempi, mutta tämäkin on melkein täydellinen. Henkilöhahmoihin nojaudutaan kaikkein eniten ja ne ovatkin erittäin tärkeä osa elokuvaa. Näyttelijät istuvat hyvin rooleihinsa, ainoastaan Frances McDormand ei oikein vakuuta Gradyn salaisena rakastajana. Douglas loistaa elokuvan tähtenä, mutta myös elokuvan Wonder Boy eli Tobey Maguire ja Robert Downey Jr. ovat mainioita. Kaikki pienetkin henkilöt jäävät mieleen, sillä jokainen hahmo on suunniteltu tarkaan ja heistä on tehty todella kiinnostavia.Leffa on siis kaikin puolin todella nautittava. Se on viihteellinen ja älykäs. Paljon yllättäviä juonenkäänteitä sisältävä nerokas käsikirjoitus ja mehukkaat henkilöhahmot ovat pläjäyksen ehdottomasti parasta antia. Toisella katsomiskerralla tämä iski ehkä jopa lujempaakin. Luvassa on siis todella hyvää draaman ja komedian sekoitusta.",Älykäs ja hauska elokuva. Käsikirjoitus on todella kekseliäs ja homma menee vaivatta eteenpäin.
72,70.0,"Douglas esittää kirjailija professoria nimeltä Grady Tripp joka opettaa kirjallisuutta yliopistossa. Asiat eivät todellakaan ole mallillaan, vaimo jätti, rakastajatar kertoo olevansa raskaana ja 7 vuotta tekeillä ollut kirja ei ota valmistuakseen. Paikalle saapuu vielä hiillostamaan kustannustoimittaja Terry Crabtree joka on myös huonossa jamassa ja tarvii julkaistavaa materiaalia, että työt säilyvät. Rakastajattarensa juhlissa (joka on myös yliopiston rehtori) sattuu ja tapahtuu, Trippingin oppilas sattuu ampumaan rehtorin ja tämän miehensä koiran ja anastaan pienen vaatekappaleen ja soppa on valmis..Curtis Hanson joka on ainakin minulle tuttu loistavasta elokuvastaan L.A Confidential, pyörittää leffaa mukavasti eteenpäin ja vaikka leffa on kohtuullisen tasaista, niin loistavan hyrisyttäviä kohtauksiakin on tiedossa, Douglas on tässä leffassa erittäin loistavan sopiva rooliinsa ja ""Spiderman"" Maguire outona nuorena kirjailijanerona myös erittäin positiivista katsottavaa. Elokuva näyttää kirjoittamisen haasteellisuuden ja hankaluuden, vaikkei leffaa voikkaan tämän aiheen syväluotaavaksi teokseksi sanoa. Se on tarina eri ikäisten ihmisten ongelmista, iloista ja suruista sekä jälkimmäisten ratkomisista. nimimerkki: Grass","Tarina eri ikäisten ihmisten ongelmista, iloista ja suruista."
73,80.0,"Hän oli amerikkalainen ikoni, jonka nimen kuuleminen herätti miehissä kateudensekaista kunnioitusta ja naisissa tietynlaisia eroottisia viboja. Hän oli ylimielisen röyhkeä ja henkisesti epävakaa. Hän oli patologinen valehtelija, jota suurin osa työtovereista kuvaili lähinnä pahatapaiseksi kauhukakaraksi. Hän oli käyttäytymistään alituisesti muunteleva kameleontti, joka omaksui aina erilaisen roolin sitä mukaa, kun seura hänen ympärillään vaihtui. Hän oli huume- ja alkoholiriippuvainen. Loppujen lopuksi hän oli riutuva AIDS-potilas. Kaikkea tätä oli John Holmes, pornolegenda ja aikuisviihdeteollisuuden maineikkain pelimies. Mutta oliko hän myös murhaaja? Tätä kinkkistä kysymystä sivuaa ohjaaja James Cox uusimmassa elokuvassaan nimeltä The Wonderland Murders. Eletään vuotta 1981. Keskikesän aurinko kärventää Kaliforniaa, mutta pian luvassa on entistä kuumemmat paikat, kun kuuluisa Wonderland Avenue toimii näyttämönä raa'alle neloismurhalle, joka järkyttää koko Hollywoodia. Veritekoa seuraa pitkä oikeuskäyntien sarja, jossa pääepäiltynä on pornotähti John Holmes. The Wonderland Murders esittelee kaksi erilaista versiota tuon traagisen illan tapahtumista. Aluksi oman näkemyksensä pääsee kertomaan psykopaattinarkkari David Lind, jolla on hyvin vahva käsitys syyllisestä. Elokuvan toisella puoliskolla ääneen pääsee itse John Holmes, jonka tarina poikkeaa varsin voimakkaasti Lindin kuvaamasta skenaariosta. Joku siis valehtelee, mutta kuka? Katsojalle annetaan työkalut tämän visaisen tapauksen selvittämiseksi, ja loppujen lopuksi kotisohvalla pääseekin leikkimään yksityisetsivää ja vetämään omia johtopäätöksiään. The Wonderland Murdersin ulkoasu onnistuu hyvin ilmentämään John Holmesin henkilökohtaista rappiota. Heti ensimmäisenä katsojan silmään pistää elokuvan synkkä, nuhjuinen, hikinen ja huumehouruinen yleisilme. Elokuvan alussa ohjaaja Cox sortuu pieneen yliyrittämiseen pyrkiessään luomaan leffaan kaaosmaista tunnelmaa. Katsojan tajunta täyttyy split screenista, nopeutuksista, zoomauksista ja hektisistä leikkauksista. Onneksi touhu kuitenkin rauhoittuu nopeasti, joten mitään epilepsiakohtausta ei sentään tarvitse pelätä. Moraalivartijoiden ei kannata syöksyä barrikadeille, sillä päähenkilönsä mielenkiintoisesta uravalinnasta huolimatta The Wonderland Murders ei ole mitenkään sen kummemmin seksuaalisesti latautunut. Pornoelokuvien kuvauspaikoilla ei turhaan norkoilla ja muutenkin paljasta pintaa pihdataan jopa yllättävän paljon. Hieman poikkeavasta rakenteestaan huolimatta The Wonderland Murders on siis varsin perinteinen heist-elokuva, jonka keskeisessä roolissa nyt vain sattuu olemaan pornokuningas. Mutta kuten tiedetään, uuden ja mullistavan luominen käy päivä päivältä vaikeammaksi, joten perinteikkyyttä ja tietynlaista yllätyksettömyyttä ei mielestäni voi laskea varsinaiseksi haitaksi. The Wonderland Murders tekee sen mitä se tekee, ja lopputulos on harvinaisen onnistunut ja tasapainoinen viihdepläjäys. Yksi The Wonderland Murdersin keskeisimpiä piirteitä on Val Kilmerin hieno paluu takaisin ruotuun. Ikuiseksi lupaukseksi ja hankalaksi työkaveriksi kuvaillun Kilmerin filmografia on näihin päiviin saakka pysynyt masentavan mollivoittoisena. Tässä tapauksessa heppu kuitenkin loistaa väsyneen pornostaran roolissa ja kyseessä on ylivoimaisesti miehen paras suoritus miesmuistiin. Myös muilla elokuvan päätähdillä on todistettavaa, sillä Lisa ""Friends"" Kudrow'n ja Dylan ""The Practice"" McDermottin elokuvaurat ovat lähteneet luvalla sanoen hapuilevasti käyntiin. McDermott on kokenut huikean muodonmuutoksen The Practice-sarjan jämäkästä asianajajasta The Wonderland Murders-elokuvan väkivaltaiseksi hirviöksi. Kudrow puolestaan vakuuttaa Holmesin suvaitsevana mutta kyllästyneenä puolisona.Joistain aidosti kekseliäistä jipoistaan huolimatta The Wonderland Murders tuskin onnistuu järisyttämään kenenkään maailmankuvaa, mutta kannattaa kuitenkin muistaa, että laatutietoiset ja täydellisen viihdyttävät rikosjännärit eivät kasva puissa. Niinpä The Wonderland Murders osoittautuukin varsin positiiviseksi yllätykseksi ja oivaksi vaihtoehdoksi sateisen sunnuntai-illan ratoksi.",Kilmerin hieno paluu takaisin ruotuun. Lopputulos on harvinaisen onnistunut ja tasapainoinen viihdepläjäys. 
74,60.0,"John Holmes, tuo pornoelokuvien tunnettu legenda. Elokuva kertoo hänen uransa loppuvaiheista jolloin hän onkin jo täysi narkkari ja elämä selkeässä laskusuunnassa. En tiedä kuinka paljon elokuvan asiat ovat todellisuudesta, mutta eiköhän yhtymäkohtia ole.Lähdin katsomaan tätä leffaa ilman mitään ennakkovarauksia, leffa alkaa kun John saa jostakin ison läjän huumeita ja niistä tarvii tehdä rahaa, melkein tästä lähtien elokuva onkin takautuvan ja oikean ajan kerronnassa kulkevaa sekoitusta. Elokuvassa riittää rällästystä, toimintaa ja draamaa ja kaikkea siltä väliltä.. huumeet ja päihteet ovat suuressa osassa koko elokuvan ajan ja katsojan pääkin saadaan sekoitettua kohtuullisen mallikaasti eri kertojien tarinoista ja jatkuvasta takauma kerronnasta johtuen. Ohjaus on tyylikästä rievontaa joka sopii tietysti tämän tyylin leffoihin joissa ovat huumeet kovasti mukana. Val Kilmer vetäisee hyvän roolin tässä elokuvassa ja muut päänäyttelijät ovat mielestäni mukiinmeneviä myös.Leffan jälkeen jäi vähän ööh.. olo, mutta lopputekstien selvennykset tietysti auttavat asiaa. Kauheassa soosissa en tätä suosittele kenenkään katsovan, koska voi mennä koko leffa aika kovasti sivusuun, kun selvänäkin seuraaminen on kohtuullisen hankalaa.nimimerkki: Grass",Katsojan pää saadaan sekoitettua mallikaasti eri kertojien tarinoista ja jatkuvasta takaumakerronnasta johtuen.
75,60.0,"John Holmes oli monien naisten ihailema ja miesten kateuden kohteena yhdestä syystä: miehellä oli kuulemma vehkeet kuin hevosella. Mies ""näytteli"" lukuisissa pornoelokuvissa ja taisi siviilissäkin olla suosittu naisten keskuudessa. Tämä elokuva ei kuitenkaan kerro ajasta pornoelokuvabusineksessä, vaan huippuaikojen jälkeisistä ajoista.Holmes on jäänyt huumekoukkuun, eikä elämä muutenkaan etene ihan täydellisellä tavalla. Rahapula on krooninen ja mies tekeekin mitä tahansa saadakseen omat huumerahat kasaan. Sekautuessaan huumebusinekseen hän tutustuu suurempiin ja pienempiin diilereihin ja joutuukin rahanahneuksissaan ikävään välikäteen. Huumediilerit alkavat tappaa toisiaan ja poliisi epäilee Holmesia pääsyylliseksi. Kuka sitten oikeasti onkaan tehnyt ja mitä selviää jos pysyt hereillä elokuvan loppuun asti.Elokuvan aihe vaikutti ennakkoon kiinnostavalta, koska luulen että tapahtumat pohjautuvat jonkinlaisiin tositapahtumiin, vaikka ne tietenkin tässä elokuvassa on sokeroitu Hollywoodilla. Elokuva on kuitenkin varsinkin puolenvälin jälkeen melko tylsä ja tavanomainen ja aiheuttaa automaattista silmäluomien sulkeutumista, ellei satu istumaan piikkimatolla. Val Kilmer näyttelee huumehörhöä ihan yhtä loistavasti kuin Doors-elokuvassa, mutta Dylan ""Oikeus ja kohtuus"" McDermott ei vakuuta pahiksen roolissa. Katsoo kuka jaksaa.",Elokuva on melko tylsä ja tavanomainen ja aiheuttaa automaattista silmäluomien sulkeutumista
76,70.0,"Wonder Womanilla oli lähes mahdoton tehtävä edessään. Batman v Superman ja Suicide Squad olivat isoja pettymyksiä lähes joka mittarilla, joten leffalla oli jo pelkästään siinä suhteessa valtavat paineet menestyä ja potkaista DCEU vihdoin menestyksekkäästi käyntiin. Samalla se on kuitenkin ensimmäinen supersankari ja jättiluokan blockbuster elokuva, jonka pääroolissa, sekä ohjaajana on nainen. Minun tuskin tarvitsee selittää miksi tämä herättää suuria tunteita tietyissä ihmisryhmissä. Hahmo oli myös vain glorifoidussa cameo roolissa Batmanin ja Supermanin myllytyksen taustalla ja ei jättänyt taakseen mitään suurempaa innostusta. Joku valopää oli jopa netin syövereissä vauhkonnut, että jos leffa floppaa, niin kukaan naisohjaaja ei enää ikinä saa ohjattavakseen yhtäkään suuren budjetin filmiä. Panokset olivat siis ainakin joidenkin mielestä valtaisat. Ilokseni voin kuitenkin julistaa, että Wonder Woman on onnistunut ja selkeästi paras tähän mennessä julkaistu DCEU elokuva.Elokuva alkaa Dianan (Gadot) nuoruusvuosista amatsonien paratiisisaarella, jossa ei miehiä ole sotkemassa ja jättämässä pöntön kantta ylös. Elämä on siis toisin sanoen pelkkää auringonpaistetta. Heti alussa näytetään kuinka Diana vähät välittää ”ei” sanasta, vaan sitkeästi vaatii päästä osaksi soturikoulutusta. Vuosia vierii, treenaus sujuu ja ylikunnosta ei ole tietoakaan, kunnes lentokone tippuu taivaalta tuoden perässään ilkeitä saksalaissotilaita. Paratiisin illuusio särkyy hetkessä, kun Dianan lentokoneesta pelastama sotilas Steve (Pine) kertoo maailmaa turmelevasta sodasta, joka päättää kaikki sodat. Diana ei luonteelleen ominaisesti pysty vain seuramaan kauhuja sivusta, vaan lähtee Steven mukaan rymyämään ensimmäisen maailmansodan vallihautoihin. Aikaisemmat DC-leffat ovat olleet synkkiä, värittömiä ja lähestulkoon huumorittomia. Wonder Woman ei sopisi tähän muottiin lainkaan ja onneksi häntä ei siihen yritetäkään tunkea. Leffa on raikkaan värikäs ja syleilee täysin rinnoin hahmon lennokasta alkuperää. Suurimmat vitsinsä leffa repiikin juurikin siitä, kun Diana kiihkoissaan selittää Zeuksesta tai Areksesta tavalliselle kuolevaiselle. Toinen suuri huumorin lähde on luonnollisesti Dianan täysi sopeutumattomuus normaaliin maailmaan, eli jo Thor leffoista tuttu kala kuivalla maalla skenaario. Komedia oli ihan onnistunutta, eikä mitenkään päälle liimatun tai pakotetun tuntuista. Päinvastoin se kevensi leffaa juuri sopivasti ja veti suupielet virneeseen silloin tällöin.Etukäteen suurinta porua aiheutti Gal Gadotin palkkaaminen nimikkorooliin, koska tiedäthän, hänellä ei ole suuria näyttelijäntaitoja, hahmon vaatimia lihaksia, eikä ennen kaikkea sitä suurta, painovoimaa uhkaavaa rintavarustusta. Nuo kyseiset ominaisuudet omaavia (hyviä) näyttelijättäriähän löytyy niin pirusti. Kulmikkaista kyynerpäistä valittavien internet nörttien kauhuksi Gadot kuitenkin loistaa roolissaan. Toki hänen kokemattomuutensa välillä näkyy, erityisesti draamakohtauksissa veteraaninäyttelijöiden rinnalla, mutta hänestä huokuu yllättävä ja vahva karisma. En ennen ollut edes kiinnittänyt Gadotin kauneuteen huomiota, mutta täytyy sanoa, että nyt nainen salpasi hengen. Hän onnistui jotenkin samaan aikaan olemaan helvetin seksikäs ja söpö, mutta silti uskottava taistelija ja minulla ei ollut leffan loputtua epäilystäkään, etteikö hän olisi suuri soturijumalatar. Hahmona Diana on naiivi, maailmaa mustavalkoisin, paha ja hyvä lasien takaa katsova idealisti, joka ei voi olla toimimatta näkiessään vääryyttä. Hän on rakastettava ja positiivinen, kunnioitusta herättävä, mutta samalla sydämiä sulattavan suloinen, vahva naishahmo, josta kenenkään ei luulisi löytävän suurempaa narinan aihetta. Yllättäen leffan paras puoli on Dianan ja Steven välinen suhde. Gal Gadotilla ja Chris Pinellä on  sähköisää kemiaa ja heidän kohtalostaan rupesi oikeasti välittämään. Dianan mustavalkoisen ja Steven moraalisesti harmaan maailman yhteentörmäys oli hedelmällinen kontrastissaan. Tämä inhimillinen lämpö oli se elementti, mitä leffa kipeästi kaipasi ja osa-alue mikä erottaa Wonder Womanin positiivisesti muista universuminsa leffoista. Se ei myöskään luojan kiitos sorru miesten vähättelyyn, vaan kohtelee sekä Dianan, että Steven hahmoja tasa-arvoisesti, vaikka leffan maailmassa he kaikkea muuta ovatkin. Mikään raivo”feministien” manifesti elokuva ei siis todellakaan ole. Ohjaaja Patty Jenkins ymmärsi kiertää tämän sudenkuopan. Toiminta on varsin komeaa ja se tekee Wonder Womanin kyvyille oikeutta. Siitä saa pääosin hyvin selvää ja hidastuksiakin käytetään tyylitajulla. Räimettä olisi voinut olla leffassa jopa enemmän. Elokuvan kirkkaasti paras kohtaus on, kun nainen astelee ikonisessa haarniskassaan keskelle sotatannerta. Kohtaus välittää täydellisesti hahmon perimmäisen luonteen ja se myös ampuu maaliin tunnepuolella. Kyseessä on yksi parhaista supersankarileffoissa esiintyneistä kohtauksista pitkään aikaan. Kohtaus jää varmasti hahmosta puhuttaessa ikoniseen asemaan ja asiaksi, joka tulee jokaiselle leffasta ensimmäisenä mieleen. Vikansakin elokuvalla on. Pahikset ovat tylsiä ja todella yksipuolisia pökkelöitä. Suorastaan liioittelevan pahoja, eivätkä istuneet leffan muuten inhimilliseen meininkiin kovinkaan hyvin.Lopputaistelu ajautuu myös liikaa GCI-mässäilyksi, mutta mihinkään Batman v Supermanin kaltaiseen totaaliperseilyyn ei missään nimessä vajota. Efektiporno ei myöskään häirinnyt niin paljon, koska edelleenkin olin tunnepuolella leffassa mukana. Elokuvalla on pituutta myös varsin kiitettävästi, mutta silti tuntuu, että puolivälin tienoilla leffalla tulee hirveä kiire eteenpäin. Samoihin aikoihin kuvioihin pamahtaa myös muutama täysin turha sivuhahmo, joiden olemassaololle ei lopulta ollut mitään perustelua. Tämä aika olisi ehdottomasti pitänyt käyttää onnettomien pahisten syventämiseen.","Inhimillistä lämpöä huokuva spektaakkeli, joka vioistaan huolimatta ampuu täyden napakympin siinä tärkeimmässä, eli nimikkohenkilössään. Gal Gadot on Wonder Woman. Taisin rakastua."
77,50.0,"Siinä missä Marvel tekee toinen toisensa jälkeen yleensä onnistuneita supersankarimättöjä, DC on pahasti perässä. Vuonna 2012 ilmestyneen Yön ritarin paluun jälkeen DC on epäonnistunut aina vain uudelleen. Sitä aiemmin vuosi sitten ilmestynyt Green Lantern oli tarkoitus olla käynnistys jaetulle universumille Marvelin jalanjäljissä. Valitettavasti Green Lantern ennusti jo DC:n tulevan alamäen ja seuraavan kerran uudelleenkäynnistystä aloitti vuoden 2013 Man of Steel, joka oli Green Lanternia parempi, mutta silti parannettavan varaa oli. Kun Comic Conissa ilmoitettiin, että Man of Steelin jatko-osaan otetaan mukaan Batman niin fanipojat riehaantuivat. Noh, me kaikki tiedämme mitä Batman v Superman oli todellisuudessa, joten ehkä jätän sen virheistä, huonoudesta ja sekavuudesta saarnaamisen pois. Sen verran kuitenkin sanon, että tuota kokemusta ei kannata kokea, koska katsomisen arvoinen sekamelska se ei ole. DC Extended Universen seuraavana elokuvana oli vuorossa Suicide Squad, joka tuntui positiiviselta yllätykseltä Batman v Supermanin jälkeen, mutta ei ollut kuitenkaan vielä sitä mihin Marvel on pystynyt parhaimmillaan. Vuonna 2017 ennen Batman v Supermanin tarinaa jatkava Justice League sai ensi-iltansa, saimme käsiimme ensimmäisen naissupersankarielokuvan, jos vuoden 2004 Catwomania ei lasketa. Vihdoin jotain, missä DC oli ennen Marvelia elokuvien osalta. Wonder Woman sai positiivisen vastaanoton kansan lisäksi myös kriitikoilta ja esimerkiksi Rotten Tomatoesissa kriitikoiden arvosteluista 92% oli positiivisia. Mistä lie ovat nuokin arvostelut repineet.Diana on paratiisisaarella asuva amatsoniprinsessa. Kauan sitten Zeus loi heidät ratkomaan ihmisten sodat ja pitämään yllä rauhan. Diana on kuitenkin ainoa lapsiamatsoni ja hänet tehtiin savesta. Mielenkiintoinen mytologia... Kun Ensimmäisen maailmansodan lentäjä Steve Trevor tekee pakkolaskun vain naisten asuttamalle saarelle ja vetää Dianan seikkailuun keskelle synkkää sotaa. Ensin Dianan on kuitenkin opeteltava Maan tavat ja saatava pari kiusallista hetkeä Steven kanssa.Jo Batmanin ja Supermanin ''yhteenotossa'' nähty Gal Gadot ei erityisemmin tehnyt vielä vaikutusta Wonder Womanina aiemmin. Nyt Gadot kyllä vetää huippusuorituksen ja häntä toivottavasti nähdään roolissaan tulevaisuudessa. Toivon jopa Wonder Womanin jatko-osan käyvän toteen, koska Gadotin ansiosta potentiaalia olisi varmasti enemmän kuin tämä leffa onnistui hyödyntämään. Hänen yrittämisestä ymmärtää ihmisiä ja ihmisten tapoja saadaan kasaan pari toimivaa vitsiä, vaikka onkin aika nähty juttu. Tomiva kuitenkin. Steve Trevoria näyttelevä Chris Pine on Maansa puolesta mitä vaan tekevä samaistuttava sankari, joka esittäytyy välillä vähän ylimielisesti, mutta on pohjimmiltaan sympaattinen kaveri. Pine on roolissaan kotona.Themysciralla asustavat muut amatsonit kuten Antiope ja Hippolyta jäävät varjoon ja heistä ei oikein saa mitään irti. Elena Anayan esittämä tohtori Poison ja Danny Hustonin tulkitsema Erich Ludendorff vaikuttivat vahvasti Marvelin pahiksilta ja eivät oikein omanneet motiivia ja olivat vain yksinkertaisesti laimeita. Itse pääpiru on kuitenkin Ares, sodan jumala. Ares nähdään lopussa ja hän näyttää aivan hirveälle luomukselle. Hahmo on animoitu erittäin huonosti ja näyttääkin välillä kolmiulotteisen animaatioelokuvan hahmolle.Gal Gadotin esittämän Wonder Womanin lisäksi puvustus ja lavastus on upeaa jälkeä. Lontoon haisevat kadut tuodaan hienosti esille. Myös sodan raakuuksia ja armottomuutta käsitellään nopeasti Dianan näkökulmasta, mutta unohdetaan hetken päästä. Käsikirjoituksessa on huomattavasti parannettu pariin edelliseen DC:n leffaan verrattuna eikä tarina oli ollenkaan sekava vaan suoraviivainen. Siitä pidin paljon, mutta kliseitä on vain niin paljon mukana. Tuo idea, että erillään muusta maailmasta ollut hahmo joutuu kaupunkiin oli käytetty jo vuonna 1942 Tarzan suurkaupungissa -nimisessä leffassa. Erikoistehosteet toimivat hienosti, mutta lopussa huomaa, että nyt on tullut aika ja budjetti vastaan. Musiikki ei ole järin mieleenpainuvaa, mutta aiemminkin nähty Wonder Womanin jonkinlainen tunnusmusiikki on mahtava.Kaikesta yläpuolella kerrotusta päätellen en pitänyt Wonder Womania kovinkaan paljoa esimerkiksi Suicide Squadia parempana. Kyseessä on silti DCEU:n paras leffa, mutta parhaan taso ei tässä kilpailussa kovin korkea tarvitse olla. Kiteytettynä voisi sanoa, että DC:n alamäki jatkuu. Patty Jenkinsille kiitos ja kumarrus siitä, että ei tehnyt Wonder Womanin hahmosta suoraa naisversiota Teriksestä, koska niin olisi tehnyt Zack Snyder.",Lopussa nähtävä pahis näyttää halvalle 3D-hahmolle
78,70.0,"DC:n uusin sarjakuvaelokuva Wonder Woman on nyt täällä. Wonder Woman joka jo esiteltiin Batman v Superman elokuvassa, sai siis nyt oman elokuvansa. Elokuva kertoo siitä miten Dianasta tuli Wonder Woman, eli kyseessä on syntytarina, mikä tällä kertaa olikin ihan hyvä asia, sillä Wonder Woman ei varmasti ole hirveän tunnettu hahmo suurelle yleisölle (ainakaan meillä Suomessa) ja koska BvS ei hänen taustojaan kerro. Mainittakoon heti alkuun että Wonder Woman on selvästi paras näistä uusista DC Universumin elokuvista, joihin siis kuuluu nyt Wonder Womanin lisäksi Man of Steel, Batman v Superman ja Suicide Squad. Toki Man of Steel elokuvasta on jo niin paljon aikaa ja koska se tuli jo paljon ennen kuin tämä uusi DC Universumi kunnolla edes alkoi, niin eihän sitä kukaan oikein mukaan laske. Tämän takia siis Wonder Woman on heittämällä paras näistä elokuvista. Mieleen tuleekin, että pitäisikö DC:n keskittyä tekemään enemmän sooloelokuvia, eikä isoja ryhmärymistelyjä, jos ne ei kunnolla toimi. Toki heti seuraava DC elokuva on Justice League, jossa siis nähdään ainakin kuusi DC:n suurinta sankaria (Batman, Wonder Woman, Superman, Aquaman, Flash ja Cyborg). Palataan nyt kuitenkin takaisin Wonder Woman elokuvaan. Wonder Woman osaa olla enemmän humoristinen, kuin muut DC:n elokuvat ja se taitaakin olla se mitä nämä elokuvat kaipaavat. DC on ottanut hahmonsa ja elokuvansa tähän mennessä hieman liian vakavasti ja tehnyt niistä liian synkkiä, toisin kuin suurin kilpailijansa Marvel, jonka elokuvat ovatkin paljon suositumpia ja paremmin menestyneitä. Tästä syystä DC varmasti päätti lähestyä tällä kertaa hieman humoristisemmasta näkökulmasta. Se selvästi kannatti, sillä vaikka elokuva ei ole täydellinen, onnistuu se olemaan todella viihdyttävä. Elokuva on myös hyvä kasvu- ja syntytarina. Alussa kerrotaan, miten amazoniprinsessa Diana haluaa muiden amazonien tapaan harjoitella taistelemista, mutta hänen äitinsä kuningatar Hippolyta on eri mieltä. Tästä huolimatta Diana alkaa salaa harjoitella taitojaan tätinsä Antiopen kanssa. Dianasta kasvaakin todella hyvä taistelija, mutta hän ei itsekkään tiedä itsestään kaikkea, sillä hänen äitinsä on salannut tyttäreltään tärkeän asian, joka tekee Dianan tarinasta mielenkiintoisen ja selittää sen miksi hänen voimansa ovat Teräsmiehen tasoa. Amazonit elävät rauhassa ja salassa muulta maailmalta Themysciran saarella, jonka Zeus on siis piilottanut muulta maailmalta. Kuitenkin saarelle tippuu brittivakooja Steve Trevor, joka aiheuttaa amazoneille hieman harmia. Sillä he eivät pidä ulkopuolisista ja saarella on vain naisia, eikä yhtään mistä, jonka takia miehen tuleminen saarelle aiheuttaa naisille päänvaivaa. Sillä aikaa kun amazonit ovat eläneet saarellaan rauhassa ja eristyksissä muusta maailmasta vuosisatojen ajan, on muussa maailmassa menossa ensimmäinen maailmansota. Kun Diana kuulee sodasta, on hän varma, että sodan takana on amazonien ikiaikainen vihollinen sodanjumala Ares. Diana on varma, että sota loppuu jos Ares kuolee, jonka takia hän päättää lähteä Steve Trevorin kanssa sotaan, jotta hän voi kukistaa sodanjumalan. Eli toisin kuin muut DC:n elokuvista, sijoittuu tämä nykypäivän sijaan 1900-luvun alkupuoliskoon ja nimenomaan ensimmäisen maailmansodan aikoihin. Toki amazonit elävät kuin muinaiskreikassa, joten osa elokuvasta sijoittuu siis tavallaan vielä kaukaisempaan historiaan. Elokuvassa onkin useita hauskoja kohtia, siitä miten muinainen soturiprinsessa päätyy keskelle ”nykyaikaa” (ensimmäistä maailmansotaa). Elokuvan aikana niin katsojat kuin päähahmo oppivat kokoajan uutta. Sen lisäksi että Diana oppii kokoajan lisää ihmistä, niin hän oppii myös itsestään ja voimistaan lisää. Elokuva toimiikin ihan hyvin alku- ja kasvutarinana. Elokuva on tietenkin täynnä toimintaa ja kaikki toiminta kohtaukset on tehty hidastusta käyttäen, mikä tänä päivänä on hieman yllättävää, sillä kikka tuntuu jo hieman vanhalta ja yli käytetyltä. Silti tässä elokuvassa se toimii jotenkin todella hyvin, toki välillä tulee mieleen että onko joka ainut taistelukohtaus oltava hidastettu. DC teki selvästi hieman PR tempun palkkaamalla naisohjaajan naissupersankari elokuvan ohjaksiin. Patty Jenkins onnistuu kuitenkin tekemään hyvää työtä, mutta silti elokuva tuntuu hieman keskeneräiseltä ja siltä, että elokuvan tekemisessä on tullut kiire. Silti elokuva on näistä uusista DC:n elokuvista ehdottomasti paras ja viihdyttävin. Elokuvassa nähdään näyttelijöinä mm. Gal Gadot, Chris Pine, Connie Nielsen, Robin Wright, Danny Huston, David Thewlis, Saïd Taghmaoui, Ewen Bremner ja Elena Anaya. Gal Gadot tekee hyvää työtä Dianana ja onnistuu tekemään hahmosta mielenkiintoisen. Toki hänet nähtiin jo BvS elokuvassa, mutta siinä hänen roolinsa jäi melko pieneksi ja vaille taustatarinaa. Chris Pine onnistuu myös ihan hyvin ja onkin hyvä lisä elokuvan näyttelijäkaartiin. Pine on yleensä totuttu näkemään päärooleissa, joten oli välillä mukavaa nähdä häntä sivuroolissa, varsinkin kun hän hoitaa sen todella mallikkaasti. Nielsen ja Wright ovat myös rooleissaan hyviä ja itse en meinannutkaan tunnistaa Wrightia ennen kuin vasta lopputeksteistä luin hänen nimensä. Huston ja Thewlis ovat myös ihan hyviä ja heidän hahmonsa ovat ihan mielenkiintoisia. Elokuvan puolivälissä mukaan tulee joukko, jotka auttavat Dianaa ja Steveä, mutta tuo joukko jää melko turhaksi ja mitäänsanomattomaksi. Toki voi olla että joukkio on vaan tuomassa elokuvaan lisää huumoria, missä se toki jotenkin onnistuu. Gal Gadotin Wonder Woman oli Batman v Superman elokuvan parasta antia, joten ihan mielenkiinnolla odotin tätä hänen omaa elokuvaansa. Toki koska BvS ja Suicide Squad ovat molemmat mielestäni melko huonoja tekeleitä, olin ensin hieman varuillani. Wonder Woman on kuitenkin selvästi näistä paras, vaikka vielä olisi parantamisen varaa. Oli myös mukavaa, että elokuvaa ei liikaa sidottu muihin DC:n elokuviin, vaan elokuva sai, seistä omillaan, jossa se onnistuukin hyvin. Gadot onnistuu hyvin täyttämään hahmon saappaat ja onkin roolissaan hyvin karismaattinen ja samalla myös viaton ja hurja soturi. Myös kaikki supersankarin manööverit kuten poseeraukset ja muut ovat täyttä kultaa. Kaiken kaikkiaan Wonder Woman on elokuvana hyvä, mutta silti hieman keskeneräisen ja hätäisesti tehdyn oloinen. Silti uskallan ehdottomasti sanoa elokuvan olevan keskitason yläpuolella ja sen olevan paras näistä DC:n tämän hetkisistä elokuvista. Suosittelen elokuvaa ehdottomasti kaikille sarjakuvien faneille ja niille jotka pitävät sarjakuvaelokuvista. Suosittelen tätä myös niille jotka pitävät tämän tyylisistä elokuvista ja niille jotka pitävät pääosan esittäjistä.",Hieno elokuva Wonder Womanin synnystä
79,60.0,"Jos mielleyhtymäkokeessa kysyttäisiin mitä ensimmäisenä tulee mieleen vuodesta -69, vastaisin: ""Woodstockin festivaalit."" New Yorkin osavaltiossa pienessä Woodstockin kaupungissa järjestetyt legendaariset rock-festarit. Woodstockiin ei välttämättä lähdetty pelkästään musiikin, vaan pikemminkin yhteisen olemisen takia. Useiden hehtaarien laajuisella nummella sijainnut festivaalialue tulvi nuorisoa, ja valtavan ihmismäärän kontrolloiminen kävi tapahtuman järjestäjille aluksi erittäin vaikeaksi; lippujen kerääminen oli mahdotonta, kun ihmiset änkesivät milloin mistäkin pusikosta, tai rikkoivat aitoja päästäkseen etuilemaan kilometrien pituista letkaa. Tästä seurasi se, että lipuista maksaneet eivät välttämättä päässeet koko tapahtumaan, sillä paikka pursui tuhansia luvattomia. Lukuisista alkuongelmista huolimatta festarit lähtivät rullaamaan ja tunnelma kohosi vähitellen pilviin ja ylemmäksikin. Jälkeenpäin nuo tunnelmat on kyhätty pienen kolmiosaisen sarjan muotoon, Woodstockin päiväkirjoihin, joka onkin realistinen kuvaus tuon ajan Yhdysvalloista ja amerikkalaisnuorison idealismista. Parempi kuin mikään ajan elokuvista. Tämä paketti pitää sisällään ne kolme osaa, joissa perehdytään tapahtuman järjestelyihin, katsojien oloihin ja tekemisiin, ja tietysti musiikkivieraisiin. Neljän päivän aikana nähtiin yli 30 bändiä ja kuultiin yli 200 biisiä, mutta tämä dokumenttimainen musiikkilevy pitää sisällään pelkän raapaisun tuosta kokonaisuudesta. Sääli, sillä pois jäi vaikka millä mitalla mahtavaa musiikkia. Jotkin loistavat bändit on jätetty kokonaan pois, kuten esimerkiksi Creedence Clearwater Revival. Festivaalin suurimmilta kuuluisuuksiltakin, The Who -yhtyeeltä ja Jimi Hendrixiltä näytetään ainoastaan yhdet kappaleet, vaikka niitä olisi ollut vaikka millä mitalla. Henkilökohtaisesti innokkaana Who -fanina on pakko sanoa, että heidän esityksensä tässä raakelissa tekeleessä jäi suorastaan naurettavaksi (pääesiintyjinä he esittivät oikeasti yli 20 kappaletta). Tämän kokonaisuuden sisältämiä mainitsemisen arvoisia esiintyjiä: hauska Arlo Guthrie, Santana, Janis Joplin, The Who, Joe Cocker, Johnny Winter ja Jimi Hendrix. Vaikka DVD on kolmetuntinen, sen olisi pitänyt olla kymmenen kertaa pidempi, jotta siitä löytyisi kaikki olennainen. Tämä käy paremmin sellaisena yleiskatsauksena tuohon kyseiseen legendaariseen tapahtumaan, mutta jos haluaa perehtyä tarkemmin johonkin tapahtumassa esiintyneeseen yhtyeeseen, kannattanee hankkia siihen syventynyt asianmukainen julkaisu. Mutta jos Woodstockin festivaaleista ei ole mitään mielikuvaa, suosittelen tätä varauksetta.DVD:n kuvalaatu ei ole mitään parasta mahdollista, mutta suttuinen kuvalaatu tuo jollain oudolla tavalla tähänkin sellaista uskottavuutta ja realistisuutta. Ääniraidan saa kuulumaan halutessaan joko Dolby Digital 5.1:nä tai DTS:nä. Levy ei sisällä enkkutekstejä, mutta ne ei olekaan tässä niin välttämättömät. Ekstroissa pieni taustatarina festarista ja esiintyjien ylimalkaisen lyhyet esittelyt. ","Jos Woodstockin festivaaleista ei ole mitään mielikuvaa, suosittelen tätä varauksetta."
80,50.0,"Satelliitit havaitsevat omituisia meteoriparvia lähestymässä maapalloa kovaa vauhtia. Kyseessä ei ole kuitenkaan mitään tavallisia meteoreja, vaan ne paljastuvatkin ulkoavaruudesta tulleiden valloittajien aluksiksi. Pieni ryhmä sotilaita saa Los Angelesissa tehtäväkseen pelastaa joukko loukkuun jääneitä siviilejä keskellä kiivasta kamppailua avaruusolioita vastaan. Kello tikittää, sillä siviilit on noudettava ennen alueen pommittamista, ja vihamieliset muukalaiset aiheuttavat jo muutenkin tarpeeksi päänvaivaa. Tuttua aihetta koetetaan tällä kertaa lähestyä keskittyen sotilaiden näkökulmaan. Tuhoutuneilla kaduilla juoksennellaan ja räiskitään kameran seuratessa kamppailua lähietäisyydeltä. Katsojan tuominen kiinni aivan taistelun tuntumaan onkin ihan siisti ratkaisu. Valitettavasti nautintoa pilaa yliheiluva ja levoton kameratyö. Useasti kameramies kirjaimellisesti juoksee henkilöiden perässä kamera olalla ja sen sitten arvaa millaista suttua siitä seuraa. Enemmän tasaisia otoksia olisi siis kaivattu, vaikka tässä yritettiinkin panostaa siihen, että katsoja on koko ajan ”mukana” temmellyksessä.Paketista löytyy kaikki tavanomaiset kliseet, jotka samalla ärsyttivät, mutta myös huvittivat. On uutislähetyksiä tuhon laajuudesta maailmalla, on pakolliset sentimentaaliset ”pysyn rinnallanne oli tilanne mikä hyvänsä”-lässytykset, ja viime hetken motivoivat sotapuheet eeppisen musiikin soidessa taustalla. Sotilasjoukosta löytyy tuttuun tapaan se yksi nössö, kovis, afroamerikkalainen, aasialainen, ja latino (nainen samassa paketissa!) Avaruuden valloittajatkin ovat oikeastaan aika mitäänsanomattoman tylsiä esityksiä. Kauan niitäkään ei jakseta pitää piilossa, ja sen jälkeen niistä tulee vain tylsää räiskittävää massaa vailla suurempaa uhan tunnetta. Keskinkertaisen laiskahko CGI-toteutus ei kohenna pisteitä.","Täynnä tahmeutta ja kliseitä, mutta menettelee kertakatseluna."
81,70.0,"Jonathan Liebesmanin ohjaama scifi/sotaelokuva World Invasion: Battle Los Angeles (2011) on jokaisen ufo invaasio-nörtin unelma. Oikea sotaelokuva, jossa natsit ja terroristit on korvattu alieneilla. Eikä se huono olekkaan...Leffassa avaruusoliot tekevät taktisen iskun Yhdysvaltoihin, hyökäten kaikkiin länsirannikon suurkaupunkeihin. Leffan tapahtumat sijoittuvat Los Angelesiin jonne jenkkien merijalkaväki lähetetään puolustamaan kaupunkia ylivoimaiselta vaikuttavaa vihollista vastaan.Elokuvassa keskitytään seuraamaan yhtä joukkuetta, jota johtavat tuore luutnantti William Martinez (Ramon Rodriguez) ja kokenut sotasankari, ylikersantti Michael Nantz  (Aaron Eckhart). Mariinerit pelastavat siviileitä ja käyvät kiivasta taistelua alieneita vastaan suurkaupungin kaduilla, taloissa ja viemäreissä. Mikä parasta, kaikki on kuvattu kuin missä muussa tahansa (jenkkien) sotapätkässä.Elokuvan vahvuudesta löytyy myös sen heikkous. Jokaista mahdollista sotaleffan kliseetä käytetään; motivoivat sotapuheet, jatkuva ""me ollaan vitun kovia""-uho, sekä merijalkaväen joukkueen kokoonpano, eli joukosta löytyy jokaisen sorttista jäsentä nössöstä tulokkaasta teknisten joukkojen naissotilaaseen. Päähenkilökin on maailman nähdyimpiä tapauksia, eli sotasankari joka viimeksi kentällä ollessaan menetti miehiä, eikä osaa antaa sitä itselleen anteeksi.Kliseet annoin kuitenkin anteeksi, sillä scifipätkässä on pääosassa marinerit, eikä se invaasioleffojen totuttu mikko-theautomekaanikko-tomppacruise-ufodestöyer-sankari.Itse leffan toteutus on pirun viihdyttävää katseltavaa. Näyttelijatyö toimii (kunhan antaa kliseet anteeksi), ja merijalkaväki taistelee uskottavasti sankarikliseitä lukuunottamatta.Myös tehosteet ovat todella hyviä. Esimerkiksi alienien alukset käyttäytyvät ja näyttävät uskottavilta ja räjähdyksissä on tuntua. Itse alienien suunnitteluun olisi voinut käyttää ehkä hieman lisää mielikuvitusta. Kaiken kaikkiaan Battle: Los Angeles on viihdyttävää scifielokuvaa etsivälle oikea valinta illanviettoon. Jos jenkkikliseet eivät ole ylivoimainen haaste niin kyseessä on tutustumisen arvoinen ja viihdyttävä pätkä.",Pirun viihdyttävää sotascifiä.
82,80.0,"Syyskuun 11. 2001 järkyttävista terroristi-iskuista on tehty tänä vuonna kaksi elokuvaa. Ensin Paul Greengrass kertoi tarinan viimeisestä kaapatusta lentokoneesta United 93, jossa matkustajat nousivat vastarintaan. Oliver Stone puolestaan kuvaa satamapoliiseja ja palomiehiä Word Trade Center -tornien luona World Trade Center elokuvassaan Ennenkin Yhdysvaltojen lähihistoriaa elokuvissa käsitellyt Oliver Stone (JFK, Platoon, Nixon) oli juuri oikea ohjaaja tekemään elokuvaa Syyskuun 11. terroristi-iskuista, Paul Greengrassin ohella. Stone pitää jälleen Jenkkipaatoksen minimissään.Yllättäen tässä elokuvassa ei käsitellä politiikkaakaan juuri lainkaan. Tämä elokuva on kertomus kahden satamapoliisin John McLoughlin ja Will Jimenon oikeista muistelmista tuona päivänä. Stone sai melkoisen rajan elokuvaansa ""mitä saa näyttää ja mitä ei"".Elokuva alkaa kauniilla kuvauksella New Yorkista, jonka jälkeen ihmiset alkavat siirtyä töihinsä aurinkoisena syyskuun aamuna. Hetken kuluttua he ovat keskellä historian suurinta terroristihyökkäystä. Ensimmäisen kaapatun matkustajakoneen osuessa pohjoiseen World Trade Center-torniin. Satamapoliisit menevät pelastamaan uhreja palavasta WTC-tornista, mutta hieman liian myöhään. Tornit sortuivat ja miehet jäävät raunioihin odottamaan pelastusta hyvin pitkään. Ulkopuolen valtasi sekasorto ja suuri tuho. Heidän perheensä seuraa surunäytelmää tv:stä.Oliver Stone tekee hienoa jälkeä kuvatessaan tuon järkyttävän päivän tapahtumia. Stone jättää paljon katsojan ajatuksen varaan tuon päivän tapahtumista, sillä elokuva kuvataan lähinnä juuri Nicolas Cagen ja Michael Penan esittäåmien hahmojen sekä heidän muutaman ystävänsä ja vaimojensa näkökulmasta. Toisen World Trade Center tornin romahtaminen näytetään sisältä, joka on toteutettu erittäin hienolla tavalla. Tuon jälkeen alkaa sisäpuolelle jääneiden miesten eloonjäämistaistelu. CGI-onkin todella aidon näköistä, varsinkin tuhot kuvataan hyvin realistisesti.WTC-sisältää hieman tähtilippu materiaalia, mutta se on minimissään. Jos nyt kuitenkin Americ-elokuvat saavat pään kipeäksi kannattaa jättää WTC väliin. Sentimentaalisuuteen elokuva vajoaa yllättävän vähän, tosin lopussa hieman enemmän. Tämä onkin lähinnä muutaman miehen klaustrofobinen eloonjäämistaistelu World Trade Center tornien rauniossa.Oliver Stone ohjaa vakuuttavasti, WTC taitaakin olla Oliver Stonen paras elokuva vuosiin. Nicolas Cage heittää roolinsa vakuuttavalla rutiinilla. Crashissa todella hyvän roolin tehnyt Michael Pena tekee tässä erinomaista rooliyötä. Cagen ja Penan välinen kemia raunioissa on toimivaa. Aina yhtä kaunis Maria Bello John McLoughlin vaimona on yhtä hurmaava kuin ennenkin. Tyypillisimmästä stonemaisesta hahmosta vastaa Michael Shannonin tulkitsema tapauksesta liikaa saanut sotilas Dave Karnes, joka vannoo tappavansa kaikki iskun aiheuttajat, mutta menee itse etsimään eloonjääneitä. Muutkin näyttelijät hoitavat tonttinsa hyvin. Lopun kruunaa Craig Amstrongin kauniisti säveltämät musiikit jotka sopivat elokuvaan hyvinWorld Trade Center on upea kuvaus tuon järkyttävän päivän tapahtumista. Positiivinen yllätys odotuksiin nähden, mutta mielipiteet tulevat jakautumaan WTC:n tiimoilta. Oliver Stonen näkemys Syyskuun 11 päivän iskuista kuuluu vuoden parhaimpiin elokuviin, ei aivan yhtä loistava kuin United 93, mutta kahden näinkin onnistuneen 11.9.01-elokuvan jälkeen aiheen toivoisi jätettävän rauhaan.",Stone jättää paljon katsojan ajatuksen varaan päivän tapahtumista.
83,30.0,"Oliver Stonen World Trace Center on teos, jonka ilmestymistä pelättiin suuresti Yhdysvalloissa. Minkä version tapahtuneesta elokuva esittäisi ilmestyttyään vain muutama vuosi syyskuun yhdennentoista päivän terrori-iskun jälkeen?Stone oli Amerikan lähimenneisyyttä luotaavine filmeineen (The Doors, Platoon) ja presidenttikuvineen (JFK, Nixon) kuuma 80 - 90-lukujen amerikkalaisen cineman auteur-ohjaaja. Tämän elokuvia tutkittiin kuin piru Raamattua ja niitä usein käytetään (auttamattoman väärin) neutraaleina lähteinä vakavissakin historiallisissa tutkimuksissa. Tällainen vaikutusvalta oli ja on elokuvantekijällä edelleen harvinaista. Ohjaaja saattoi käyttää hörhöjäkin lähtökohtia filmeissään, mutta ne olivat kaikesta huolimatta tai juuri siksi mielenkiintoisia ja ennen kaikkea kyseenalaistavia, tärkeitä töitä yhteiskunnallisesti ja taiteellisesti.90-luvun jälkeen Stone on valitettavasti tyytynyt toistamaan obsessiotaan Amerikan historian kehitystä kohden, elokuvien tapahtumien lähestyessä yhä vakaammin meidän aikaamme (väliin toki mahtui historiallinen ”irtiotto”, puuduttavan kliininen Aleksanteri). Samalla hänen uransa on tehnyt vakaata taiteellista ja kaupallista itsemurhaa filmien menettäessä röyhkeyttään ja muuttuessa pliisuiksi turinatuokioiksi. Ei olisi yllätys jos Stone tekisi seuraavaksi meedion avulla elokuvan Yhdysvaltain tulevasta presidentistä. Aiempia presidenttejä kun on ollut tämän syynissä jo kolme, joista viimeisimmästä kertova elokuva ilmestyi vieläpä tämän hallituskaudella.World Trace Center ei auta ohjaajan uraa sen enemmän kuin muutkaan tämän myöhäistuotannon sekoilut. Kyseessä on läpeensä tylsä ja äärimmäisen pliisu tolloilu. Filmi kertoo tositarinan kahdesta New Yorkin poliisista (Nicolas Cage ja Michael Peña) ja heidän työpäivästään kohtalokkaan iskun aikaan. Miehet jäävät ensimmäisen puolen tunnin jälkeen nalkkiin romahtaneeseen torniin. Koko loppuelokuva onkin vain pallottelua ansassa kykkivien ukkojen ja näiden huolestuneiden perheiden hätää kuvaavissa kohtauksissa, joiden välillä leikataan varmasti tarpeeksi tiheään tahtiin, jotta epätoivon käsinkosketeltavuus varmasti välittyisi katsomoihin asti.Elokuvan subjektiivinen ratkaisu on rohkea. Kamera ei lähde miesten ja heidän perheidensä tasolta minnekään muualle. Koko teoksessa ei ole otosta joka ei liittyisi jotenkin siihen mitä juuri nämä ihmiset näkevät ja kokevat. Harmi ettei kellään heistä ole, saatika ohjaajalla, mitään mielenkiintoista sanottavaa. Billy Wilderin klassikko Ace in the Hole on esimerkki loukkuunjäämiselokuvasta, joka hyvin pienillä aineksilla onnistuu rakentamaan väkevän ja mustan huumorin sävyttämän mediasatiirin ja kuvan amerikkalaisesta yhteiskunnasta. World Trade Center ei halua mitään tällaista, eikä siinä ole ainuttakaan poikkitelaista tai kriittistä sanaa. Itseasiassa, siinä ei ole mitään muutakaan ajattelemaan pakottavaa, suuntaan tai toiseen. Stone on tehnyt jotain sellaista, mistä hän ei oltaisi osattu tämän nuoruudenpäivinä uneksiakaan: jänistänyt.Terapiaksikaan en uskalla filmiä kutsua. Nicolas Cage ja ”se toinen jätkä” ovat jokamieheydessään liukkaita kuin saippuat. Varmasti samastumisen helpottamiseksi ja todennäköisesti jotta katsoja voisi peilata heihin omia tuntojaan iskusta. En halua myöskään kiistää sitä, etteikö teos voisi olla pohjimmiltaan hyvinkin totuuspohjainen tapahtumien kuvailujensa suhteen. Mutta eikö Stone ole koskaan kuullut elokuvaohjauksesta, jolla näihin miehiin voisi saada edes jotain inhimillisesti mielenkiintoista?Elokuvaa tehtäessä yleensä halutaan ilmaista jotain käyttämällä sen kuvausta, leikkausta ja muita taidemuodolle ainutlaatuisia keinoja apuna. Hahmoilta ei voida eikä tarvitse paljoa vaatia replikoinnin osalta, mutta miksi kuvaus on niin blandattua ja tv-elokuvamaisen yhdentekevää? Elokuvan tekniikka ei saa meitä tuntemaan, sillä kaikki siinä on niin loppuunkaluttua ja turruttavasti toteutettua perushuttua. Monet näyttelijät ovat suorastaan sietämättömiä rooleissaan ja tuntuvat mainoksista poimituilta kiiltokuvilta ”onnellisista perheistä”. Kliseet täyttävät käsikirjoituksen: ”Kerro vaimolleni että rakastan häntä” ja sen variaatiot kuullaan usein. Stonelle tyypillinen loppumonologikin on mukana nostattamassa myötähäpeää.Koska mitään poliittisesti kriittistä tai edes psykologisesti tai realistisesti silmille tulevaa ei elokuvassa pääse tapahtumaan, jää päällimmäiseksi tyhjyyden tuntu. Miksi teoksen pitää kertoa WTC-iskusta, kun mikään elokuvassa ei ole tarpeeksi käsinkosketeltavaa muistuttaakseen meitä siitä, että kyseessä todella on jotain mikä on tapahtunut ja jolla on suuri sosiaalipoliittinen ja historiallinen merkitys? Romahtava rakennus voisi tässä olla oikeastaan mikä tahansa katastrofielokuvan tuhoalue eikä filmissä ole sen enempää koskettavuutta kuin 70-luvun Liekehtivän tornin kaltaisissa kauttaaltaan fiktionaalisissa teoksissa. Periaatteessa mikä tahansa hyvin tehty onnettomuustarina voisi olla paljon parempi väline viittaamaan samalla terrori-iskujen aiheuttamaan lamaannukseen.Ohjaaja vie meidät tapahtumien hermokeskukseen ja Craig Armstrongin score vaivuttaa meidät samalla uneen, sen sijaan että valpastuisimme. Stone päätyy kahden tunnin nyyhkyvasaralla toistuvan epäonnistuneesti katsojan päähän hakkaamisen jälkeen järisyttävään lopputulokseen: ihmiset tekevät niin pahaa kuin hyvääkin. The End of Story.Enkä vain voi sille mitään, mutta Nicolas Cage jonka ura on mennyt viimeisen vuosikymmenen aikana vessasta alas oli parhaimmillaan silloin kun hän esitti sarjamurhaajia ja terroristeja, eikä harmaita ja turvallisia jokamiehiä. Minä olisin halunnut World Trade Centerin, jossa vanha kunnon Nic heittää maanisesti virnuillen ihmisiä takaisin kaksoistorneihin. Se olisi sentään tuonut tähän elokuvalliseen katastrofiin jotain ytyä, kun kaksi lentokonettakaan ei siihen riittänyt. Nyt filmistä jäi lähinnä mieleen se, että kummallakin miespääosan esittäjällä oli viikset.",Nykyhetki on Stonelle harmaa menneisyys
84,80.0,"On aikainen tiistaiaamu 11.9.2001. New Yorkin satamalaitoksen poliisipäälikkö John McLoughlin (Nicolas Cage) hyvästelee Donna-vaimonsa (Maria Bello) ja 4 lastaan, ja ajaa töihinsä. Muutkin poliisit tulevat paikalle ja New York alkaa heräilemään tavallisiin aamu rutiineihin. Hetkeä myöhemmin, klo 8:46, erään ostoskeskuksen ylitse vilahtaa lentokone ja hetken päästä kuuluu suuri räjähdys. Kaikki hämmentyvät ja pian tulee uutisista tieto että lentokone on törmännyt toiseen World Trade Center -torneista. McLoughlin lähtee tiiminsä kanssa World Trade Centereille ja kesken matkan toinenkin torni kokee kohtalonsa. Kesken pelastustöiden torni romahtaa niskaan. MacLoughlinin ohella nuoremmat poliisit Will Jimeno (Michael Pena) ja Dominic Pezzulo (Jay Hernandez) selviävät hengissä. Sitten taistellaankin elämästä ja kuolemasta. Miesten vaimot ja lapset odottavat kotona pelonsekaisin tuntein miestensä kohtaloa.Nyt kun tuli kuluneeksi 5 vuotta 9/11 terrori-iskuista, aihetta voidaan jo käsitellä hyvinkin keskustelua herättävissä ja provosoivissa elokuvissa (eikä missään Jerry Bruckheimerin elokuvissa). Oliver Stone palaa Aleksanteri-flopin jälkeen Amerikan lähihistoriaan ja onnistuikin tekemään hyvinkin neutraalin näkemyksen 9/11-iskuista. World Trade Center onkin yllättävän koskettava ja tunteellinen elokuva, mutta ei aivan yhtä koskettava kuin Paul Greengrassin mestariteos United 93. Oliver Stone ei lähtenyt elokuvassaan syyttämään ketään tai ruotimaan poliittisiä vaikutteita. Tämä onkin hieman erilainen Stone-elokuva mitä mieheltä yleensä ollaan totuttu näkemään. Stone ei myöskään lähtenyt tekemään mitään Amerikka (patriotismi) -elokuvaa, vaan koko elokuva koetaan lähinnä kahden miehen, sekä heidän perheidensä ja yhden merijalkaväen sotilaan näkökulmasta.World Trade Centerin visuaalisuus on lähes täydellistä. Hieno esimerkki siitä, että ei elokuvaan aina tarvita monien miljoonien budjettia ja hirveästi CGI-efektejä. WTC:tä voikin kutsua jopa hieman filosofikseksi draamaksi, sillä elokuva kuvaa yllättävän neutraalisti kahden miehen helvetillistä tuskaa betonihelvetissä. Kun taas toisella puolella sotilas Karnes (Michael Shannon) kokee jonkinlaisen deja vun ja lähtee World Trade Centerin raunioille. Puolivälin jälkeen tarina hieman kompastelee, kun Stone kuvaa enemmänkin vaimojen kohtaloita odottamassa tietoa miehistään. Näin pääteema jää hieman taakse. Loppuakohden tarinan tunnelma jälleen kasvaa, kun kuva näyttää World Trade Centereiden rauioita.Oliver Stone kuvaa kauniisti. Alun 15 minuuttia heräävästä New Yorkista ovat visuaalisen upeita näkymiä, samoin myös lopun kuvaukset World Trade Centerin raunioista. Itse pahuutta eli iskujen tekijöitä ei elokuvassa näytetä, mutta heidän tekonsa kyllä tuntuu ja pitkään, varsinkin tornien romahdukset saa kotisohvan tärisemään. Nicolas Cage ja Michael Pena näyttelevät roolinsa hyvinkin uskottavasti. Miesten elämän halu ja tuska olivat hyvinkin realistisesti toteutettu. Michael Shannon ja Jay Hernandez näyttelevät myös hyvät roolit Dave Karnesina ja Dominic Pezzulona. Myös perheen äitejä näytelleet Maria Bello ja Magie Gyllenhaal osaavat asiansa hyvin. Yleensä pökkelöitä rooleja tehnyt Stephen Dorff tekee tässä uransa parhaimman roolin Scott Straussina yhtenä WTC-uhrien pelastajana. Lopullinen sana. World Trade Center on hienosti tehty ja varsin tunteellinen selviytymis-terrorismidraama, ja toinen upea kuvaus 9/11 -tapahtumista. Jos odottaa elokuvalta nopea tempoista tehostetoimintaa kannattaa jättää WTC katsomatta. World Trade Center on teknisesti hienosti toteuttu elokuva Syyskuun 11. 2001 tapahtumista. Kuten on todettu, tämä elokuva jakaa mielipiteitä. Ei aivan United 93:n veroinen, mutta muutamista vioistaankin huolimatta World Trade Center on yksi hienoimmista näkemistäni selviytymis-tosi-tarinoista.nimimerkki: jalmari",Yllättävän koskettava ja tunteellinen elokuva.
85,90.0,"Virus pääsee valloilleen. Ei mene kauaakaan kun se leviää ympäri maapalloa. Pureman jälkeen muunnos zombieksi kestää muutamista sekunneista minuutteihin. Ihmiset panikoivat, turvapaikat ovat rajallisia.  Kaiken tämän keskellä on Gerry Lane (Brad Pitt) perheineen. Tästä alkaakin vauhdikas selviytymistaistelu Lanen saappaista kuvattuna.Pakko myöntää, että vaikka World War Z on kohdannut melkoisen hullunmyllyn kulissien takana; eikä projektista meinannut tulla yhtään mitään, sivuja kirjoitettiin uusiksi, ensi-iltaa lykättiin reilu puolella vuodella ja huhuja liikkuu, etteivät Brad Pitt ja ohjaaja Marc Foster olleet puheväleissä (jonka tosin Foster itse kumosi valheeksi) on tämä silti erittäin onnistunut epidemia-elokuva. Pelko on läsnä kokoajan. Vauhti ei hiivu ja mielenkiinto, sekä jännitys pidetään yllä siitä huolimatta, että näitä zombie-elokuvia on jo melkoinen liuta markkinoilla. WWZ on kenties yksi tämän vuosituhannen viihdyttävimpiä selviytymiskauhuiluita. Vaikka elokuva nousee visuaalisesti äärimmäisen isoihin mittoihin, ei se silti unohda juonta. Tämä on mielestäni erittäin iso ongelma nykypäivän elokuvissa; visuaalisesti taso on hohdokas, iso ja kaikinpuolin näyttävä, mutta sisällöllisesti varsin tyhjä ja mielenkiinnoton. Näin ei kuitenkaan ole Fosterin zombie-elokuvassa. Foster luo jännitystä mielenkiintoisilla ja selkeillä lähiotoksilla, mutta pitää yllä myös näyttävyyttä mm. ilmasta kuvatuilla kohtauksilla. Juonta ei hukata kameran taakse, vaan sitä seurataan kuin kirkasta valoa tunnelin päässä. Vakuuttava kameratyösnkentely ja selkeä juonenkerronta takaa varsin jännittävän ja mielenkiintoisen elokuvakokemuksen. Ehdinkin jo Quantum of Solacen myötä pelästymään, että Marc Fosterin ote alkaa lipsumaan, eikä miehellä pysy toimintapainotteiset elokuvat kunnolla hallussa. Ohjaaja kuitenkin ottaa sen verran vankalla otteella haltuun WWZ:tan, että pelkoa ei enää ole. Foster on selkeästi tulkinnut käsikirjoituksen hyvin ja tuokin sen omana visionaan esille paljon mallikkaampana kuin olisin osannut odottaakkaan. Jännitys ja pelko on läsnä alusta lähtien, joten elokuvan viihde-arvo on taattu. Miehen visio maailmasta, jossa valtaa näinkin kauhea epidemia on mielestäni hyvinkin uskottava. Tätä visiota tukee tarkasti harkittu äänimaailma. Tällä kertaa ei anneta mahtipontisten musiikkivalintojen pauhata taustalla, vaan keskitytään enemmänkin pelottavaan hiljaisuuteen. Koskaan ei tiedä mikä vaanii nurkan takana, eikä hirveästi ääntäkään viitsi päästää, mikäli haluaa pysyä piilossa ja hengissä. Tällä tavalla jännitys on tuotu katsojalle suorastaan käsinkosketeltavaksi.Laadukasta elokuvakokemusta avittaa erinomainen roolityöskentely. Brad Pitt on iso nimi ja syystä. Mies kannattelee elokuvaa vankalla ammattitaidolla. Pittin rooli vaatii paljon, sillä ruutuaikaa näyttelijällä on suhteellisen runsaasti. Pitt suoriutuu roolistaan mallikkaasti ja pitää jännitystä yllä kohtauksesta toiseen realistisesti näytellen. Pittin roolihahmon vaimoa tulkitseva Mireille Enos lienee hieman tuntemattomampi nimi suurelle yleisölle, mutta näyttelee myös oikein vakuuttavasti. Naisen kasvoista välittyy suuri surun ja pelon valtaama tunnetila, kun mies on teillä tuntemattomilla ja maailmaa hallitsee elävät kuolleet. Ei ole kummoisempaa moittimista muistakaan sivurooleissa esiintyvistä näyttelijöistä. Mainittakoon näistä eritoten Daniella Kerteszin tulkitsema Segen. Kertesz tekee oikein hienoa työtä Israelilaisena naispuolisena sotilaana, joka kokee kovia liittoutuessaan Gerryn matkaan.",Tämä täytekakku on kuorrutteitaan myöten maukas kokonaisuus.
86,60.0,"Nyt joku varmasti pettyy, koska World War Z:n Z ei viittaa kauhuelokuvazombeihin. Toisaalta se ei myöskään suoranaisesti kuvaa sotatilannetta, vaikka niinkin voisi leffan nimestä päätellä. Elokuvan alun hälyttävät uutiskuvat ja niiden vastapainoksi esitelty kliseisen aurinkoinen perheidylli paljastavan World War Z:n oikean karvan: tämä tapaus kuuluu katastrofielokuvien piskuiseen genreen. Samoin kuin film noir -pätkä pitäisi myydä selvästi film noirina, eikä kierrellen jännitys- tai rikoselokuvana, disaster tulisi myydä kuluttajille omana itsenään, jottei yleisö kokisi itseään petetyksi.World War Z:n keskushenkilöinä toimii perhe, jonka leppoisan aamun katkaisee holtittomasti suurkaupunkiin levittäytynyt epidemia. Zombeista ei puhuta heti kättelyssä sanaakaan, mutta Walking Dead -sarjan alun kaltainen asetelma riittää kertomaan jokaiselle katsomossa, että tämäkin raina kuuluu trendikkäästi eläviä kuolleita dynamonaan käyttäviin viihdetuotteisiin. World War Z:ssa järjettömästi toisiaan purevat ihmiset levittävät terveiden kansalaisten keskuuteen jotakin, joka vain paisuttaa purijoiden villinä riehuvaa joukkoa. Jos tästä ideasta jotakin syvällistä haluaa löytää, ehkä puriat voisi tulkita aivopestyjen kiihkoilijoiden laumaksi, joka pyrkii kääntämään kaikki toisinajattelevat puolelleen.Edellistä ajatusta tukee se, että leffan kaikkein keskeisin henkilö, joka muuten katastrofielokuvien kliseisen perinteen mukaisesti on valkoihoinen mies ja isä, on entinen YK:n apumies. YK, jota todellisuudessakin jotkut pitävät jonkinlaisena vitsinä, on yhtä pulassa kuin kaikki muutkin ns. epidemian jäytäessä maailmaa. Päähenkilö, Gerry Lane,  löytää itsensä tilanteesta, jossa hänen on amerikkalaisten viimeisenä oljenkortena lähdettävä vihollis- eli epidemia-alueelle. Rauhan miehenä ja ihmistä pienempää vastustajaa (ts. bakteeria tms.) vastaan lähtiessä hänen taistelunsa on lähinnä yhteenottojen välttämistä, hiiviskelyä ja tutkimista. Välllä zombiet vyöryvät kuitenkin päälle käsittämättömällä voimalla, eikä suoraa toimintaa voi välttää.Tuolta osin elokuva tarjoaa useita, vetävän hyvin ohjattuja jännitysjaksoja. Käsivaralla heiluva kamera tuo näihin hetkiin hankalien tilanteiden elävyyttä. Ääniraidalla on sellosoolojen ja sinfonioiden sijasta pitäydytty todenkaltaisissa ähinöissä, kolinoissa ja räjähdyksissä. Jos joku äityy vetäisemään kumbayahta zombielauman läheisyydessä, ei maapallolle jää edes yhtä virrenveisaajaa toisen haudalle. Kameran heiluessa ja äänten sinkoillessa disaster-genren selkeimmät kliseet unohtuvat taka-alalle: katsoja joutuu pohtimaan, jäikö kaikessa ryminässä näkemättä jotakin oleellista. Toisaalta elokuvan juoni on niin lyhyt ja suora, että lopussaan se tuntuu jopa tylsän selkeältä. Erityisesti elokuvan kutakuinkin kursitun oloinen loppuosa paljastaa, ettei World War Z:n tuotanto ole ollut ollenkaan ongelmatonta. Siitä huolimatta WWZ onnistuu olemaan järkevämpi ja syvällisempi tapaus kuin esim. samaan genreen lukeutuva maailmanloppukuvaus 2012 (2009).Nykypäivänä Brad Pitt on sen kokoluokan tähti, että luulisi hänen käyvän yhtä vähän perushepun roolin kuin hymystään kuulun Tom Cruisen. Mutta niin vain mies hoitelee tonttinsa World War Z:ssa kuin hän ei mikään kaikille tuttu megastarba olisikaan. Leffajulisteessa Pittin nimi on suurella, mikä markkinoinnin takia on pakollista ja myös suotavaa. Muuten Pitt on Gerry Lanen osassa kuin kuka tahansa näyttelemisen taidon hallitseva jokamies. Jos vertailua Cruisen töihin jatketaan, on World War Z näyttävyydessään myös 3D:nä vähintään yhtä tyylikäs tapaus kuin Steven Spielbergin ja Cruisen Maailmojen sota -versiointi ilmestyessään (eli 2005). Tyylikäs ei kuitenkaan tarkoita, että elokuva olisi erityisen hohdokas tai huikea 3D-elämys. 3D:tä inhoavat saavat Pittin rainasta yhtä paljon irti 2D:nä (elleivät jopa enemmän). Tuotanto-ongelmistaan ja kliseistään huolimatta World War Z on kokonaisuutena katastrofileffojen onnistuneinta luokkaa.","Modernina katastrofielokuvana genren kärkipäätä, mutta ei niinkään toiminta- tai kauhuelokuvana."
87,30.0,"Entinen tutkija. Ympärillään rakas perhe. Vakuuttaa: ei enää niihin hommiin. Ai mihin hommiin? Niihin, joista ei saa puhua. Ja sitten tovi myöhemmin puoli maailmaa hajoaa palasiksi. Pakko palata niihin hommiin. Toivottavasti vaimoa ja penskoja eivät mokomat paskiaiset saa, kun sen Eurooppa-nimisen pläntin jo tuhosivat.Kuulostaa tutulta. Katastrofielokuvan pohja on valettu syvälle muuttumattomuuden maahan, eikä tämä Brad Pittin nimellä myyty filmatisointi ole kuin yksi helposti unohdettava lisäosa sen vuotavassa kyljessä.World War Z väittää perustuvansa Max Brooksin World War Z: An Oral History of the Zombie War -teokseen, mutta vuosia kestäneiden skriptimuovailujen jälkeen lähes kaikki Brooksin ideat putoilivat pois ja korvaantuivat toiminta- ja katastrofielokuvista tutummilla jipoilla. Tämä ei tietenkään Brooksia miellyttänyt. Brad Pittiä sitäkin enemmän, sillä moniongelmainen WWZ on käsittämättömästi hänen koko uransa eniten rahaa takonut leffa.Kässärifiksaajien keskityttyä lisäämään astmakohtauksia perheen tytölle ja vähentämään Venäjän osuutta tarinaan, sijaiskärsijäksi joutui Matthew Fox. Alkujaan yksi keskeisimmistä rooleista muuttui lopullisessa versiossa parin replan mittaiseksi sivuosaksi. Kaukana ovat siis Lostin taikasaari ja Foxin suuruudenpäivät... Bond-ohjaaja Marc Forsterin harharetki elävien kuolleiden pariin on kuin pakolla zombiteemaan sullottu seikkailuelokuva, josta puuttuu vauhti, rytmi ja tolkku. Tai kuin pakolla seikkailuteemaan sullottu zombileffa, josta puuttuvat kaikki kauhuelementit. Oikeastaan World War Z on kuin huono, ylipitkä jakso Walking Deadia. Tai pesäpallomaila, joka mäjähtää koko zombigenren otsalohkoon ja yrittää tappaa sen. Vain jotta genre voi joskus myöhemmin syntyä taas uudelleen. Silloin toivottavasti romerojen eikä forsterien toimesta.","Kuin huono, ylipitkä jakso Walking Deadia."
88,40.0,"Katastrofileffa on aika vanha genre. Ne säälittävät, neurologisen sairautensa takia ympäriinsä toikkaroivat uhrit ovat myös aika vanha juttu. Luonnollisesti nämä kaksi tekijää kaadetaan tehosekoittimeen ja lopputulos kertoo maailmanlaajuisesta kahakasta em. sairastuneita vastaan - World War Z.Leffan keskipisteenä on Gerry Lane (Brad Pitt) joka rekrytoidaan takaisin YK:n leipiin selvittämään asiaa joka modernin tiedonvälityksen aikana silti iski kuin salama kirkkaalta taivaalta. Lopputulos ei ole genrensä mestariteos, mutta omaa muutamia todella jännittäviä hetkiä ja havaintoja. Pääasiassa siten että vastoin genren yleistä käytäntöä sekasorto ei romauta yhteiskuntaa riehuviksi sotaherrojen laumoiksi jotka ovat toisilleen vielä isompi uhka kuin lukemattomat törpöt. Tässä leffassa yhteiskunta vastaa törppöongelmaan tehokkaasti ja ongelma ratkeaa tieteen avulla. Spektaakkelimuskelia pullistellaan aika isosti, mutta sitä juonta ei saada kehitettyä mihinkään suuntaan ja leffa on suorastaan rasittavan lattea ketju toisiinsa heikosti liittyvistä kohtauksista.Brad Pitt on leffan suvereeni keskipiste, sillä hän on mukana lähes kaikissa kohtauksissa. Yksittäisen keskipisteen valinta on kerronnan kannalta toimivin ratkaisu, mutta vain jos leffa sattumoisin liittyy häneen itseensä. Henkilökohtaista ponnistusta ei saada kovinkaan vahvasti mukaan ja Pitt ei toimi myöskään ikkunana jonka avulla katsoja näkee törppöpokalypsin luomat törpöt, hullut ja ponnistelijat. Sama roolien heikkous vaivaa muitakin rooleja, joten se taitaa johtua katastrofi-leffa genrestä.Lukemattomien käsikirjoittajien (huono enne) rustaama soppa on isolla spektaakkelimuskelilla toteutettu ja se mahdollistaa näyttävyyden, mutta meininki on valitettavasti liian kesyä veriloiskeen kannalta. Lopullisena päätöksenä World War Z on näyttävä, mutta sisällöltään se on valitettavan ohut ja merkityksetön.","Näyttävä, mutta merkityksetön törppöleffa."
89,80.0,"Tuntematon tappajavirus leviää maailmalla, muuttaen jokaisen uhrinsa verenhimoiseksi zombiksi. Entinen YK:n työntekijä Gerry Lane (Brad Pitt) joutuu keskeyttämään tavallisen perhearkensa auttaakseen vanhaa ystäväänsä Thierryä (Fana Mokoena) selvittämään viruksen alkuperä ja mahdollisesti löytämään sille rokotteen. Vaarallinen tehtävä vie Gerryn Yhdysvaltojen mantereelta aina Etelä-Koreaan ja Walesiin. Matkan aikana hän tapaa lukuisia muitakin selviytyjiä, muun muassa israelilaisen sotilaan Segenin (Daniella Kertesz). Gerryn on taisteltava tiensä läpi kasvavan zombimassan pelastaakseen perheensä ja koko planeetan täydeltä tuholta. Max Brooksin romaaniin Sukupolvi Z perustuva, Marc Forsterin (Quantum of Solace) ohjaama World War Z on nimestään huolimatta kaikkea muuta kuin sotaelokuva täynnä pelottavia zombeja. Sodasta ei ole tietoakaan, eivätkä zombitkaan juuri onnistu pelottamaan elleivät ne yhtäkkiä putkahda katsojan silmille. Juuri tätä trikkiä käytetään elokuvassa pariin otteeseen, mutta se ei valitettavasti toimi enää ensimmäisen kerran jälkeen. World War Z on kuitenkin erittäin viihdyttävä toiminta-ralli alusta loppuun. Kauhuelokuvan ystävät saavat tyytyä pettymykseen. Tämä elokuva keskittyy toimintaan, zombien mätkimiseen ja hiukkasen draamaan. Eikä sekään oikeastaan ole huono asia, sillä käsikirjoittajat ovat älynneet pitää draaman ja toiminnan tasapainossa. Tarina on yksinkertainen, se lähtee käyntiin nopeasti ja tempaa jokaisen katsojan mukaansa helposti. Mitään epäselvyyksiä juonen kulusta ei pitäisi jäädä. World War Z toimii siis kevyenä kesäviihteenä; käsikirjoittajat tekevät palveluksen pitämällä kaiken mahdollisimman simppelinä. Mutta käsikirjoitus ei täysin puhtain paperein selviä. Kaikki hahmot ovat jokseenkin yksiulotteisia ja latteita. Hahmojen taustoihin olisin kaivannut enemmän perehtymistä. Gerry on ymmärrettävästi keskiössä ja jättää valitettavan usein kaikki muut hahmot varjoonsa. Brad Pittin karisma on valovuosien päässä muiden näyttelijöiden karismasta. Pittin kieltämättä vahva roolisuoritus ei kuitenkaan yksin pysty kantamaan koko elokuvaa harteillaan. Syvemmillä hahmoilla World War Z olisi ehkä ollut ihan muistettavakin elämys.Visuaalisesti World War Z toimii lähes moitteitta. Valon käyttö ja kuvakulmat hivelevät silmiä useissakin kohtauksissa. Kameran epävakaus etenkin toimintakohtauksissa luo maanläheisyyden ja autenttisuuden tunnetta, mutta valitettavan usein se myös vaikeuttaa elokuvan kaoottisten toimintakohtausten seuraamista. Forster käytti kyseistä menetelmää jo Quantum of Solacessa ja pilasi muutenkin jo haparoivan Bond-leffan lopullisesti. World War Z tarjoaa onneksi muutakin purtavaa, joten vakauden puute jää pieneksi ongelmaksi. Elokuvan tunnemaailma on melko laimea. Paria hätkähdystä lukuun ottamatta se ei juurikaan pelottele katsojiaan. Nokkela dialogi nostattaa ilmaan parit naurut. Vahvimmillaan World War Z on kuitenkin jännityksessään. Elokuvan intensiteetti tuntuu jo ensimmäisessä kohtauksessa ja pysyy yllä loppuun saakka. Tunnetta vahvistaa hiljainen tai poissa oleva musiikki sekä tieto siitä, että seuraava zombi saattaa odottaa seuraavan kulman takana. Intensiteetti nousee koko ajan ja on korkeimmillaan elokuvan mehukkaassa viimeisessä aktissa, jossa zombitkin vihdoin käyvät kiinnostaviksi.World War Z on nopeatempoisella kerronnallaan ja maanläheisellä lähestymistyylillään komean vakuuttava elokuva. Se herättää kysymyksen siitä, olisiko zombiviruksen leviäminen mahdollista todellisuudessakin. World War Z ei pyri pröystäilemään liiallisilla erikoistehosteilla tai yliluonnollisilla elementeillä. Koko elokuvan intensiteetti rakennetaan juuri autenttisuuden varaan. Kaikista hyvistä puolistaan huolimatta ei maailman kallein zombielokuva ole riittävän syvä kestääkseen useampaa katselukertaa. Se kelpaa yhden illan popcorn-vihteeksi, mutta se ei tarjoa mitään uutta nähtävää seuraavilla katselukerroillaan. Ja 3D:n ystäville voin sanoa, ettei tämäkään elokuva hyödynnä kyseistä tekniikkaa millään maininnan arvoisella tavalla. Jos kuitenkin haluat nähdä Brad Pittin nitistämässä zombeja, on World War Z oiva vastine rahoillesi.",Kauhuelokuvan ystävät saavat tyytyä pettymykseen
90,80.0,"Suurkaupungissa Lanen perhe on liikenneruuhkassa, kunnes joku outo ihmismassa vyöryy heitä kohti. Tulee ilmi, että se on joku vaarallinen virus, joka lisääntyy kokoajan. Perheen isä Gerry(Brad Pitt) saa perheensä turvaan, mutta hän joutuu matkustamaan ympäri maailmaa ja selvittämään mistä tuo zombie-epidemia on saanut alkunsa.No nyt se on tullut. World War Z nimellä painettu zombie-raina on vihdoin saatu valmiiksi. Elokuva kärsi monista takaiskuista ja vällillä elokuvan ilmestyminen oli hieman lähellä mahdotonta. Pitkä odotus ei ollut turha. Mark Forsterin ohjaama elokuva on herkkua, joka maistuu joka kohtauksessa yhtä hyvältä. Odotukset eivät olleet hirveän korkealla, kun ohjaajan uusin näkemäni teos bond-leffa Quantum of Solace(2008) oli monessa sortissa pökäle. Ohjaaja on siis ottanut opiksi ja näyttänyt kykynsä hyvänä elokuvaohjaajana.Kriitikoiden arvostelujen ilmestyttyä vastaanotto oli suuriltaosin positiivinen. Parhaimmat arvosanat kuvaavat tätä viihdyttäväksi maailmanloppuelokuvaksi. Huonoimmat munattomaksi zombie-rainaksi, koska siitä puuttuu veren lento. Olen ensinmainitun kanssa rehellisesti sanottuna aivan samaa mieltä. Huippuhetkiä elokuvalla on monta ja visuaalisuus on huolellisesti suunniteltu. Loputtomat zombiemassat ovat yhdessä tietyssä kohtauksessa iso ja hieno muurahaiskasa. Ja myös maailmanlopunkuva on onnistunutta katseltavaa. Minua on aina ärsyttänyt kauhuelokuvissa pakollinen veren lento. Tässä mokoma on poistettu ja enemmän tuotu esiin jännittävä ja välillä jopa pelottava tunnelma. Kauhu-trilleri elokuvana World War Z on taideteos jonka genren fanin ei kannata ohittaa.Lisäksi elokuva on tapetoitu huippuhyvillä näyttelijäsuorituksilla. Myös leffan tuottajana toimiva Brad Pitt on erinomainen entisenä YK-tutkija Gerry Lanena. Iron Man 3:ssa mukana ollut James Badge Tale näyttelee hyvin pientä rooliaan. Muita erinomaisia suorituksia ovat Fana Mokoenan kuin Matthew Foxinkin. Mirelle Enos ei myöskään ollut huono. Musen valmistama tunnusbiisi on hienoa kuunneltavaa, joka jää soimaan päähän. Ohjaus on ihan hyvää. 3D:kään ei ollut turha, koska osa zombiehyökkäyksistä pöllähtää hurjasti ruutuun. Tunnelma on jännittynyt ja unohtaa kaiken muun esimerkiksi silloin, kun zombiet kiipeävät muurin yli tai erittäin hurja lentokonekohtaus. Eli toiminta on erittäin näyttävää.Mutta tämä hyvä elokuva ei tosiaankaan ole täydellinen. Loppu oli ihan hyvä, mutta hieman outo. Elokuvan pituutta olisi tarvinnut lisää, kun osa näyttelijöistä ei saanut kunnolla ruutuaikaa näyttääkseen kykyjään. Hyvähän se on, että aika hurahtaa siivillä, mutta materiaalia olisi voinut olla enemmän. Juoni oli hieman höpsö. Siitä löytyy muutama aukko, joista tehosteet peittävät suurimman osan, mutta yksi jäi vaivaamaan. Mistä se zombi-epidemia okeastaan syntyi? Se aukko ottaa kuitenkin vain puoli pistettä pois, eli ei hätää.Ihan alkuosa elokuvasta on päällystetty ihan tarpeellisella perheteemalla, joka tuo hyvin syvyyttä Brad Pittin erinomaisesti tulkitsemaan roolihahmoon. World War Z on elokuva, jota ei tarvitse katsoa puhisten pakollisesta veren lennosta, tai ruumiinosien katkeamisesta. Se tekee hyvin työnsä onnistuneena toimintakauhuna ja eivät ne zombiet(niitä nimitettiin elokuvassa muuten samalla nimellä) olleet vain trailerin perusteella pääteltyjä ihmisraatoja, vaan ihan järkeenkäyvän näköisiä. Verta ei ole, mutta olen jo ilmaissut mielipiteeni tässä asiassa. Yllättävän jännittävä ja toiminnallinen zombie-elokuva viihdyttää katsojaa rainan loppuun asti. Good work, Mark Forster and Brad Pitt. But this is not masterpiece.",Yllättävän jännittävä ja toiminnallinen zombie elokuva viihdyttää katsojaa rainan loppuun asti.
91,40.0,"Sain ilmaiseksi mahdollisuuden tutustua koomikkolegenda Richard Pryorin tuotantoon ja olihan tilaisuuteen tartuttava. Aiemmin olin mieheltä nähnyt vain pätkän äijän stand-up-esiintymistä, joka tuolloin kolahti. Tiedoksi niille, jotka eivät miehestä koskaan ole kuulleetkaan, kyseessä on tyyppi, joka käytännössä aloitti suorasukaisen mustan miehen päänaukomishuumorin. Se tuli myöhemmin suurelle yleisölle tunnetuksi mm. Eddie Murphyn toimesta.Monty Brewster (Pryor) on huono-onninen baseball-pelaaja, jonka onni kääntyy, kun hän saa kuulla perineensä tuntemattomalta isosedältään 300 miljoonaa dollaria. Hommassa on kuitenkin (oltava) mutta. Brewsterin on käytettävä ensin 30 miljoonaa kuukauden aikana ja selviytyä hommasta tyhjin taskuin. Jos tehtävä onnistuu, niin perintö on hänen.Juoni on kieltämättä kömpelö, mutta oikealla pääosamiehellä siitäkin selvittäisiin. Elokuvan kynäillyt käsikirjoittajakaksikko vastasi myös elokuvasta Vaihtokaupat (1983), jossa perusidea oli kääntää rikas köyhäksi ja köyhä rikkaaksi. Tuolloin jälkimmäisestä osasta vastasi Eddie Murphy, joka suoriutui hommasta kunnialla, vaikka osa olikin heikosti kirjoitettu. Samaa ei voi valitettavasti sanoa Pryorista tässä leffassa.Jos tämän leffan perusteella pitäisi yksinomaan arvioida millainen viime joulukuussa sydänkohtaukseen menehtynyt Richard Pryor oli koomikkona, niin tuloksessa ei järisti olisi riemuitsemista. Tuntuu kuin mies haluaisi vain homman pois päiväjärjestyksestä ja antaa faneilleen jotain ajanvietettä. Improvisoimiseen ukko on nyt liian laiska, eikä hommasta tahdo tulla oikein mitään jo edellä mainitun huonon käsiksen takia. Toinen ennen aikojaan sydäriin kuollut näyttelijä, John Candy, tekee voitavansa sivupeesaajana, mutta ei loppujen lopuksi saa hänkään juuri mitään aikaan.Leffan suomentajat ovat ilmeisesti halunneet pelotella ihmisiä kauemmaksi tästä tekeleestä. Lienee varmasti aivan aiheellinen varoitus. Laadussa puolihauska leffa häviää jopa ohjaaja Walter Hillin uusimmalle työlle, vankilafilmi Teräskehälle, puhumattakaan elokuvasta 48 tuntia tai tämän jatko-osasta.Kuten todettua, lavalla Pryorin huulenheitto pääsi oikeuksiinsa, mutta ei tässä tai todennäköisesti muissakaan hänen halpisleffoissaan.","John Candy tekee voitavansa sivupeesaajana, mutta ei loppujen lopuksi saa hänkään juuri mitään aikaan."
92,70.0,"Ollaan pienessä kaupungissa joskus 1800-luvulla. Franz Woyzeck (Kinski) on useiden erilaisten tahojen mielivallan alaisena. Kapteeni simputtaa häntä, lääkäri pakottaa hänet mielettömään ruokavalioon ja puhuttelee häntä kolmannessa persoonassa. Woyzeckin vaimo pettää häntä ja tilanne kiristyy kunnes se räjähtää valloilleen.Werner Herzogin ja Klaus Kinskin kolmas yhteistyö hyödyntää häikäilemättömästi Kinskin taidokkuutta näyttelijänä. Suunnaton intohimo kätkeytyy heittopussin pinnan alle ja pääsee ainoastaan muutamissa kohtauksissa repeämään näkyviin. Valitettavasti tämä voima jää täysin hyödyntämättä.Herzogin ohjaus on varmaotteista ja äärimmäisen rauhallista. Leikkauksia on hyvin vähän ja kerronnan teatraalisuus on äärimmäisen näkyvää. Woyzeck on hyvin mutkikas elokuva - siinä on huumoria, väkivaltaa ja tragiikkaa. Sen ainoa heikkous on hieman laahaava kerronta, mitä teatraalinen ote korostaa.Kokonaisuutena Woyzeck on näytelmä miehestä, jonka sietokyky ylittyi ja tätä kärsivää uhria tulkitsee Klaus Kinski koko alkukantaisen neroutensa voimalla.",Ohjaus on varmaotteista ja äärimmäisen rauhallista. Leikkauksia on hyvin vähän ja kerronnan teatraalisuus on äärimmäisen näkyvää.
93,50.0,"Ihmisjahti jatkuu nyt vain Wrong Turn 2: Dead end nimikkeellä kulkevalla jatkolla. Vuonna 2003 ilmestynyt Ihmisjahti oli kertakäyttö kauhuviihdettä, jossa Eliza Dushku ja Desmond Harrington painivat sisäsiittoista mutanttiperhettä vastaan keskellä Länsi-Virginian metsää. Terror Firmerin tekijätiimissä mukana ollut Joe Lynch sai tehtäväkseen tehdä jatkoa jahdille, joka eroaa edeltäjästään oikeastaan monellakin tapaa, mutta parhaiten rokkari Henry Rollinsin hulvattomalla roolilla.Entinen armeijan eversti Dale Murphy (Rollins) järjestää Virginian metsissä pienelle ryhmälle survival-henkisen kilpailun, jossa tietty pari lähtee metsään etsiäkseen sinne piilotettuja vale-miinoja. Samaa metsää asuttaa myös sisäsiittoinen kannibaali perhe, jonka daddy (Kirsinger) on vielä taitava metsästäjä. Ja sitten ryhmän jäseniä aletaan viipaloimaan ahkeraan tahtiin, mutta örvelit eivät tietäneet ketä rupesivat ärsyttämään, sillä kun Dale suuttuu kannattaa pitää dynamiitit ja haulikot piilossa.Joe Lynch ei ilmeisesti tiedä onko hän halunnut tehdä tästä pelkän komedian, jolta se alkupuolella pahasti vaikutti tai sitten gore-pitoisen kauhuelokuvan, jolta tämä puolestaan loppupuolella vaikutti. Dalen ryhmän jäsenet olivat pelkkiä luuviuluja, joiden kohtaloista ei vähempää voinut piitata ja kyllähän sieltä muutama sälli ja mimmi lähteekin aika tyylikkäästi toiselle puolelle. Siinä vaiheessa kun Dale suuttuu saa Lynch pätkän hieman toimimaankin ja kyllähän Dalesta välillä tulee hieman mieleen köyhänmiehen versio Ashista.Wrong Turn 2:sessa käytetään välillä häkellyttävän typeriä lähikuvia ihmisistä ja muutamat pakokohtaukset ollaan kuvattu suoraan leuan-alta, mutta miten se mahdollista olla kun Tony Scott:kin on kaukana tästä elokuvasta. Gorella tunnutaan mässäilevän vähän väliä, josta kertoo jo elokuvan hupaisa avausjakso. Henry Rollinsin rooli Dalena on se minkävuoksi Wrong Turn 2 kannatta katsoa, sillä tämä äijä pääsee meuhkaamaan ja ramboilemaan oikein kunnolla. Ken ""Jason Woorhees"" Kirsinger hoitaa myös kannibaali perheen isän roolin maaliin. Muu porukka onkin sitten pelkkää vitsiä alusta loppuun.Kokonaisuutena Wrong Turn 2: Dead End yrittää tehdä sen kauhuelokuvalle, minkä viime vuotinen Shoot 'Em up teki toimintaelokuvalle. Edeltäjäänsä nähden enemmän ronskia huumoria ja veristä kauhua yhdistetään sopivasti ja näin Wrong turn 2 soveltuu hyvin illanvieton avauselokuvaksi.","Gorella tunnutaan mässäilevän vähän väliä, josta kertoo jo elokuvan hupaisa avausjakso."
94,40.0,"Vuonna 2003 suoraan videolevitykseen valmistui elokuva, jonka esikuvina olivat Tobe Hooperin klassikko Texas Chain Saw Massacre sekä Wes Cravenin Hills Have Eyes. Leffa sai nimekseen Ihmisjahti. Neljä vuotta myöhemmin sille valmistui jatko-osa Dead End, ja kuten arvata saattaa sekin suoraan DVD-levitykseen. Vuonna 2009 sarja täydentyi trilogiaksi elokuvalla Left for Dead. Viimeisenä mainittu on nyt kyseenaiheena.Kakkososassa tutustuttiin alkuperäisessä esitellyn veljeskolmikon toiseen isokokoiseen veljekseen, joka perheineen lahtasi selviytymisohjelmaa kuvaaviea teinejä. Nyt keskitytään pienikokoisimpaan veljeen.Eräästä Länsi-Virginian vankilasta aiotaan siirtää pahamaineinen vanki toiseen vankilaan, mutta vartijat kuitenkin pelkäävät pakoa, joten siirto aikaistetaan ja reitiksi valitaan syrjäinen vuoristotie. Mukana vankikuljetuksessa on ""oman kylän poika"", Nate, joka joutuukin hirveän kannibaalimutantin jahtaamaksi omilla kotikonnuillaan. Karanneet vanhgit juoksentelevat metsässä painavat rahasäkit olillaan Naten johdattamana. Lopulta kannibaali teurastaakin vankeja yksi kerrallaan.Wrong Turn 3: Left for Dead onnistuu ainakin yhdessä asiassa, se on täysin erilaisella koostumuksella liikenteessä kuin kaksi edellistä osaa. Elokuvan päähenkilöinä ei tällä kertaa ole kirkuvia teinejä, vaan karskeja (ja vähemmän karskeja) linnakundeja. Leffasarja onnistuu jokaisen osan kohdalla uudistumaan hiukan, eikä toista koko ajan täysin samaa kaavaa, kuten esim. monet Friday the 13th -leffat.Toteutuksesta sen verran, että elokuvassa nähtävät kuolemat ja silpomiset ovat pääsääntöisesti toteutettu aika keskinkertaisesti, muutamaa poikkeusta lukuunottamatta. Myöskään näyttelijät eivät vedä roolejaan ihan överiksi, vaan eipä heiltä mitään erinomaisia roolejakaan synny. Mm. joukkoa diktaattoroivan Chavez-nimisen vanhin machoilu ottaa ainakin itseäni todella päähän. Kaikki elokuvan säälipisteet menevät lahtaamisen keskellä vanhalle sheriffiraukalle ja tämän 14-vuotiaalle koiralle.","Elokuvan päähenkilöinä ei tällä kertaa ole kirkuvia teinejä, vaan karskeja (ja vähemmän karskeja) linnakundeja."
95,40.0,"Nyt on kyseessä sellainen elokuvasarja, että täytyy ihmetellä miten se on saanut edetä jo viidenteen osaansa. Sarja lähti kulkemaan omia menojaan jo toisessa elokuvassa, eikä paluuta tasokkaan elokuvan mittoihin ole löytynyt vieläkään. Kolmannesta osasta asti ohjaajan pallilla istunut Declan O´ Brien jaksaa sinnikkäästi, mutta jo kenties epätoivoisesti jatkaa ihmissyöjäjunttiensa seikkailuja. Neljännen osan ollessa esiosa ensimmäiselle kolmelle elokuvalle, Wrong turn 5 kulkee ajallisesti esiosan perässä. Sarjan elokuvia nähneenä katsoja tietää mitä tuleman pitää: Halpamaista goreilua teinien päihteilyn, sekstailun ja kirkumisen välissä.Edellisen kappaleen viimeisessä lauseessa tuli kerrottua jo juonikin spoilerien kera, mutta tarkennetaan nyt hieman vielä. Ryhmä teinejä menee Länsi-Virginian tylsään vuoristokaupunkiin  vuosittain Halloweenina järjestettäviin naamiais-festareihin, jossa nuoret meinaavat pistää nupit sekaisin. Festivaalin turvajärjestelyistä vastaa pari seriffiä, joille on luvassa murheita kun festareiden alkaessa poliisiaseman ulkopuolella alkavat suolet vaihtaa paikkaa. Aseman sisäpuolella hyytävän rehellistä tunnelmaa taas ylläpitää arvaamaton vankikarkuri, jolla tuntuu olevan hyvä aavistus tulevasta.Goretehosteissa ollaan selvästi kehitytty, joskin CGI-veri ja raajat siellä aina välillä muistuttavat olemassaolostaan. Mukavasti tavaraa kuitenkin lentää. Teurastukset ovatkin sitten elokuvan parasta antia. Tapot ovat elokuvan linjan tapaan melko omaperäisiä, vaikka parhaat ideat alkavat olla jo hieman hakoteillä.",Aihe alkaa olla loppuunkäsitelty kaikilla mahdollisilla tavoilla. 
96,50.0,"Mamoru Oshiin vuonna 1993 ilmestyneen huikean Patlabor 2: The Movien piti olla koko Patlabor-sarjan klimaattinen päätösosa, mutta loppujen lopuksi kymmenisen vuotta elokuvan ilmestymisen jälkeen uudelleen kokoontuneen Headgearin vanhat ja uudet jäsenet päättivät kuitenkin herätellä vanhaa klassikkosarjaansa jälleen henkiin kolmannella pitkällä Patlabor-elokuvalla. Alkuperäiset kaksi elokuvaa ohjannut suurmestari Mamoru Oshii ei tällä kertaa osallistunut vanhan lempilapsensa uustuotantoon, vaan ohjaajan palli jaettiin vähän tuntemattomampien Takuji Endon ja Fumihiko Takayaman kesken. Ensimmäinen lienee useimmille tutumpi Highlander: The Search for Vengeancen avustavana ohjaajana sekä jälkimmäinen ikivihreän Bubblegum Crisisin ohjaksista. Osaavia tekijöitä siis kumpainenkin.Patlabor 3 sijoittuu Patlabor the Movien ja Patlabor 2:n väliseen aikaan. Elokuvan vaihtoehtoisessa maailmassa eletään vuotta 2000. Tokionlahden edustalla joku tai jokin häiritsee ja tuhoaa vedenalaisia robotteja. Tapausta tutkimaan lähetetään kaksi poliisia, jotka törmäävät kokonaiseen salaliittojen ja peiteoperaatioiden verkkoon. Elokuvan juoni perustuu pitkälti Mobile Police Patlabor: The Early Daysin kolmannen jakson käsikirjoitukseen.Ensimmäinen asia, joka tässä itsellä töksähti ja pahasti oli tarinan varsinaiset päähenkilöt, joilla ei ole mitään tekemistä alkuperäissarjan kanssa. Alkuperäisen Patlaborin Osasto 2:n hahmot tekevät muutamissa kohdissa pieniä cameo-esiintymisiä, mutta pääosa elokuvasta keskittyy aivan muuhun. Ilman niitä muutamia tuttuja naamoja tätä tuskin kehtaisi Patlaboriksi mennä nimittämäänkään. Uusista hahmoista yksikään ei varsinaisesti ollut mitenkään persoonallinen tai muistettava saati sitten omannut yhtä ainutta ilmettä enempää luonnetta. Asiaa ei tietenkään auta puiseva dialogi, joka sai kaipaamaan pikakelausnappulaa aina kun hahmot olivat suutaan avaamassa tai virittelemässä vähäisempääkin dialogia. En jaksa ollenkaan ymmärtää miksi nämä tekijät menivät vaivautumaan jopa houkuttelemaan alkuperäiset ääninäytteljät tähän rainaan mukaan, mutteivät antaneet heille ollenkaan ruutuaikaa tai kahta sanaa enempää dialogia.Toinen varsinainen ongelma tässä elokuvassa on keskinkertainen tarina ja kömpelö tapa, jolla se on kerrottu. Paperilla tämä kuulostaa varmasti todella kiinnostavalta ja monimutkaiselta trilleriltä, mutta oikeasti tässä ei ole alun jälkeen juuri jännityksenpoikastakaan. Tarina itse sisältää runsaasti pieniä epäloogisuuksia sekä aukkoja, minkä lisäksi varsinainen hirviö paljastetaan jo aivan alkuvaiheessa vain jotta koko homma voidaan melkein koko loppuelokuvan osalta unohtaa ja palata asiaan vasta aivan lopussa. Siinä missä kaksi edellistä elokuvaa huipentui tavalla tai toisella vauhdikkaaseen ja jännittävään toimintajaksoon, tässä sekin on tylsästi toteutettu ja loppuu muutamassa minuutissa yhteen ainoaan laukaukseen ärsyttävästi kirkuvan merihirviön kitalakeen.  Tavallaan sääli, että tässä on niin kauhean keskinkertainen käsikirjoitus ja puisevat hahmot, koska oikeastaan kaikki muu on oikein hyvin tehty, lähtien vaikka ensiluokkaisesta animaatiosta, joka muutamia pieniä kömmähdyksiä lukuun ottamatta vetää lähes vertoja kahdelle aiemmalle osalle. Tähän on jopa saatu mukaan Mamoru Oshiin aiemmin lanseeraamia tunnelmallisia kaupunkimontaaseja. Muutamia pikkuvikoja tässä kuitenkin on siellä täällä. Heti alussa esimerkiksi nähdään kökköä cgi-animaatiota ja yhdessä kohtaa taustana on käytetty selvästi sattumanvaraista liikkeessä olevia ihmisiä esittävää stillkuvaa. En ole vastaavaa kömmähdystä nähnyt missään toisessa animaatiossa ikinä. Täysin oma lukunsa tämän elokuvan onnistumisissa ovat tietysti Kenji Kawain takuuloistavat musiikit, jotka mielestäni ovat jälleen moitteetonta jälkeä. ",Niin katoaa mainen kunnia.
97,80.0,"""Wyatt Earp"" elokuva kertoo vajaassa kolmessa tunnissa yhden tunnetuimman villin lännen seriffin Wyatt Earpin tarinan hänen nuoruusvuosista aina kuolemaan asti. Siinä välissä käydään pitämässä kuria eri kaupungeissa ja otetaan miehestä mittaa legendaarisessa tulitaistelussa Clantonin veljeksiä vastaan Ok Corralilla. 90-luvulla tästä tarinasta tehtiin kaksi elokuvaa melkein yhtä aikaa. Tämä ja ""Tombstone"". Kun jälkimmäinen keskittyy lähinnä toimintaan, kallistuu tämä Lawrence Kasdanin versio enemmän draaman puolelle. Tarina alkaa Wyattin (Ian Bohen) nuoruusvuosista, jolloin hän vielä elelee isänsä Nicholaksen (Gene Hackman) tilalla. Tätä kestää hetken kunnes pompataan 7 vuotta eteenpäin, kun Wyatt (Kevin Costner) on jo varttuneempi tapaus. Ikävien sattumien jälkeen (mm. vaimon kuoleman ja alkoholisoitumisen) Wyatt päätyy sheriffin hommiin. Pian hän joutuu ongelmiin Clantonin veljesten kanssa, jotka eivät piittaa Wyattin uusita laista. Näin alkaa pikkuhiljaa kehittymään sota pienessä Tombstonen kaupungissa Earpin ja Clantonien välillä. Wyatt saa apua tuberkuloosia sairastavalta entiseltä hammaslääkäriltä Doc Hollidaylta (Dennis Quaid) ja omilta veljiltään sekä Ed ja Bat Mastersonilta (Bill Pullman ja Tom Sizemore). Kaikki huipentuu viimeisiin tulitaisteluihin Ok Corralilla.Leffa kestää siis reilut kolme tuntia, mutta tarina on erittäin mielenkiintoinen, eikä leffa pistä haukottamaan missään vaiheessa. Jokainen näyttelijä onnistuu roolissaan, erityisesti Dennis Quaid näyttelee erittäin hyvin viimeisiään vetelevää Doc Hollidayta. Ohjaustyö on myös erinomaista Kasdanilta, jonka edellinen Westerni oli vuoden 1985 Silverado.Leffaa voi suositella kaikille draamasta, hitaasti kehittyvästä juonesta ja länkkäreistä pitäville, jopa niille jotka pitäisivät vain spageteista. Mutta jos etsit toiminnallisempaa elokuvaa samasta tarinasta, kannattaa etsiä käsiin samoihin aikoihin valmistunut Tombstone. Näitä leffoja ei kuitenkaan kannata alkaa verrata toisiinsam on ne sen verran erilaisia tapauksia. Allekirjoittanut kuitenkin voi varauksetta suositella enemmän tätä Kasdanin versiota.","Tarina on erittäin mielenkiintoinen, eikä leffa pistä haukottamaan missään vaiheessa."
98,30.0,"Leffa on taas kerran hyvä todiste tapauksesta, jossa kannessa hehkutetaan kaiken maailman ylistyssanoin tapausta, mutta leffa on lopulta todella surkea. Ilmaisuja löytyy; ""Face/off kohtaa Matrixin"", ""Herkullinen"", ""Kekseliäs ja älykäs"". Vuokrauksien määrää jenkkilässä hehkutetaan myös. Paljon melua tyhjästä on päällimmäisenä mielessä leffan katsomisen jälkeen.Ollaan lähivuodessa ja biotekniikka on kehittynyt sen verran pitkälle että ihmiset vaihtelevat mieltään eri kehoihin ja vallalla on erinäiset kehomatkailut hyväkroppaisten ihmisten ruumiiseen harrastamaan hurjaa seksiä muiden ""kellujien"" kanssa. Hyvärunkoinen typy saattaakin olla oikeasti vaikka 80-vuotias mummo. Myös erilaiset terveydelle vaaralliset paheet on hyvä suorittaa toisten kehoissa matkan aikana.Toffler -niminen äijä matkaa yhtiön kokoukseen New Yorkista San Fransiscoon. Lentämiseen ei ole aikaa joten Xchange-firman kautta pitää ottaa lainakeho. Käy kuitenkin niin että Toffler saa pahamaineisen terroristin kehon ja terroristi taas Tofflerin kehon. Terroristi häippäsee maisemista ja kun Tofflerin olisi aika palata omaan ruumiiseensa ei omaa kroppaa ole enää mailla eikä halmeilla. Tästä alkaa huvittava oman kropan metsästys.",Terveydelle vaaralliset paheet on hyvä suorittaa toisten kehoissa.
99,90.0,"Vuonna 1993 käynnistynyt sarja X-Files keräsi heti oman fanijoukon taakseen ja sille muodostui ajan myötä kulttimaine. Chris Carter kirjoitti sarjaan hienot henkilöhahmot. Viidennen ja kuudennen kauden välissä agentit Mulder ja Scully kävivät piipahtamassa valkokankaalla elokuvassa Taistelu tulevaisuudesta. Elokuva jakoi mielipiteet ja sen jälkeen alkoi pieni alamäki sarjassa.Dallasista tulee pommi-ilmotus. Agentit Mulder (Duchovny) ja Scully (Anderson) ovat varmoja, että ovat väärässä rakennuksessa. Seuraavan talon juoma-automaattien takaa löytyykin sitten jotain muuta. Toinen F.B.I.n agentti, Darius Michaud (Lostin Terry O’Quinn) pyytää Mulderin ja Scullyn ulos. Hetken päästä pum – ja koko talo on maan tasalla. Mulder on varma, että pommin tarkoitus oli peittää jokin jälki. Mulder ja Scully joutuvatkin hurjaan ajojahtiin selvittäessään totuutta. Samalla kun mystinen salaliitto tupakkaa polttavan syöpämiehen (William B. Davis) johdolla yrittää johdattaa heidät harhaan.Uskollisemmin ja paremmin ei ole tv-sarjaa elokuvaksi muutettu. Vaikka aluksi hieman pelotti, että tästä tehdään pelkkä rahastuselokuva, toisin kävi. Elokuva yhdisteli loistavasti scifiä, seikkailua, toimintaa ja Mulderin ja Scullyn viisaita päätöksiä. Loppupuolelle oli lainattu hieman The Thingistä. Mulderin ja Scullyn hahmoille annettiin sopivasti aikaa toisilleen mysteerin ohella. Mulderin arkkivihollinen, tupakkamies, sai kanssa roolinsa hyvin esille elokuvassa. Muutamat kohtaukset oli oikein komeasti toteutettuja, varsinkin maissipeltokohtaus, alku ja -loppupuolen kohtaus Etelä-Mantereella. Hirviötehosteet olivat myös hienoa työtä. Muutaman jakson tv -sarjaankin ohjannut Rob Bowman ohjasi erittäin vakuuttavasti, vaikka eipä mies tämän jälkeen ole ohjannut juurikaan hyvää elokuvaa (Tulen Valtakunta ja Elektra). Chris Carter yhdessä Frank Spotnitzin kanssa oli kirjoittanut mukaansatempaavan loistavan tarinan. David Duchovny teki jälleen hyvää työtä päättäväisen Mulderin roolissa, samoin Gillian Anderson Mulderia välillä neuvovana Scullyna.Taistelu tulevaisuudesta on hieno X-Files elokuva. Elokuva pysytteli sopivasti sarjan tasolla, eikä sitä viety synkemälle tai humoristisemmalle tasolle, vaan tunnelma oli kuin pitkässä jaksossa. X-Files faneille ”mustsee”. ",Uskollisemmin ja paremmin ei ole tv-sarjaa elokuvaksi muutettu.
100,80.0,"Jos koko 90-luvun tv-tarjonta pitäisi tiivistää yhteen ohjelmaan, olisi tuo ohjelma ehdottomasti The X-files. Paranormaaleista ilmiöistä, avaruuden muukalaisista ja kansainvälisistä salaliitoista voimansa ammentanut scifi-sarja nousi parissa vuodessa pienen porukan iltaviihteestä koko maailman syleilemäksi kultti-ilmiöksi. The X-files oli lähes yksinään vastuussa 90-lukua leimanneesta kiinnostuksesta yliluonnollisia ilmiöitä kohtaan. Olikin vain ajan kysymys, milloin agentti Mulderin ja agentti Scullyn mielikuvituksen rajoja uhmaavat seikkailut siirtyisivät tv-ruudulta isolle kankaalle. Tämä siirtymä tapahtui vuonna 1998, kun ensi-iltansa sai Rob Bowmanin ohjaama The X-files: Fight The Future. Elokuva sijoittui viidennen ja kuudennen tuotantokauden väliin, ja siitä muodostuikin monella tapaa melkoinen vedenjakaja. Viidennellä kaudella sarja oli suosionsa huipulla, mutta elokuvan jälkeen taso alkoi laskea kuin lehmän häntä. Kuudennesta tuotantokaudesta eteenpäin touhu tuntuikin pelkältä kuoleman pitkittämiseltä, mutta tämä ei kuitenkaan muuta sitä tosiasiaa, että Fight The Future on kohtalaisen onnistunut tv-adaptaatio, joka tyydyttää ainakin meidät fanipojat. Jos joku vääräuskoinen ei tiedä, mistä The X-filesissa oikein on kyse, niin ehkäpä pieni kertaus on paikallaan. Koko konsepti pyörii kahden FBI-agentin ympärillä, joiden erikoista suhdetta värittävät heidän täysin toisistaan poikkeavat uskomukset ja maailmankuvat. Agentti Mulder on lähes fanaattisia piirteitä omaava uskoja, joka alunperinkin värväytyi liittovaltion leipiin vain ja ainoastaan selvittääkseen kauan sitten kadonneen pikkusiskonsa kohtalon. Mulder uskoo globaaliin salaliittoon, jonka tarkoituksena on valmistaa pahaa-aavistamaton ihmiskunta avaruuden muukalaisten lopulliseen invaasioon. Vastapainona Mulderille toimii luonnontieteellisen koulutuksen saanut agentti Scully. Hän on tiukasta katolisesta perheestä lähtöisin oleva akateemikko, joka vaatii tieteellisiä faktoja ja kumoamattomia todisteita. Koko hommassa on periaatteessa kyse siitä, kuinka nämä kaksi täysin erilaista ihmistä, uskoja ja epäilijä, pystyvät työskentelemään yhdessä ja luottamaan toisiinsa. Viidennen tuotantokauden lopuksi FBI:n päämajan pohjakerroksessa toimivan The Xfiles-yksikön toiminta lopetettiin dramaattisten vaiheiden jälkeen. The Xfiles-yksikkö oli Mulderin ja Scullyn erikoisalaa, joten Fight The Future-elokuvan alkaessa kaksikko on siirretty rutiinitehtävien pariin. Teksasilaiseen toimistotaloon kohdistettu pommiuhka osoittautuu luultua vakavammaksi, ja syyttävät katseet suunnataan Mulderiin ja Scullyyn. Puhdistaakseen maineensa agenttikaksikko ryhtyy vastoin esimiestensä käskyjä tutkimaan tapahtumien taustoja, mutta pian he saavat huomata olevansa tekemisissä niin mahtavien voimien kanssa, että niiden rinnalla heidän omat ponnistelunsa vaikuttavat mitättömältä pyristelyltä. Mulder ja Scully eivät kuitenkaan ole valmiita luovuttamaan, sillä he ymmärtävät, että tällä kertaa pelissä on heidän oman henkensä lisäksi koko ihmiskunnan kohtalo. Käytännössä Fight The Future on pelkkä pitkitetty tv-episodi. Toki rahaa on ollut normaalia tv-budjettia enemmän käytössä, ja tämä näkyy lähinnä parin ison räjähdyksen muodossa. Muilta osin leffa tallailee tv-sarjasta tuttuja polkuja. Elokuvan tunnelma on mukavan hiljainen ja vainoharhainen. Alituinen kuiskailu ja salaliittoteorioiden kyhäily nostattavat paranoiaa entisestään, ja pian liikutaankin sellaisissa sfääreissä, että heikompaa hirvittää. Ohjaaja Bowman on hankkinut kannuksensa television parissa, mutta hän todistaa hallitsevansa myös isommat ympyrät. Fight The Futuressa tiukka jännitys ja intiimit ihmissuhteet paiskaavat kättä tavalla, jonka luulisi kelpaavan sellaisellekin, joka ei ole eläessään nähnyt ainuttakaan jaksoa The X-filesia. Fight The Futuren näyttelijäkaartti on sarjasta tuttua. Mulderin ja Scullyn rooleissa nähdään itseoikeutetusti David Duchovny ja Gillian Anderson. Kaksikon välille on vuosien varrella kehittynyt ainutlaatuinen kemia, joka välittyy kiitettävän tehokkaasti kotikatsomoihin myös tässä tapauksessa. Molemmat ovat mielenkiintoisia ja karismaattisia näyttelijöitä, joiden ura ei kuitenkaan ole lähtenyt toivotulla tavalla lentoon The X-filesin jälkeen. Ainoa ""uusi"" kasvo on veteraaninäyttelijä Martin Landau, jonka suuri yleisö muistaa ainakin elokuvista Ed Wood ja EDtv. Landau tekee loistavaa työtä hourailevana kirjailijana, joka käy omaa hiljaista taisteluaan kasvotonta virkamieskoneistoa vastaan. Landaun suoritus on ilman muuta yksi elokuvan kulmakivistä. The X-files: Fight The Futurella oli ilmestyessään edessään yksi selkeä haaste ylitse muiden. Tekijöiden oli pähkäiltävä, kuinka leffasta saisi sellaisen, että se tyydyttäisi sekä hardcore-fanit että ""tavallisen"" yleisön, joka ei tv-sarjaa pahemmin tunne. Pitkäaikaisten fanien keskuudessa elokuva sai hyvän vastaanoton, mutta asiaan vihkiytymättömien keskuudessa mielipiteet jakautuivat. Tämä näkyy mm. siinä, kuinka elokuvan lipputulot aikoinaan romahtivat nopeasti ensi-ilta-viikonlopun jälkeen. Allekirjoittaneen on tietysti vaikea olla tässä asiassa objektiivinen, kun sarjaa on kuitenkin tullut orjallisesti seurattua vuodesta 1995. Tosin jopa kaltaiseni fani keksii helposti yhden kritisoinnin aiheen Fight The Futuren kohdalla. Elokuva ei nimittäin missään vaiheessa lunasta täysin lupauksiaan ja ennakko-odotuksiaan, ja ehkä tämä onkin se suurin syy siihen, että ei-uskojien silmissä leffa ei koskaan täysillä vakuuttanut. The X-files: Fight The Future on siinäkin mielesä hieman turha arvosteltava, että sarjasta kiinnostuneet ovat sen varmasti jo nähneet, ja muille Fight The Future ei ole mikään hyvä tapa aloittaa The X-files-buumia. Ja sitä paitsi myöhäistähän se olisi jo muutenkin. Hyvä leffa, mutta lopullisessa arvosanassa on silti enemmän kuin tarpeeksi nostalgia- ja fanipisteitä.nimimerkki: esimies",Käytännössä Fight The Future on pelkkä pitkitetty tv-episodi.
101,90.0,"""Let's just say that I want to believe""Pitkään ja hartaasti odotettu agentti-pari Fox Mulder ja Dana Scully palaavat valkokankaille uusimassa ja todennäköisesti viimeisessä X-Files jupakassa Usko Koetuksella. Vuonna 1993 käynnistynyt ja 2002 loppunut sarja sai monia Emmy- ja Golden Globe -palkintoja sekä muita ehdokkuuksia.Vuonna 1998 Mulder ja Scully kävivät ensimmäisen kerran valkokankaalla elokuvassa Taistelu Tulevaisuudesta, joka kaikista mielipiteistä huolimatta on yksi onnistuneimmista tv-sarjan pohjalta tehdyistä elokuvista. Mitenkäs uusin Usko Koetuksella pärjää tv-sarjalle ja Taistelulle Tulevaisuudesta, vallan mainiosti.Tv-Sarjan loputtua David Duchovnylle ja Gillian Andersonille tuli pieni riita palkkauksista ja kummankaan näyttelijän ura ei oikein lähtenyt käyntiin. Yksi sarjan luojista Chris Carter alkoi suunnitelemaan toista X-Files elokuvaa vuoden 2004 lopulla, mutta ensin piti saada Duchovny ja Anderson takaisin vielä kerran. Carter ehti vuosien saatossa esitellä useitakin ideoita uudeksi X-Files tarinaksi, kunnes vuoden 2006 lopulla päästiin ymmärrykseen ja päätähdet suostuivat näyttelemään agentteja vielä kerran. Uuden X-Files elokuvan ideasta ja juonesta ei paljastettu mitään medialle, ainoastaan joitain kuvia alettiin julkaisemaan ja Carter paljasti, että Usko Koetuksella on lähempänä kauhuelokuvaa, kuin Taistelu Tulevaisuudesta.Salaiset Kansiot ovat olleet suljettu jo useamman vuoden ajan ja tutut agentit ovat lähteneet omille teilleen, kunnes-welcome back Mulder & Scully.Kun X-Filesistä on kyse, niin elokuvan juonesta ei paljoa voi paljastaa, mutta loistava mysteeri siellä jälleen piileksii. Pienessä talvisessa Virginialaisessa kylässä nähdään outoja ilmiöitä jatkuvasti ja muutama ihmispolonenkin on kadonnut. FBI-agentti Drummy (Xzibit) ja tutkija Dakota Whitney (Peet) ovat täysin pallohukassa, joten apuun kutsutaan tälläisiin tapauksiin erikoistuneet Mulder (Duchovny) ja lääkäriksi ryhtynyt Scully (Anderson), mutta ovatko hekään enään valmiita uskomaan näkemäänsä ja kuulemaansa vuosien jälkeen. Kaiken kukkuraksi muutamalla tutkijalla ja pastori Joseph Crissmanilla (Connolly) on omat suunnitelmat tämän mysteerin varalle. Totuus alkaa lopulta paljastua paljon pahemmaksi, kuin kukaan olisi osannut odottaa.Elokuvan loputtua Mulder ja Scully saivat ansaitut aplodit muutamilta teatterin katsojilta ja itse tuli todettua, että Usko Koetuksella on tähän asti vuoden parhaimpia teatterissa nähtyjä elokuvia. Usko Koetuksella elokuvaa kohtaan oli allekirjoittaneella kovat odotukset, ehkäpä liiankin suuret, kun niin moneen viime vuosien elokuvaan on joutunut pettymään katkerasti, mutta eipä tällä kertaa, vaan odotukset palkittiin kirkkaasti paremmin mitä odotin. Chris Carter ja Frank Spotniz ovat loihtineet upean X-Files mytologiaa sisältävän elokuvan, joka toimii hienosti X-Files tarinana ja hienona tieteiselokuvan, psygologisen-draaman ja mysteeri-kauhutrillerin sekoitelmana.Chris Carter ja Frank Spotniz ovat saanet paljon omaperäistä visiota aikaiseksi uuteen X-Files tarinaan, toki mukaan on mahtunut tutut viittaukset tv-sarjasta aina I Want To Believe julistetta Mulderin työhuoneesta mukaanlukien. Aika on kuitenkin edennyt ja 6-vuotta on kulunut, se nähdään jo tarinassa, kun vastaavia tapauksia ei ole hetkeen aikaan ollut. Mulderin ja Scullyn ensikohtaaminen elokuvassa on täyttä tunnetta ja vuoden hienoimpia yksittäisia kohtauksia. Heidän saapumisensa jälkeen tähän kylään pistää Carter jälleen hienon jännitysnäytelmän päälle. Usko Koetuksella on myös visuaalisesti hieno, kun talvinen maailaiskylä näyttää upealta, tosin eipä ole ensimmäinen kerta kun Mulder ja Scully seikkailevat talvisissa maisemissa.Usko koetuksella tarinan mysteeri pidetään sopivasti salassa pitkään. Aluksi nähdään vain välähdyksiä ja monenlaisia kertomuksia, että mikä tätä kylää ja ihmisiä oikein riivaa. Carterin ja Spotnizin paras pointti oli pistää Mulderkin ajattelemaan, että onko todellakin valmis uskomaan näkemäänsä, vaikka on urallaan nähnyt jo melkein kaiken. Tämän mystisen ""uhkan"" ohella tässä kylässä lopulta pahemmaksi uhaksi muodostuu tietenkin ihminen itse, kun jotkut ovat valmiita tekemään mitä tahansa paljastaakseen tämän salaisuuden. Hieman ihmetyttää Jenkkien PG-13 rating, kun muutamassa kohdassa käsitellään aika rajujakin asioita.Näyttelijäporukka tekee parastaan. David Duchovny ja Gillian Anderson tulkitsevat rautaisella ammattitaidolla Mulderin ja Scullyn roolit ja eipä heidän metodinsa 6-vuodessa ollut muuttunut yhtään. Mulder on edelleen innokas tutkija, jota Scully välillä yrittää rauhoitella. Yllätävintä tässä on Xzibit, joka on roolissaan pätevä agentti, eikä Amanda Peet huonommaksi pistä. Skotti-veteraani Billy Connolly hoitaa psyykkisten ongelmien kanssa painivan pastorin roolin loistavasti.Kierojen jokamiesten rooleista tunnettu Callum Keith Rennie pärjää myös hyvin pienemmässä tutkijan roolissa.Vanhasta X-porukasta myös Mitch Pileggi käy piipahtamassa Walter Skinerin roolissa.",Lähes täydellinen X-Files tulkinta ja yksi vuoden parhaista elokuvista.
102,70.0,"Yli puoli vuosikymmentä, mikä viihteen historiassa on tarpeeksi pitkä aika hautautua unohduksiin, ehti kulua ennen kuin Chris Carter uskalsi tai halusi palauttaa FBI:n agentit Fox Mulderin (David Duchovny) ja Dana Scullyn (Gillian Anderson) taas katsojien tietoon kunnianhimoisesti elokuvan muodossa. Mukana ovat täsmälleen ne vahvuudet jotka tekivät sarjasta ja edellisestä elokuvasta erinomaisen laadukkaita jännäreitä, joskin pieni kaavamaisuus TV-sarjan perintönä on myös riesana. Lisäksi varsinaisen sarjan loputtua on pakko keksiä uusi tarina, mikä on varsin perinteistä, joskin taatusti toimivaa jännitysmateriaalia eikä tekniikkakaan nikottele.Sarjan luoja siis istuu istuu ohjaamassa käsikirjoittamaansa tekstiä, joten paras mies siihen virkaan on paikalla ja vaikka tarina itsessään on varsin perinteinen (lähtökohta huomioiden) ei Carterilla ole vaikeuksia tarttua toimeen. Pienen hapuilun ja hakemisen jälkeen hän saa tarinan toimimaan ja kuvasto on toimivaa - mitään hienoja kikkailuja ei luvassa ole, mikä vahvistaa varovaisuuden vaikutelmaa.Jos Chris Carter ottaa työnsä varovalla, mutta varmalla otteella niin David Duchovny ja Gillian Anderson tekevät niin vakuuttavaa työtä että oksat pois. Se että hahmot ovat pysyneet samoina ihmisinä tekee Scullyn lääkärintyöhön liittyvän sivujuonen huomattavasti painokkaammaksi, sillä katsoja tuntee hahmon ja tämän sielunelämän. Duchovny omaksuu roolinsa erakoituneena, mutta pohjimmiltaan helläluonteisena Mulderina kuin leikiten, joskin Gillian Anderson tulee vain kauniimmaksi ja karismaattisemmaksi iän myötä. Aivan kuin aistien kahden agentin välisen rakkauden Carter pitää tarinan tiukassa hallinnassa ja päähahmonsa erillään, sillä Duchovnyn ja Andersonin yhteinen kemia on kirjaimellisesti polttavaa lämpimyydessään ja vakaudessaan. Ainoa merkittävä hahmo sarjasta pääosaduon lisäksi  on Mitch Pileggin tulkitsema Walter Skinner, joskin rooli jää käytännössä cameoksi.Lopputulos on siis juuri oikeiden tekijöiden tekemä ja asianmukaisella hartaudella ja varovaisuudella tehty, joskin varovainen ote estää elokuvaa olemasta mestariteos. Juoni toimii ja säilyttää mielenkiintonsa loppuun asti ja pääroolien toteutus on upea. Kotiinpaluu on hieno asia ja X-Files palaa kotiin ja viihtyy siellä hyvin, joskin se kaipaa tuuletusta ollakseen yhtä viihtyisä kuin ennen.", X-Files palaa kotiin ja viihtyy siellä hyvin.
103,40.0,"Kun TV-sarja X-Files alkoi vuonna 1993, saavutti se suuren suosion. Sarjan valmistumisen aikana tehtiin vieläpä yksi X-Files -elokuva. Vuosituhannen vaihteen lähestyessä sarja suosio ja taso alkoivat laskea ja sarja lopetettiinkin vuonna 2002. Jo sarjan loppuvaiheissa puhuttiin vielä toisesta X-Files -elokuvasta, mutta homma lykkääntyi lykkääntymistään, kunnes toinen elokuva näki päivävalon 2008.FBI-agentti katoaa salaperäisesti, ja eräs pedofiliasta tuomittu pappi, jolla on meedion kykyjä, antaa apua FBI:lle. FBI pyytää vielä mukaansa entiset palkkalaisensa Mulderin ja Scullyn, jotka ovat viettäneet hiljaiseloa jo useamman vuoden ajan. Homma muuttuu tutkinnan edetessä sotkuiseksi ja joidenkin usko alkaa horjumaan.X-Files: Usko koetuksella oli monelle sarjan fanille odotettu tapaus. Mutta oli myös paljon pelkoa siitä, miten tämä elokuva onnistuisi tyydyttämään sarjan ystävien tarpeet. Pakko sanoa, että melko kehnosti onnistui, vaikka elokuvaa ohjasi ja käsikirjoitti sarjan luoja Chris Carter.Pahin pulma tässä on se, ettei tällä ole juuri mitään yhteistä X-Files -sarjan kanssa. Muutamassa kohdassa kyllä viitataan sarjaan, mutta viitaukset eivät välttämättä avaudu niille, joille ei sarja ole mitenkään tuttu. Mutta enimmäkseen elokuva on sarjasta hyvin irrallaan ja Mulder ja Scully ovat ainoat elokuvan läpi kulkevat yhteydet sarjaan. Elokuvassa ei ole edes mitään yliluonnollisia piirteitä meediopappia lukuun ottamatta. Kaikelle on annettu ihan järkeenkäypä selitys. Jos sarjan päähahmojen nimet olisivat olleet vaikka Jones ja Smith, niin mitään yhtäläisyyksiä X-Filesiin ei luultavasti juuri kukaan olisi huomannut. Toki olisi pitänyt vielä poistaa yhtäläisyydet sarjaan ja hieman muotoilla elokuvan nimeä.Elokuvan irrallisuuden sarjasta voisi jotenkuten vaikka antaa anteeksi, jos vain kässäripuoleen olisi panostettu enemmän. Genressään ei X-Files: Usko koetuksella eroa muista 2000-luvun jännäreistä. Elokuva on kovin kliseinen, eikä tässä ole suuria yllätyksiä. On kyllä nähty aika monta kertaa, että poliisi pyytää vanhojen konkareiden apua, kun ovat itse umpikujassa. Ja hullu tiedemies -homma on jo ikivanha juttu. Eikä edes vaivauduta tarjoamaan selitystä pahiksen toiminnalle. Homma vain kuitataan sillä, että se on hullu.Muukaan osa käsikirjoituksesta ei toimi. Tapahtumat etenevät kovin hätäiseen tahtiin, eikä katsojan ole aina helppo pysytellä mukana. Johtolangasta toiseen pomppiminen tuo mieleen ikävästi CSI:n, johon tällainen ehkä voisi sopiakin. Myös Scullyn touhuilut kuolemansairaan pojan kanssa sairaalassa on kovin irrallinen juonikuvio. Muutama muukin homma juonenkulussa töksähtelee aika pahasti.Ja oli kyllä aika isot odotukset jo pelkästään Mulderin ja Scullyn jälleennäkemiseen, mutta sekin homma sählättiin. Kyllä sentään heidän persoonaansa hieman saadaan esille, mutta heidän keskustelujensa kohdalla ollaan menty tunaroimaan. Heidän keskustelunsa ovat hyvin haukotuttavaa. Höpisevät melkoisia latteuksia uskosta, eikä suinkaan uskosta avaruusolioihin ja salaliittoihin, vaan Jumalaan. Välillä tulee mieleen, yritetäänkö tässä käännyttää katsojaa uskovaiseksi.Onneksi tässä elokuvassa on muutama seikka, jotka estävät tätä olemasta aivan kelvoton elokuva.  Sentään on jotain jätetty vanhasta X-Files -sarjasta. Muutamassa kohdassa kuullaan sarjan tunnusmusiikkia ja on muutama viittaus sarjaan. Päähahmotkin tuodaan hyvin mukaan. Scully työskentelee lääkärinä ja Mulder elelee erakoituneena ja on epäluuloinen kaikkea kohtaan. Myös Mulderin ja Scullyn pomo Skinner nähdään loppupuolella, vaikka onkin hieman irrallinen hahmo tässä tarinassa. Ja on mukana sarjan tyyliin pari aika häijyä kohtaustakin.Eikä näyttelypuolessakaan hirveää valittamista ole. David Duchovnyn ura on ollut sarjan jälkeen melko hiljaista. Muutamissa vähemmän tunnetuissa elokuvissa on mies tavattu. Mutta tosin on mies mukana Californication-sarjassa, joka voi nostaa hänen uransa uuteen nousuun. Gillian Andersonilla ei ole sujunut sen paremmin. Ei ole siis mitenkään ihmeellistä, että he ovat suostuneet tähän elokuvaan. Ja hyvin kyllä vielä osaavat tunnetuimmat roolinsa hoitaa. Meediopappi Joetta näyttelevä Billy Connolly tekee myös hyvää työtä. Muut hahmot sitten jäävät katsojalle turhankin etäisiksi. Ei kuitenkaan muutkaan näyttelijät aivan kelvottomia ole, vaikkei juuri huippusuorituksia nähdäkään.Yhteenvetona voikin sanoa, ettei X-Files vastaa ollenkaan sille asetettuja odotuksia. Elokuvaa on suunniteltu koko tämä vuosituhat, mutta muka ei parempaa ole saatu aikaiseksi. Ei tämä umpisurkea ole, mutta kehnohko kyllä. Ja on vaikea sanoa, keille tämä on suunnattu. Henkilö, joka ei ole vihkiytynyt X-Filesin maailmaan, jää hieman ulkopuolelle joistakin asioista ja sarjan ystävä luultavasti kokee pettymyksen, kun elokuva on kovin irrallaan sarjasta. Eipä nyt kyllä kovin innolla odota kolmatta X-Files -elokuvaa. Mutta tämän elokuvan lipputulot olivat sen verran vaatimattomat, ettei kolmatta X-Files -elokuvaa tule ainakaan ihan lähivuosina.",Elokuvalla ei ole kovinkaan paljon yhteistä sarjan kanssa ja se jääkin kovin irralliseksi.
104,70.0,"Bisnesmies Da Ming palaa kotiinsa Beijingiin luullessaan isänsä kuolleen. Kyyninen Da Ming ei meinaa lämmetä isälleen, kehitysvammaiselle veljelleen ja heidän pyörittämälleen kylpylälle. Nii-in, mitäs järkeä kylpemisessä on, kun voi käydä suihkussa nopeasti? Juuri siitä tämä tarina kertoo...Xizao on pohjimmiltaan melko perinteinen, huumorilla höystetty ihmissuhdedraama, joka kuitenkin toimii. Onnistuneen pläjäyksestä tekevät pienet isot viisaudet, lämminhenkisyys, kiireetön tallaaminen ja hyvät hahmot. Etenkin kylpylän vakkariasiakkaat, neljäs perheenjäsen, ovat hauskoja persoonia ötökkätappeluineen ja suihkulauluineen.Xizao on verkkaisesti kerrottu pläjäys, jonka takana on selvästi isompi viesti. Da Mingin veli on ainoa, joka sen hahmoista tajuaa. Välillä sorrutaan liikaankin paasaamiseen, menihän se idea perille jo.","Kylpeminen on rauhallista puuhaa, ja niin on tämä leffakin."
105,80.0,"Itse en ole mikään suuri supersankarifilmatisointien ystävä. En ole edes pahemmin lukenut Marvelin sarjakuvia. Näin ollen aiemmat kokemukset X-Menistä ovat olemattomat. Katsoin kuitenkin tämän leffan ja täytyy sanoa, että melko hyvä leffa tämä on. En tiedä, miten hyvin alkuperäisiä sarjakuvia tämä elokuva noudattaa, mutta ei sen ole väliä. Ovathan elokuva ja painotuotteet aivan erilaisia taidemuotoja.Elokuvan alussa toisen maailmansodan aikana mutanttivoimia omaava nuori Eric Lensherr pakenee saksalaiselta keskitysleiriltä. Hänelle jää pysyvä kauna ei-mutantteja kohtaan. Muutamaa vuosikymmentä myöhemmin mutanttitapaukset ovat jo lisääntyneet hurjaa vauhtia ja Yhdysvaltain kongressi pyrkii tekemään mutanttien aseman hankalaksi. Myös YK joutuu ottamaan kantaa mutanttitilanteeseen. Toisaalla nuori tyttö nimeltään Rogue (Anna Paquin) suutelee vahingossa poikaystävänsä kanveesiin. Mutta selitys ei olekaan aivan luonnollinen ja hän joutuu lähtemään livohkaan. Hän törmää Wolverine-nimiseen tyyppiin (Hugh Jackman) ja mutanttien ryhmään nimeltään X-Men. He pyrkivät säilyttämään rauhan ei-mutanttien ja mutanttien välillä. Mutta heitä vastassa on Mutanttien veljeskunta, jota johtaa keskitysleiriltä selviytynyt Eric, joka on ottanut nimekseen Magneto (Ian McKellen). Magnetolla on oma pirullinen suunnitelma ihmiskuntaa varten.Tämä on todella hyvä supersankarielokuva. Itseeni ei ole koskaan pahemmin tällaiset superihmiselokuvat iskeneet, mutta onnistunut tämäkin leffa on. Elokuva on äärimmäisen viihdyttävä, eikä katsoja pääse kyllästymään. Tähän on saatu sekoitettua erittäin hyvin toimintaa ja draamaa. Pikkaisen huumoriakin on saatu mukaan. Elokuva on myös mukavan synkkätunnelmainen. Elokuvassa on paljon tehosteita, mutta ne eivät sentään varasta pääosaa, kuten liian moni vuosituhannen vaihteen elokuva on tehnyt.",Erittäin onnistunut sarjakuvafilmatisointi. Elokuvan tunnelma on hyvä ja leffa on muutenkin viihdyttävä.
106,80.0,"No niin. Myönnetään. Ennakkoon ajatellen ”X-Men”-nimeä kantava teos ei voinut olla muuta kuin tyhjyyttä tehostemeren seassa. Siksi sitä on hyllyillä vältelty kuin ruttoa. Vaan niinpä sitä ihminen joutuu rouskuttamaan epäluulon sanoja ahkerasti, vaan ei katkerasti: X-Menhän oli lopultakin sitä tyylillä ja innolla toteutettua sarjisadaptaatiota, jota tässä tovi on jo odotettu!Siinä missä esimerkiksi Hämähäkkimiehen toilailut jäivät auttamattomasti Peter Parkerin naamanvääntelyksi ja yksiulotteiseksi verkonpunonnaksi, kokoaa ohjaaja Bryan ”Usual Suspects” Singer X-Menin tasapainoiseksi supersankariteokseksi. Sankareita piisaa niin, että pikku pää ei tahdo aluksi nimiä muistaa, mutta toisaalta taas hahmoista löytyy se syvällinen osakin. Homma ei ole sitä pelkkää pahvinohutta karakterisointia. Hugh Jackman vetää pääosan pulkkarit lepattaen. Aussitähti ei tyydy vain esittelemään rintakehäänsä naiskatsojille, vaan kulkee Wolverinena naama irvessä ja otsa kurtussa – supervoimat ja Adamantium luissa kun painavat niin penteleesti. Vielä paremmin osansa hoitaa Anna Paquin, jota ei aina sivurooleista edes erota. Nyt kaunis Anna on tarinan sympaattisin henkilö väpättävine alahuulineen (huom. ei kuitenkaan puhuta siitä Keiratyylisestä ”näyttelemisestä”). Patrick Stewartin (eli itse Jean-Luc Picardin) mukaan saaminen on sekin sulka leffantekijöiden hattuun. Stewart kun sopii hyvispuolen johtajaksi kuin Jean-Luc komentosillalle. Näyttelijäosastosta voisi kirjoittaa vaikka kuinka pitkästi. Rebecca Romijn-Stamos keikistelee päivittäin jopa 8 tuntia vaatineiden maskeerauksiensa takaa Mystiquena, ja Bruce Davison saa kokea rasismin käänteispuolen Senaattori Kellynä. Sir Ian McKellen on ajanut Gandalfin partansa pois, ja virnuilee nyt pahisleirin ylipäällikkönä. Oikeastaan kehuja lähtee joka kolkkaan… Tai no joo, onhan siellä se Halle. On siellä tiesti nahkapöksyt, mutta siihen se kyllä sitten jää, sori vaan…Tarina kertoo siis ihmisten ja mutanttirodun välillä kytevästä epäluulosta. Professori X (Stewart) edustaa suvaitsevampaa laitaa, kun taas Magneto (McKellen) vannoo sodan nimeen. Saksikäsi Edwardia hieman muistuttava Wolverine ja friikkiyttään itkeskelevä Rogue (Paquin) liittyvät jotenkin Magneton kataliin juoniin.X-Men tekee sen mitä näiltä kiihtyvässä tahdissa julkaistavilta sarjisadaptaatioilta on odotettu. Se toimii koko kestonsa ajan, tuo ruudulle kasan tähtiä (ei pelkästään tusinatähtiä) ja rokkaa vietävästi. Tietenkään leffan loistokkuus ei yksin kaada suurimpia epäluulon valleja: jos scifi, fantasia ja hassut sankarihahmot eivät uppoa lainkaan, ei varmaan kannata laskea kaikkea uskoaan tämänkään varaan. Mutta ainakin peter parkerit, uudet batmanversionnit ja catwomanit sopii X-Menin jälkeen unohtaa. Omasta puolestani totean, että maailmassa on nyt ainakin yksi sarjakuva-adaptaatioden toimivuuteen uskova ihminen enemmän. Se on kova ansio yhdelle leffalle.","Lopultakin sitä tyylillä ja innolla toteutettua sarjisadaptaatiota, jota tässä tovi on jo odotettu!"
107,80.0,"En ole kasvanut pienenä X-Menien parissa. Itseasiassa olen aina jollain tapaa vältellyt franchisea, koska sen idea vaikutti supersankarileffaksi aivan liian scifiltä ja epärealistiselta, jotta tarina olisi nielaissut minut mukaansa (olen aina suosinut ns. ""realistisempia"" supersankareita ilman supervoimia mm. Batman ja Mustanaamio). Jostain syystä orastava mielenkiintoa sarjaan kuitenkin heräsi, ja sarjakuviin vieläkin vihkiytymättömänä päätin tarkastaa ensimmäisen elokuvan.Bryan Singerin X-Men on elokuvana huomattavasti älykkäämpi, kuin miltä se päällepäin näyttää. Leffa kuitenkin vaatii tietynlaista nörtin asennetta ottaa mielenkiinnolla sen tarjoama maailma ja lait vastaan, mutta meikäläisen se imaisi heti mukaansa. Ei tarvitse olla nero tajuaakseen, että elokuvan yhteiskunnan vähemmistön, mutanttien heikko asema ja ryhmien eri näkökannat ovat kaikki symboliikkaa, minkä tahansa vähemmistön syrjinnälle oikeassa elämässä. Kommenteissa Tumppimies sanoo leffan kertovan homojen syrjinnästä, viitaten Singerin ja McKellenin seksuaalisuuteen, mutta minun mielestä vertauskuvaa voi käyttää ihan mihin vain vähemmistöön, missä tahansa kulttuurissa. Mielestäni X-Men jopa sanoo, että pari mätää omenaa pilaa kansalle koko sadon. Mutta se on vain oma henkilökohtainen teoriani.Näyttelijäsuoritukset kaikista tärkeimmissä rooleissa ovat erinomaisia, ja pelastavat näin ollen muutamat keskinkertaisuudet sivuosissa. Hugh Jackman badass isolla B:llä läpimurtoroolissaan, ja sai minut fanittamaan Wolverinea heti ihan kympillä. Konkarit McKellen ja Stewart näyttävät kokemuksensa ja edustavat shakkilaudan molempien puolien kuninkaita. Leffan huonoimmat suoritukset tulevat James Marsdenilta Cyclops-hahmossa ja Tyler Manelta Sabretoothina. Myös Halle Berry hukataan hahmossaan tavallaan vain silmänruoaksi, mutta se ei varsinaisesti haittaa.Vaikka X-Men elokuva tekikin yllättäen minusta fanin, mutta jokin allekirjoittaneessa vieläkin vierastaa (hyvin vähän tosin) sen maailmaa. X-Men on meikäläiselle vieläkin ehkä vähän liian hirviö- ja tieteiselokuvamainen, jotta olisin saanut siitä kaikki tehot irti. Se ei silti ole missään nimessä huono, päinvastoin, mutta tietyt nostalgiapisteet ratkaisevat aina, kun aikuisiällä tutustuu uusiin supersankaritarinoihin. Jatko-osat aion ehdottomasti tarkastaa.",X-Men on supersankarielokuva ja vertauskuva vähemmistöjen syrjinnästä.
108,70.0,"X-Men on yksi hienoimmista sarja-kuvakäännöksistä ikinä, joka tuli itsellenikin yllätyksenä. Tuotos ei sorru turhaan efekti-kikkailuun, vaan tarinan annetaan kuljettaa ideaa eteenpäin olemalla suhteellisen uskollinen sarjakuvilleen. Perusidea kulkee ihmisten ja mutanttien välisen sodan hiljaisessa synnyssä, mutta enimmäkseen tässä elokuvassa saadaan vasta hahmot esiteltyä, ja jatko-osassa aletaan sotimaan.Bryan Singer teki rohkean vedon siirtäessään sarjan valkokankaalle, mutta onnistui hyvin (ja paransi vielä X2:ssa). Mies on hyvä kameran takana, ja näyttelijöistä saadaan paljon irti.Näyttelijät antavatkin tälle elokuvalle paljon. Kaksi ehdotonta kärkiesimerkkiä: Ian McKellen sopii Magneton rooliin kuin korkki pullon päälle ja Hugh Jackman on sulavaisen uskottava Wolverinena, kurttunaamana ja tylyn huumorin heittäjänä, mikä varmastikin on ollut haaste. Suhteellisen nimekäs cast elokuvaan on muutenkin saatu, ja muista kuin sammakkomiehestä ja sapelihampaasta ei ole valittamista, näillä äijillä nimittäin oli aika ajoin vähän pallo hukassa. Myös Kapteeni Picard, uhm, anteeksi, Patrick Stewart on mukana porukassa rullamiehenä, ja on aina plussaa.""What do they call you? Wheels?""Efektit eivät ole elokuvan pääasia, niitä on itseasiassa yllättävän vähän. Huumoria löytyy juuri oikeista paikoista, ja elokuvassa on hienoja one-linereita. Tarina jaksaa kantaa kestonsa läpi aivan mainiosti, eivätkä lisäminuutitkaan olisi haitanneet. Sci-fin, fantasian, toiminnan, tai muuten vain hyvien elokuvien ystäville pätkää voi suositella lämpimästi.""Does it ever wake you in the middle of the night? The feeling that one day they will pass that foolish law or one just like it and come for you? And your children?""Hieno aloitus sarjalle, jatkoa odotellaan edelleen..nimimerkki: mud",Yksi hienoimmista sarja-kuvakäännöksistä ikinä
109,70.0,"X-Men tuli suurella kohinalla viime vuonna teattereihin. Samalla heräteltiin sarjisfriikkejä ihmettelemään vastaako henkiin herätetty Wolverine-hahmo kuvitettua tyyppiä. Omalta kohdalta ko. sarjis ei ole tuttu ja tämän genren leffatkaan eivät kuulu suosikkeihin. Asennevammavalmiudet olivat siis olemassa, mutta näin toisella katsomiskerralla X-Men kuitenkin kolahti.Juttu lähtee niinkin kaukaa kuin vuodesta 1944 Aatun järjestämältä leiriltä. Natsien retuuttama nuorukainen vääntää tahdonvoimallaan keskitysleirin rauta-aidan sohjoksi. Poika osoittautuu juutalaisen lisäksi mutantiksi. Samainen poju valjastaa ihmekykynsä myöhemmin kostotouhuihin tavallisia taattoja vastaan. Tarvitaan siis vastaavia voimia omaavia yksilöitä taistelemaan tätä Aatun pilaamaa pahista vastaan. Ja siihen on käytössä leegio hyviä mutantteja erillaisine kykyineen. Niiden joukossa Wolverine (Sorry sarjishemmot, mutta nimihän kuulostaa lähinnä öljymerkiltä).X-Men on digigurujen ja erikoistehosteukkojen juhlaa. Ja täytyy sanoa että näyttävää kamaa on kasattu filmiin. Joukossa on muutamia visuaalisesti todella näyttäviä kuvia. Pää vaan tahtoo turtua kun koko juttu perustuu tehosteisiin, mutta uudelleen katsottuna leffasta pystyi jo erottamaan yksittäisiä otoksia joista olisi vaikka taideteokseksi seinälle.Leffan juonessa on sekotettu olemassa olevaa ja örkkitouhua. Itse asiassa juuri faktaosio on ainoa mikä hommassa tökkii. Aina pitää se jenkkipaatos saada tungettua mukaan senaattoreineen ja vapaudenpatsaineen. Parempi olisi ollut pysyä valitulla tiellä eli epätodellisen örkkitouhun keskellä.Leffan näyttelijät on kasattu ennakkoluulottomasti. Oli vanhaa Bond-vastamimmiä, Star Trek-kaljua ja Pianosta tuttua Anna Paquinia. Hugh Jackman oli uusi tuttavuus. Nytteminhän ukkeli on valkokankaalla ""Teoria miehistä"" -komediassa. Suorituksista sinänsä on turha mainita mitään, koska tämän tyyppisissä leffoissa tahtoo luonteet jäädä kumipukujen ja tehosteiden varjoon.Nyt vain odotellaan jatko-osaa. Ihme jos tarina ei saa jatkoa leffankin muodossa.",X-Men on digigurujen ja erikoistehosteukkojen juhlaa. Ja täytyy sanoa että näyttävää kamaa on kasattu filmiin.
110,50.0,"Mutantteja, onko niitä ? On tietenkin. Mutaatioita tapahtuu maailmassa koko ajan, tosin hieman rauhallisemmin kuin tässä elokuvassa.Rogue on teinityttö, joka kokee elämänsä järkytyksen, kun suutelee poikaystäväänsä ensimmäistä kertaa: Poikaystävä joutuu kolmeksi viikoksi koomaan! Kyseessä ei kuitenkaan ole poikkeuksellisen hyvä suutelija, vaan jotain aivan muuta... Rogue karkaa kotoaan ja tapaa matkallaan Wolverinen, miehen joka elättää itsensä tappelemalla. Pienen välikohtauksen jälkeen pari löytää itsensä X-Men -ryhmän hoivista. X-Men -ryhmä koostuu mutanteista, jotka käyttävät kykyjään hyvään. On olemassa myös toinen ryhmittymä mutantteja, jota johtaa Magneto. Magneto käyttää erikoisia kykyjään valmistautumalla sotaan, joka hänen mukaansa tulee puhkeamaan mutanttien ja ihmisten välille. Kumman ryhmän arvot jäävät maan päällä voimaan ? Se selviää kun katsot tämän elokuvan...... jos jaksat. Elokuva perustuu kuulemani mukaan X-ryhmä -nimiseen sarjakuvaan joka ainakin joskus on ilmestynyt Suomessakin. Itse en ole tätä sarjakuvaa koskaan lukenut, joten en voi verrata elokuvaa siihen. On kuitenkin helppo uskoa että elokuvan idea on lähtöisin lastensadusta, sen verran mielikuvituksellista meno on. Uskon että tämän elokuvan varsinainen fanijoukko löytyy ikäryhmästä 12-16. Ihan kiva fantasiaraita, mutta mutta...",Mutaatioita tapahtuu maailmassa koko ajan
111,90.0,"Bryan Singerin ohjaama X-Men oli aikoinaan se sarjisleffa, joka lätkäisi Arsi T. Elokolikkoa päin pläsiä sillä lailla, että usko koko genreen palautui kertaheitolla. Taisi poskiin jäädä wolverinemaisesti syvät raapaisunjäljetkin.X2 on loogisesti, vaikka nimi muuta väittäisikin, X-Menin entistä mahtipontisempi jatko-osa. Puikoissa on edelleen jo vuonna 1996 Epäillyillä kaikkien leffafanien mieliin itsensä lyönyt Singer, joka on myös osallistunut itse käsikirjoituksen kynäilyyn. Ja vaikka sisälläni asuva (ei Arla-lehmä, vaan) kriittisesti kassamagneettien jatkiksiin suhtautuva peikko tahtoisikin sanoa, että X2:n kässäri ja tarina olisivat dollarinkiillon alle jäänyttä suttua, niin en voi moista väittää. Päinvastoin, kyseessä on jälleen mitä onnistunein elokuva.X-Men pyyhki jo avausosassaan nössöillä Peter Parkereilla lattiaa ja nauroi Batmanin nahka-asun suohon, mutta vakioveikkaushenkisesti nimetyssä kakkososassa sitä menoa vasta piisaakin. Jos sisäisiä sequel-kriitikkoja potkitaan päähän kuin pahisklaanilaisia konsanaan, niin sitä sisäistä scifi-nördeä hemmotellaan senkin edestä. Henkilögalleria vaikuttaa alussa ontommalta kuin odottaa saattaisi, toisinsanottuna siltä, että kyseessä ei ole kauhean itsenäinen leffa, vaan alle tarvittaisiin X-Menin hahmoesittelyt. Näin ei kuitenkaan ole, pitkä leffa vaan syventää osaa hahmoista hitaanlaisesti. Toki esim. mainion Anna Paquinin osa on tällä kertaa paitsi täyteläinen, myös täytemäinen. Söpistelystä olisi voitu napsaista pari kohtaa pois ja lisätä osuutta päätaistoissa.Wolverine eli ahmapulkkarinen Hugh Jackman jatkaa siitä mihin X-Men päättyi. Toisin sanoen hän on se henkilö, joka ahdistaa hämikset ja muut superherot karismallaan huoneen perälle kyyristelemään. Ja kun rinnalla jatkaa valovoimainen muu kaarti, niin X2:kin on varsinaista elokuvanannaa. Patrick ""Jean-Luc Picard"" Stewart, Ian McKellen entistä hurjempana, Famke Janssen… lista on kertakaikkisen komea. Aina samanlaista ristiriitaista kunnioitusta rooleissaan herättävä Bruce Davison pistäytyy ruudussa tälläkin kertaa ja Alan Cummingin hurjasti maskeerattu, saksalaisaksenttinen Kurt Wagner –mutantti on onnistuneimpia lisäyksiä eepokseen. Lisäystä kokee myös ykkösosan pahvisin ja turhin hahmo Storm. Aiemmin vain Halle Berryn kurveihin perustunut hahmo saa jonkinmoista sisältöä, joskin pysyttelee silti turvallisesti sivuhahmona.Juoneltaan X2 on paitsi perinteistä sarjishöttöä suurine tunteineen mutta myös tehokkaasti pari kertaa suuntaa kääntävää elokuvakerrontaa. Jos negatiivisia asioita keräillään, niin loppuhuipennuksen ajoitus ei ole aivan kohdillaan: Wolverinen ja Deathstriken kamppailun jälkeen kun mikään ei oikein tahdo tuntua miltään. Toisaalta hieman erilainen tarinankohokohtajaksotus luo eroa muihin tylsyyteen vajoaviin kanssakilpailijarainoihin. Monille faneille tarinan alkuasetelma, jossa värikäs sankarijoukko joutuu heti liittoutumaan verivihollisensa Magneton puolelle, on jo liikaa, mutta tällä suunnalla se luo omat jännitteensä positiivisissa merkeissä. Introkohtaus on sekin aluksi vaikea nieltävä, mutta teleporttaajaselityksineen jopa ymmärrettävä. Joskin tämän tasoisissa scifistelyissä ""ymmärrettävä"" ei ole se kaikkein oleellisin sana. Vauhdikas, viihdyttävä ja kiehtova ovat niitä tärkeämpiä ja osuvimpia laatusanoja tällä kertaa.X2:n meriiteiksi voidaan laskea sekin, kuinka nopeasti se onnistui selättämään ensimetreillä heränneet ja suureksi osaksi pahasta ennakkoasenteesta johtuneet epäilykset. Parin ensimmäisen kohtauksen sitä hekottelee, että mitä Wolverine nahkarotsissa duunailee keskellä hankia, ja vartti myöhemmin sitä istuu jo nokka töllön ruudussa kiinni ja miettii, kuinka upealta tämä tehostepaketti näyttäisikään leffakankaalta. Puolentunnin kohdalla X2 on vienytkin jo mukanaan.Vaikka tehosteita piisaa, ne eivät ole pääosissa siinä määrin, mitä kehnoimmissa sarjisviritelmissä. Osa menosta on hurjaa efektimättöä, mutta, aivan kuten samantyylisesti päin naamaa potkineessa V for Vendettassakin, hyvin kerronnan sekaan sopivaa ja korniutta välttelevää mättöä. Erilaisuutta edelleen käsittelevässä teemassa komediaakaan ei ole unohdettu, vaan esimerkiksi kohtauksessa, jossa Bobby The Iceman astuu ulos ""mutanttikaapista"", on paljon ironiaa.",Ooops… Singer ja X-Menit tekivät sen taas. Jatko-osaskeptikkoja suorastaan potkitaan päähän.
112,90.0,"Maailmassa tapahtuu paljon mutaatioita jatkuvalla syötöllä. Joskus mutaatiot ovat ainakin tämän elokuvan mukaan todella isoja. Jo sarjakuviin perustuva elokuva X-Men esitteli meille ison joukon mutantteja, jotka yrittävät tulla toimeen ei-mutanttien kanssa. Tässä jatko-osassa Valkoiseen taloon hyökkää tuntematon mutantti. Sitten X-Menien kouluun hyökätään ja koulun johtaja Xavierikin (Patrick Stewart) on kateissa. Näyttää siltä, että armeijan leivissä olevalla tiedemiehellä William Strykerilla (Brian Cox) on jotain tekemistä näiden tapahtumien kanssa. X-Menit joutuvat turvautumaan arkkivihollisensa Magneton (Ian McKellen) apuun.X-Men on todella onnistunut sarjakuvafilmatisointi. Niin on myös sen jatko-osa, X2. Tai X2 on jopa hieman parempi kuin ykkönen. Ja tuleepa vielä tänä vuonna X3. Tässä leffassa on toimintaa jopa enemmän kuin edellisessä osassa. X2 on myös edeltäjäänsä hieman synkempi elokuva. Draamaakin saadaan hyvin sovitettua mukaan. Käsikirjoituskin on toimiva ja hahmoja on kehitelty eteenpäin ja on tuotu uusiakin naamoja mukaan, muun muassa Pyro-niminen hemmo, joka grillaillee ihmisiä. Efektitkin ovat yhtä hyviä kuin X-Menissä, eikä niitä edes käytetä liikaa.Patrick Stewart (Star Trek: The New Generation) tekee todella hyvää työtä Xavierin roolissa. Onpa hänen hahmoonsa saatu lisää syvyyttäkin. Wolverine/Loganista (Hugh Jackman (X-Men) saadaan tietää uusia asioita ja Jackmanikin tekee hyvää työtä. Ian McKellen on todella loistava Magneton roolissa ja saadaanpa Magnetoon huomattavasti enemmän väriä. Ja näemmepä mihin hän pystyy. Mies muun muassa osaa vetää kaiken raudan verestä. Myös muut mutantit on tehty hyvin ja näyttelijät tekevät hyvää työtä.",Todella onnistunut jatko-osa. Hahmoja on syvennetty ja tunnelma on asiallisen synkkää.
113,90.0,"X-men (suomeksi ryhmä-X) on joukko mutantteja, joka taistelee hyvän puolesta. He ovat yksi Marvel-sarjakuvauniversumin tunnetuimmista joukoista, elleipä jopa tunnetuin. Ensimmäinen sarjakuvasta elokuvaksi versio tästä joukkiosta oli ihan OK toimintaleffa, vaikkakin se oli hieman tylsähkö. Sen jatko-osa, X2 on kuitenkin kymmenen kertaa parempi kuin edeltäjänsä.Näin alussa pitää varmaan teille, jotka ette sarjakuvia lue, tai ette muista mitä ensimmäisessä elokuvassa selitettiin, tilannetta hieman selventää. Mutantit ovat ihmisiä, joilla on DNA:ssaan jotain, joka antaa heille erikoiset voimat. Melkeinpä jokaisella mutantilla on toisistaan poikkeavat voimat, tavalla tai toisella. Näistä muutama: Logan/Wolverine (Hugh Jacman) omaa erittäin nopean parantumiskyvyn, joten mies ei kovin helpolla kaadu, kun taas Ororo/Storm omaa voimat, joilla hän voi hallita luonnonvoimia - luoda sadetta, myrskyä, voimakkaita tuulia, hurrikaaneja ym. ym... Voimia on siis laidasta laitaan. Nuo voimat jotka tekevät heistä niin erilaisia, myös pelottavat meitä tavallisia talliaisia, tai ainakin osaa meistä, ja sitäpä tämä elokuva pääasiassa käsittelee. Tai periaatteessa ensimmäinenkin elokuva käsitteli, sillä pääpahis Eric/Magneto (Ian McKellen) haluaa mutanteille rauhan, eikä aio käyttää suostuttelutekniikkaa ihmisten kanssa, vaan hieman luovempia ideoita, joista on ihmisille vain pahaa. Ryhmä-X on kuitenkin aina paikalla estämässä Magneton aikeet, johtajanaan rullatuolissa istuva telepaatikko Professori Xavier (Patrick Stewart). Tällä kertaa tilanne on kuitenkin hiukan erilainen...Valkoiseen taloon tehdään isku, ja sen takana on vielä tunnistamaton mutantti. Professori Xavierin taloon hyökätään. Alkaa tapahtumien toiminnallinen vyöry jossa mutanttikyvyille tulee tosissaan käyttöä...Juoni on erittäin hyvin rakennettu, eikä toimintaakaan säästellä, hyvä. Ihastuin mutanttien mäiskiäisiin jo ensimmäisessä elokuvassa, ja mikäs sen parempi, kuin että tätä toimintaa on jatko-osassa tuplasti enemmän. Toiminta ei ole se asian ydin kuin umpityhmässä xXx:ssä, jota ei edes jaksanut katsoa kuin puoleen väliin. Tässä tarina perustuu enemmän henkilöhahmoihin kuin toimintaan. Tunnelma on sen verran kevyempää kuin Spiderman kakkosessa (sen sarjakuva muuten kolahtaa muuten paremmin), ja toiminta on milteinpä koko ajan läsnä. Kuitenkin, kun lähemmäs loppua toiminta vähäksi aikaa lakkasi, tuli aika tylsä olo, kun mitään ei tuntunut tapahtuvan. Toiminnalla on siis iso osa leffassa. Varsinkin lopussa käytävät taistelut ovat hienoja.Tehosteet ovat hyvät. Ne tuovat taisteluihin todella hyvän lisäyksen, eikä tietokonegrafiikka paista läpi ollenkaan, vaan kaikki näyttää aidolta. No, eipä sitä kyllä ehdi keskittämään huomiota sellaiseen kun toiminta on niin pirun näyttävää...Näyttelijät ovat kaikki hyviä, mutta pieniä yhteneväisyysongelmia mielestäni sarjakuvahahmoihin on. Esim. Wolverinesta puuttuu sitä jotain, raivoa kenties, mitä sarjakuvissa on. Parhaan roolin se Hugh Jackman kuitenkin mielestäni vetää leffassa, ei sen puoleen... Patrick Stewart kananmunanmuotoisine päineen vetää kanssa hyvän roolin, kuin myös Ian McKellen Magnetona. Oikeastaan kaikki näyttelijät ovat hyviä. Turha niitä nyt tässä yksitellen latelemaan...Bryan Singer ohjaa hyvin. Toimintakohtaukset ovat kuin tanssia. Ei nyt kuitenkaan aivan samanlaista kuin jossain Japanilaisessa elokuvassa, mutta esim. Lady Deathstriken (en mainitse leffassa käytettävää nimeä, sarjakuvan lukijat tietävät) ja Wolverinen kamppailu on kyllä leffan hienoin taistelukohtaus, kieltämättä.Käsikirjoituskin toimii. Huumoria on lisäilty sinne ja tänne, ja varsinkin Loganin heitot ovat hauskoja äijämäisiä vitsejä. Draama pelaa.Leffa on kyllä selvästi paras sarjakuvafilmatisointi ellei Sin Cityä lasketa. Noh, sanottakoon että paras Marvelin sarjakuvafilmatisointi. Se on melkeinpä täydellinen, mutta ehkäpä himpun verran liian kevyt tunnelma lannistaa sen puoli pistettä pois.nimimerkki: mada",Toimintaa on jatko-osassa tuplasti enemmän.
114,80.0,"Ensinnäkin, en ole nähnyt ensimmäistä X-Men –elokuvaa. Sen synopsis ei niin sanoakseni tärpännyt. Mutta toisin siis kävi kakkososan kanssa ja täytyy myöntää, että leffa oli sangen miellyttävä kokemus. Pitkästä aikaa oli tavoitettu jotakin siitä lämpimästä tunnelmasta, jota ei juuri digitaalitehosteiden aikakaudella ole nähty. Semmoista lämmintä perhehenkeä. Se tietenkin on vain sivuseikka, mutta tärkeä sellainen. Pääasiahan on, että juoni toimii ja sehän toimi.Leffa alkaa sinervän mutantin hyökkäyksestä valkoiseen taloon. USA:n presidentti on oiva kohde, mikäli joku haluaa aloittaa sodan. Samaan aikaan vakiomutanttisakki Wolverinesta (Jackman) Rogueen (Paquin) on sangen tietämätön tapahtumista. Pian kuitenkin käy selväksi, että joku himoitsee heidän päänahkojaan ja tulee tukalat paikat. Kuka haluaa tuhota professori Xavierin (Stewart) ja muut mutantit? Onko Deathstrike (Hu) tosiaan niin mahtava kuin on väitetty? Kuka pettää Xavierin? Löytääkö Wolverine itsensä? Tuleeko vielä kolmaskin äksämuuvi vai oliko tässä kaikki? – Hilpeällä diehardmaisella huumorilla kulkeva tarina antaa vastauksen kaikkeen paitsi... No jaa, nyt en kyllä keksi mihin, aivot ovat vieläkin nollilla tuosta elokuvakokemuksesta.Elokuvan hahmot ovat kaikki perin mielenkiintoisa. Wolverine on tietysti salaperäisine taustoineen seksikäs kuin mikä, mutta jostain syystä ihka uusi hahmo, Nightcrawler (Gummings), vaikutti herttaisemmalta. Deathstrike oli pienoinen pettymys. Tuppisuisesta hahmosta ei saanut juuri mitään irti. Buu sille. Paljon parempia naishahmoja ovat Famke Janssenin telepaatti Jane Grey, jonka hahmossa tosiaan oli hieman syvyyttäkin, ja Rebecca Romijin-Stamosin muuntautumiskykyinen Mystique, joka on näyttelijälle hiukan laiha rooli, mutta katsojille – ainakin miespuolisille – herkkua. Halle Berryn sääleidi Storm jää vähäsen ontoksi, hahmolla kun ei ole oikein muuta virkaa kuin pökkäistä myrskyjä pystyy aina tarvitessa. Joukon nuorimmat taas... Noh, heistä tuli samanlainen fiilis kuin jostakin teinikauhuleffan kaunispojista ja –tytöistä. Aika mitäänsanomatonta menoa heillä.Leffan hyviksiä tasapainottava voima on mahtava pahis, totta kai. Aristokraattisen Patrick Stewartin nenälle hyppää hiukan nuhjuisenoloinen heebo, jollaisen voi odottaa näkevänsä vaikkapa esittämässä pisteliästä kommenttia jonkin tiukan puheohjelman tuolissa. Toiminta ei tästä kärsi, pikemminkin päin vastoin. Leffassa särjetään paikkoja kunnolla ja pysytään silti asiassa. Räiskettä tukee musiikki, joksi on osittain valittu hyvää klassista. Kerrassaan oivallinen parituntinen.",Semmoista lämmintä perhehenkeä.
115,40.0,"Uuden vuosituhannen alku on ollut sarjakuviin perustuvien filmatisointien kulta-aikaa. Valkokankaille ovat vaihtelevalla menestyksellä rynnistäneet ainakin vampyyrintappaja Blade, sokea kostaja Daredevil sekä tietysti pankin täydellisesti räjäyttänyt Spider-man. Koko sarjakuva-adaptaatioiden rumban kuitenkin aloitti vuonna 1999 ilmestynyt X-men, joka oli suht pienellä budjetilla toteutettu tunnelmallinen toimintafantasia erikoislaatuisilla kyvyillä varustetuista mutanteista, jotka kamppailivat sekä pahansuopia mutantteja että ihmiskunnan ennakkoluuloja vastaan. Vahvana teemana oli siis erilaisuuden vaikeus ja sen hyväksyminen. Efektirytinän sijaan X-men keskittyi värikkäiden keskushenkilöidensä esittelyyn. Joidenkin mielestä tämä teki elokuvasta turhan pliisun, kun taas joidenkin mielestä ratkaisu oli varsin onnistunut. Itse kuulun tähän jälkimmäiseen ryhmään. Pienestä nurinasta huolimatta X-men oli ansaitusti menestys sekä kriitikoiden että suuren yleisön keskuudessa, ja niinpä jatko-osa oli vääjäämätön.Heti kättelyssä voidaan sanoa, että X-menin odotetun seuraajan X2:sen kohdalla pettymys on jopa elokuvaan kohdistettuja odotuksiakin suurempi. Alkuasetelman suhteen on menty siitä mistä aita on matalin. Hyvän asian puolestataistelevan telepaatikko professori Xavierin on mutanttisotureineen liittouduttava arkkinemesiksensä Magneton kanssa, sillä häikäilemätön kenraali Stryker on päättänyt hävittää jokaisen mutantin maan päältä. Kliseisen lähtöruudun voisi sulattaa, jos X2 olisi muilta osin tyylitietoisesti toteutettu, mutta kun ei niin ei.Roolisuoritukset ovat jopa yllättävän väsyneitä, käsikirjoitus ei millään jaksa kantaa läpi elokuvan yli kaksituntisen keston, eikä ohjaaja Bryan Singer saa missään vaiheessa potkittua tarinaa kunnolla käyntiin. Ja kun kaikki muu menee enemmän tai vähemmän metsään, niin anovat katseet usein käännetään erikoistehosteiden ja toimintakohtausten puoleen. Harmillisesti X2 onnituu ryssimään tälläkin osastolla. Ainoastaan tatuoidun Nightcrawler -mutantin teleport-show Valkoisessa talossa sekä adamantium-kynsillä varustetun Wolverinen ja kuolettavan kauniin Yurikon lyhyehkö mutta sitäkin hektisempi taistelu onnistuvat kohottamaan kulmakarvoja. Muilta osin toiminta tuntuu keskeneräiseltä, päälleliimatulta ja sanalla sanoen laimealta. Toinen toistaan turhemmat uudet henkilöhahmot muodostavat viimeisen naulan X2:sen arkkuun. Vain Aaron Stanfordin esittämä tulta manipuloiva Pyro herättää edes etäistä kiinnostusta. Tosin tämäkin kiinnostuksenpoikanen on kiitoksen velkaa tutulle ja turvalliselle ""kapinallinen hyvä jätkä kääntyy hiljalleen pimeälle puolelle"" -asetelmalle. Ikivanha kikka, joka kuitenkin toimii hyvin vielä tänäkin päivänä.Monista selkeistä vioistaan huolimatta X2 ei varsinaisesti ole huono elokuva, vaan se on jotakin paljon pahempaa. Se on nimittäin äärimmäisen keskinkertainen. Muikeasta box office-menestyksestä ja näennäisen mystisestä loppuratkaisusta päätellen X3 on jo kovaa vauhtia kehitteillä. Toivoa sopii, että elokuvan parissa painiskeleva työryhmä saa piiskattua itsensä parempaan suoritukseen, sillä tällä tavalla jatkettuna lupaavasti alkanut saaga valuu yhdentekeväisyyden harmaaseen suohon. nimimerkki: esimies",X2 on äärimmäisen keskinkertainen.
116,60.0,"Sci-Fi on genre joka ei ole koskaan iskenyt täysillä. Niinpä katsantokanta on  kuin toimintaleffaa katsoisi, jossa tapahtumat on kasattu mielikuvitusympyröihin jotka eivät sinällään kiinnosta ylettömästi. Varsinkin kun tehokeinot rakentuvat genren mukaisesti täysin digitekniikan varaan.X-men-jutussa on edetty tilanteeseen jossa mutanttihyvikset ovat kuilun partaalla kun mutanttipahikset koittavat ottaa valtaa aina Jenkkipresidenttiä myöten. Perimmäinen vastakkainasettelu on mutantit vastaan ihmiset. Mutanttihyvikset koittavat luovia välimaastossa ilman musta-valkoista jakoa epäinhimillisen ja inhimillsen välillä. Pahikset taas tekevät jaon joko-tai –periaatteella. X-men kakkosessa hommaan liityy lisäksi Wolverinen historia ja koko ukkelin luominen. Pahikset koittavat kopioida hyvismutanttien Celepro-hallintalaitten ja sitä myöden hallita mutanttien sekä ihmisten suhdetta maailmassa.X-men kakkoseen on saatu koko ykkösen näyttelijöiden perusklaani mukaan. Ykkönen oli kuitenkin parempi.Yleensä leffan kakkososan kysymys on aina uudistumisesta. X-men 2:ssa joitakin peruskäänteitä oli saatu mukaan, mutta leffasarjan kehittymistä ei ollut näkyvissä tarpeeksi. Puutteena on roolihamojen paikallaan polkeminen. Ainoa kehittymien on tapahtunut tehokeinoja rustaavien digivelhojen näytön ääressä.Toimontaleffana X-men 2 menettelee. Action-jaksot ammentavat itämaisesta tyylistä vivahteita Matrixin tapaisesti. Mukaan on  upotettu perinteistä turpaan-vaan-ja-onnea – tyyliä. Jotenkin asettelu opinahjosta ja naiveista opiskelijoita kuitenkin tökkii. X-men 2:sta voi suositella lämpimästi Sci-fi –diggareille. Mutta jos genre ei tunnu omalta, ei leffasta juurikaan saa irti. ",Ainoa kehittymien on tapahtunut tehokeinoja rustaavien digivelhojen näytön ääressä.
117,60.0,"2000-luvulla alkanut supersankaribuumi jatkuu edelleen. Uusimpina tuotoksina ovat Iron Man ja The Incredible Hulk. Itse pidän supersankarileffoista juuri niiden mielenkiintoisten hahmojen ja toiminnallisuuden takia. Tietenkin sarjisleffoissa pitää olla myös hyvät näyttelijät ja hyvä juoni.Nyt arvosteluvuorossa on X2, eli X-Men 2. Mielenkiintoisia hahmoja joilla on mielenkiintoisia kykyjä, elokuvassa kyllä on, sitä ei voi kiistää. Valitettavasti niitä ei hyödynnetä tarpeeksi. Itseasiassa tuntuu siltä, että Bobby ""Jäämies"" (Shawn Ashmre) ja Marie ""Rogue"" (Anna Paquin) on otettu mukaan vain siksi, että saataisiin mukaan pientä pakollista dramatiikkaa. Sama juttu Jean Greyn (Famke Janssen) ja Scottin ""Kyklooppi"" (James Mardsen) kannalla. Näyttelijöistä löytyy hyviä että huonojakin. Teininäyttelijöille (Pyro, Rogue, Jäämies) ei kehuja heru. Epäsiedettävää on myös James Mardensenin näyttelytyö, jos sitä nyt edes voi näyttelemiseksi kutsua. Ukko vaan häärii kokoajan muiden mukana lasit päässä olevinaan niin cool, eikä tee yhtään mitään muuta. Sympaattisin hahmo on ylivoimaisesti Hugh Jackmanin tulkitsema Wolverine. Hän on ainoa, joka osaa eläytyä eläimelliseen rooliinsa. Juoni on sinänsä ihan hyvä, joskin hieman venytetty. Juonenkäänteitä löytyy, mehukkaita ja ei niin mehukkaita. Toimintaa on melkoisen harvassa, mutta onneksi se on edes hyvin toteutettua. Myös erikoistehosteet ovat huippuluokkaa.Kokonaisuudessaan X2 on keskivertoa viihdettä toiminnan- ja Marvel-leffojen ystäville. Ei päätähuimaava, muttei mikään erityisen huonokaan.Pistetään tähän vielä loppukevennykseksi leffan mutanttien kyvyt:- Xavier on Ryhmä X:n johtaja, joka pystyy käsittelemään aikaa.- Wolverinella on kolme rystysten väleistä nousevaa terää.- Kyklooppi pystyy ampumaan laseria silmistään.- Magneto käsittelee metalliesineitä leikiten.- Pyro manipuloi tulta.- Jäämies tekee jäälle saman minkä Pyro tulelle.- Jean hallitsee telepatian.- Painajainen on pystyy teleporttaamaan, eli siirtymään paikasta toiseen silmänräpäyksessä.- Mystikko pystyy naamioitumaan keneksi tahansa.",Keskivertoa viihdettä Marvel-leffojen ystäville.
118,70.0,"Elokuva alkaa erikoisesti kahdella takaumalla, joista ensimmäisessä palataan ajassa 20 vuotta taaksepäin, jolloin vanhat ystävykset Xavier (Patrick Stewart) ja Lensherr (Ian McKellen) käyvät tapaamassa nuorta Jean Greytä, jonka voimien hallinnan Xavier kyseenalaistaa. Sitten hypätään 10 vuotta eteenpäin. Eräs mies järkyttyy saadessaan tietää, että hänen poikansa on mutantti. Sitten palataan nykyaikaan, jossa julkistetaan lääke, joka parantaa mutanttiuden ja antaa mutanteille mahdollisuuden elää normaalia elämää normaalina ihmisenä. Ja siitäkös Magneto vihastuu, sillä hänen mielestään mutanttius ei ole sairaus. Mutantit jakautuvat kahteen leiriin ja Xavierin Ryhmä-X joutuu vastakkain Magneton johtamien pahisten kanssa. Ikään kuin sekään ei riittäisi, Feeniksin riivaama Jean (Famke Janssen) nousee kuolleista ja Magneton houkuttelemana siirtyy tämän leiriin.Kolmannessa X-leffassa on enemmän toimintaa kuin kahdessa ensimmäisessä yhteensä. Aiempia tapahtumia ei pysähdytä kertailemaan, tosin tällä kertaa ei ole väliä, onko katsoja nähnyt aiemmat X-leffat. Vaikka pidänkin leffoista, joissa on kunnon rytinää eikä toiminnan suhteen kauaa jahkailla, on jatkuvalla, lähes tauottomalla toiminnalla haittapuolensakin. Monille uusille hahmoille ei ehditä antaa juuri ollenkaan syvyyttä tai taustaa. Bobbyn, Kittyn ja Roguen välistä kolmiodraamaa käsitellään niin vähän ja hätäisesti, että se jää pinnalliseksi ja yhdentekeväksi. Kolossillakin (Daniel Cudmore), joka on suosikkihahmoni Ryhmä-X:ssä, on koko elokuvan aikana tasan yksi repliikki. Lisäksi leffassa on pari juonen kannalta turhaa hahmoa. Etenkin Enkeli (Ben Foster) jää statistiksi, joka lähinnä vain näyttäytyy muutamassa kohtauksessa.Toinen turha hahmo on Juggernaut (Vinnie Jones). Sarjakuvissa Cain Marko on Xavierin velipuoli, mutta elokuvassa tähän seikkaan ei viitata lainkaan. Juggernaut jää pinnalliseksi machon lailla uhoavaksi käveleväksi sotakoneeksi vailla varsinaista syvyyttä.Pahiten kuitenkin mättää Feeniksin riivaama Jean. Katsojalle yritetään luoda uhkaava vaikutelma Feeniksistä, mutta paria kohtausta lukuunottamatta tämä vain tyytyy katsomaan sivusta, kun pahikset tekevät likaiset työt.Sitten hyvät puolet. Vaikka Viimeinen kohtaaminen onkin vakava leffa, se ei kuitenkaan ole täysin huumoriton. Pedon (Kelsey Grammer) huumori toimii kontrastina leffan muuten vakavalle ilmapiirille, mutta sitä ei ole liikaa eikä se missään vaiheessa tunnu väkinäiseltä. Hugh Jackman on Wolverinen hahmossa kuin kotonaan. Wolverinen hämärä menneisyys on suosiolla jätetty pois. Sitä käsiteltäneen Wolverinen tulevassa omassa leffassa. Vaikka toiminta ja efektit ovat enemmän pääosassa ja ajoittain varastavat shown, on kiva nähdä vauhdikasta toimintaa, joka salpaa hengityksen. Efektit ovat sanoinkuvaamattoman hienoja ja todentuntuisia.  Toiminnan ja efektien lisäksi elokuva sisältää myös suvaitsevuutta käsittelevän sanoman. Onko erilaisuus kirous vai siunaus? Jos on tilaisuus tulla samanlaiseksi kuin muut, kannattaako sulautua joukkoon vai olla ylpeä omasta erilaisuudesta?Suosittelen erityisesti toimintaleffa- ja Ryhmä-X-faneille, muille varauksella.",Enemmän toimintaa kuin kahdessa ensimmäisessä yhteensä.
119,70.0,"60-Luvulla päivänvalon nähnyt sarjakuva X-Men (Ryhmä-X) kertoo ihmisistä, joilla on mutanttisia geenejä. Bryan Singer ohjasi kaksi hyvin näyttävää ja yllättävän toimivaa X-Men elokuvaa, joissa oli ripaus sitä oikeaa sarjakuvamaisuutta ja sopivan synkkää tunnelmaa. Kolmannen osan puikkoihin hyppäsi Brett Ratner (Rushhour, Punainen Lohikäärme) ja Singer lähti ohjaamaan Teräsmiehen paluun.Mutanteille on kehitetty lääke, jonka pitäisi parantaa heidät kokonaan mutaatiosta. Tästä ei veljeskunnan johtaja Magneto (McKellen) pidä ollenkaan ja kun Veljeskunta alkaa riehua joutuu tietenkin professori Xavierin (Stewart) johtama X-Men tositoimiin. Tästä käynnistyy tapahtumasarja, jossa Wolwerinen (Jackman) metallikynsillekin tulee käyttöä enemmän kuin tarpeeksi ja yksi kuolleeksi luultukin on tekemässä paluuta. Viimeinen taistelu on alkanut kirjaimellisesti.X-Menin viimeinen osa ei pääse ihan kahden aiemman osan tasolle. Ratnerilta puuttui se Singerin luoma synkkä tunnelma, vaikka kyllä sitä synkkyyttä tässäkin oli. Ratner ei kunnolla osannut ohjata näin montaa hahmoa samassa elokuvassa tasaisesti, mutta Magneto, Wolwerine ja Phoenix sai sopivasti aikaa. Ratnerin ohjaus toimintakohtausiin oli pätevää: toiminta saatiin paikoin näyttämään hyvältä, mutta toiminta oli varastaa pääosan liian useasti. Mutanttien ja ihmisten välisiä arvoja olisi voinut enemmänkin kertoa.Simon Kinbergin käsikirjoitusta olisi voinut hieman syventää ja pidentää, sillä 1h 45 min oli liian lyhyt viimeiselle kohtaamiselle. Tiedä sitten kuinka paljon on jäänyt leikkaamon lattialle.Visuaalisuus on jälleen kunnossa. Joukkotaistelut ja muut tappelut saadaan näyttämään hyvältä. CGI-tehosteet ovat paikoin hienoja, varsinkin Golden Gate -sillan kohtaus, jossa Magneto repäisee sen irti. Henkilöt ovat jälleen loistavasti toteutettuja. Uusina tulokkaina mm. Warren Worthington, joka tunnetaan Enkelinä. Dr. Hank McCoy, joka on peto. Sekä Cain Marko, joka on porukan suurin Juggernaut. Näyttelijät tekevät hyvää työtä kaikki, parhaista vastaa jälleen Hugh Jackman raivokkaana, mutta sopivan sympaattisena Wolwerinena ja Ian McKellen päättäväisen Magneton roolissa. Unohtamatta tietenkään Patrick Stewartia Professori Xavierin roolissa.Pienistä vioistaankin huolimatta X-Men-viimeinen kohtaaminen on näpsäkkä päätös X-Men sarjalle (jos on päätös?). Näyttävä tieteistoiminta elokuva ja sarjan faneille ""must see"". Kyllä sillä Ratnerilla pieni näkemys oli X-Men sarjaa kohtaan, mutta olisi Singer vain malttanut pysyä kolmannen osan puikoissa ja lähtenyt sitten vasta tekemään viittamiehen paluun. Hyvin rullaava kesäleffa silti kyseessä!nimimerkki: andy","Näyttävä tieteistoimintaelokuva ja sarjan faneille ""must see""."
120,60.0,"Keiden on syytä hyväksyä erilaisuus ja missä rajoissa ihminen saa itseään toteuttaa? X-Men trilogian viimeinen osa tulvii eettisiä valintoja, joita X-geeniä kantavien mutanttien on tehtävä selvitäkseen ihmisten ja toistensa kynsissä. Mutantit jakaantuvat kahteen ryhmään, pelkistettynä hyviin ja pahoihin - ihmisten jäädessä taka-alalle. Maailmanrauhaa ja hyväksyntää hakevat Tri Xavierin (Patrick Stewart) johtaman mutanttikoulun oppilaat professorinsa johdolla, valtaa ja johtoasemaa Magneton (Ian McKellen) luotsaama Veljeskunta, joka koostuu yhteiskunnan hyljiksimistä mutanteista.Samaan aikaan markkinoille tuodaan uusi ""lääke"", jolla mutaatioita eli erityisvoimia aiheuttama X-geeni saadaan kuriin, mikä parantaisi ennakkoluulojen kohteiksi joutuneita sankareitamme. Mutanttiyhteisö ei pääse yksimielisyyteen siitä, onko lääke parannus vai yhteiskunnan keino tukahduttaa erilaisuus keskuudessamme. Brett Rattnerin ohjaamassa kesäspektaakkelissa pohditaan jopa tavallista syvällisemmin yhteiskunnallista eriarvoisuutta, oikeuksia ja velvollisuuksia sekä vallan väärinkäyttöä. Kliseiltä ja loogisilta ansoilta ei vältytä. Kun tarkemmin katsotaan, mikä onkaan elokuvan sanoma verrattuna toteutukseen.     Bryan Singerin siirryttyä Supermiehen viittoja silottelemaan, Rattnerin kyky pitää elokuva kasassa on kyseenalaista. Siinä missä Singer painotti henkilöhahmojaan ja toiminnan yhteistyötä, Rattner on käsikirjoittajineen puhaltanut enemmän ilmaa eettiseen keskusteluun, kykenemättä yhdistää toiminnallisia tehostekohtauksia ja sarjakuvaperäisiä hahmojaan kokonaisuudeksi. Luvatuksi viimeiseksi osaksi ristitty viimeinen kohtaaminen esittelee liudan uusia hahmoja, kuten komeasiipisen Angelin (Ben Forster), jolla muiden tavoin ei mielekästä tekemistä ole. Päähenkilöt unohtuvat samalla päähenkilönsä yhdentekeviksi patsastelijoiksi. Wolverinen (Hugh Jackman) menneisyys ei aiempien osien tavoin etsiydy parrasvaloihin vaan valokeilat kohdistetaan kuolleista pallanneeseen Jean Grey:n (Famke Jenssen).Mikäli mielikuvituksettomien toimintakohtausten sijaan oltaisiin rohkeasti kehitetty hahmovetoisempaa päätösosaa, olisi rahastuselokuville poikkeuksellisesti mielenkiintoisemmasta juonestakin irronnut enemmän - ja pienemmällä budjetilla. Joka tapauksessa Viimeinen kohtaaminen on selvästi parempi kuin tekijöiltään odottaisi, joiden aiempiin tuotoksiin kuuluvat mm. XXX2 ja Rush Hour.nimimerkki: Martin van Wetten",Kesäspektaakkelissa pohditaan jopa tavallista syvällisemmin yhteiskunnallista eriarvoisuutta.
121,50.0,"X-Men 3 alkaa sillä, kun otetaan katsaus Jean Greyn ja Xavierin ensikohtaamiseen, jossa käy ilmi, kuinka suuret voimat naikkonen omaa. Seuraavaksi otetaan harppaus 10 vuotta eteenpäin ja katsastetaan nuorta Enkeliä. Sitten hypätään läheiseen tulevaisuuteen ja retki voi alkaa...Ensimmäinen X-Men leffa oli OK. Siinä oli niukin naukin toimintaa ja tarinaan panostettiin enemmän. Harmi vain, että tarina oli aika tylsä. Noh, seuraava osa, X2, pisti huomattavasti paremmaksi ja sisälsikin paremman tarinan ja parempaa toimintaa. Tämä kyseinen arvostelu käy läpi uusimman tulokkaan, X-Men 3:n, joka sijoittuu arvoasteikossa noiden kahden välimaastoon.X-Men 3 kantaa synkkää varjoa yllään. Se kyhättiin nopeassa ajassa, jotta se saataisiin markkinoille juuri ennen uuden Teriksen tuloa teattereihin, ja jälki on sen näköistä...X-Men 3:n selkärankana on idea, että mutanttiudelle on keksitty lääke, jolla sen saisi pysyvästi pois. Mutanteilla on hankalat ajat edessä, kun pitäisi valita puolensa. Joko tulla ihmiseksi, tai pysyä mutanttina ja vihattuna. Magneto (McKellen) käyttää tätä asiaa hyväksi ja lietsoo vihaa mutanttipiireissä. Hän päättää perustaa veljeskunnan, jonka tehtävänä on ottaa valtakapula omiin käsiin. Ryhmä-X, Xavierin (Stewart) johtamana, päättää asettua vastakkain Magnetoa, ja sota on valmis. Kysymys kuuluukin, kenen puolella sinä seisot?Ryhmä-X:n kolmas ilmestyminen on hieman ristiriitainen teos. Sen itse tarina on heikompi kuin kummassakaan aiemmassa elokuvassa, mutta siinä on toimintaa ja tapahtumia enemmän kuin niissä yhteensä. Alku on räjähtävä ja enteilee hyvää, kunnes noin puolen tunnin kuluttua homma alkaa maistua puulta.X-Men 3: Last Stand on kuin pieni lapsi. Se ei osaa pysyä paikallaan, eikä keskittyä yhteen asiaan, vaan on koko ajan menossa. Syy tähän löytyy hahmojen liiallisesta määrästä. Toki viimeisen osan (toivon todella, että näin on) pitää olla näyttävä ja saada fanit innostumaan, mutta hahmoja vain yksinkertaisesti on liikaa. Enkeli, Kolossi ym. ym. ovat koko hommassa mukana, mutta kukin saa vain pari sanaa sanottavakseen koko leffan aikana. 1h 45min on todellakin liian lyhyt aika tällaiselle tarinalle. X-Men 3 olisi voinut olla kesän paras elokuva, tai kaikkien aikojen paras sarjakuva-filmatisointi, mutta näin ei ole. Melkein tippa tulee linssiin, kun katsoo X-men: Last Standia...Hahmot heitetään kehiin ilman kummempia takatarinoita, mutta tällä kertaa ei haittaa olisiko nähnyt aiemmat osat vai ei. Se tuokin mieleen Kuninkaan paluun. Aiempia ei selitellä, vaan homma jatkuu siitä, mihin jäätiin.Oma henk. koht. mielipiteeni Brett Ratnerista on se, että miehen kannattaisi pysyä niissä Rush Houreissa, sillä hän ei hallitse tällaista. Melkein kaikki hahmot ovat kuin kusten juostu -kirjoitettuja, osien tarinat lopetetaan niin tyhmästi kesken ettei toista, jatkoa tällaiselle ei sovi tehdä. Loppu ei ollut onnellinen, mutta toivo siitä, että itse X-Men -sarja jätettäisiin rauhaan ja spin-offit laitettaisiin linssin alle, on sopivaa. Joten Brett, älä ota itseesi, mutta tämä ei toiminut, sorry.Itse toiminta on varsin näyttävää ja sitä onkin paljon. Näin jälkeenpäin ajateltuna tuntuu siltä, että tarina on vain pikainen syy saada tämä toiminta screenille ja fanien rahat taskuun. Tehosteet ovat häikäisevät ja toimintakohtaukset myös. Siltakohtaus onkin leffan kohokohta ja saa takuulla katsojat hypettymään tunniksi tai pariksi pätkän loputtua.Karu totuus kuitenkin on, että X-Men 3 on tarinaltaan heikko mutta toiminnallaan häikäisevä kyhäelmä ja toivonkin, että tätä sarjaa ei jatkettaisi enää, vaan tekisivät nyt sen Wolverine-spinnin. Mieli tekisi nostaa numero täyteen kolmeen ihan vain Ryhmä-X:n takia, mutta sillä on aivan liian heikko käsikirjoitus allaan, ettei nostoa voi tehdä.Ihan kiva pätkä näin kesäksi ja tuhat kertaa parempi elämys screenillä kuin koneen lättänäytöllä, mutta muuten melko heikko tekele, sniff.nimimerkki: mada",Tarinaltaan heikko mutta toiminnallaan häikäisevä kyhäelmä.
122,60.0,"Kolmas ja näillä näkymin viimeinen osa varsinaisten X-Men -elokuvien sarjaan hyrrää ja räjähtelee kuin oletetaan yleisön toivovankin. Ja miksei kansa näin haluaisi? Kyseessähän on kuitenkin toiminnalliseen sarjakuvaan perustuvasta leffasarjasta, jonka kaksi aiempaa osaa ovat tarjonneet Wroomia ja Kaboomia sekä kivan tiiviiksi puristettua draamaa. Ihan kahden aiemman osan tunnelmaan ei kuitenkaan nyt päästä. Ohjaajaksi ohjaajan paikalle palkattu Brett Ratner yrittää sitoa trilogian kokoon kompromisseilla.Kolmannen osan alussa nähdään ensin pari takaumaa ja sitten lähitulevaisuus, jossa mutantit ja ihmiset ovat piirun verran toisiaan lähempänä kuin ennen. Tämän näkyy mm. siten, että yksi USA:n johdossa istuvista ministereistä on ehta mutantti (Grammer). Tämä sininen äijänköriläs, Hank, ajaa tietysti omiensa asioita. Mutanttien hyväksi yrittävät tehdä jotain myös tavalliset Homo sapiensit. Kun pieni tiedemiesjoukko ilmoittaa kehittäneensä lääkkeen, jolla mutantit voidaan parantaa ”taudistaan”, tieto jakaa mutanttiväen kahtia. Kovimmin erityisominaisuuksistaan kärsineet kaihoavat toisenlaista elämää, mutta Magneton (McKellen) kaltaiset taistelijaluonteet vastustavat kaikkea lääkkeeseen liittyvää. Eihän mutanttius ole sairaus. Vastustus paisuu vähitellen avoimeksi sodaksi, jossa menetykset ovat valtaisat.Vanhoista tutuista hahmoista Wolverine (Jackman) saa taas monta näytönpaikkaa, vaikka tällä erää ei kaivellakaan tämän hemmon historiaa. Toisaalta asia on ymmärrettävä, sillä Wolverine saa(nee) oman elokuvansa tulevaisuudessa. Toisaalta taas ratkaisu tuntuu typerältä, sillä trilogian keskimmäinen osahan aloitti menneen tonkimisen niin lupaavasti, että jatkoa olisi odottanut luonnollisesti jo tässä rainassa. Hugh Jackman pullistelee roolissa kaavamaisesti, kuin olisi jotenkin jo väsähtänyt Wolverinelta odotettaviin rutiinielkeisiin. Kohtauksissaan Famke Janssenin kanssa mies petraa suoritustaan jonkin verran.Toinen nk. hyviksistä selvästi esillä oleva hahmo on tällä erää Storm (Berry). Säitä hallitsevan neidon kampaus on tyylikkäämpi kuin aiemmin. Stormin kohtaukset vaikuttavat pitemmän päälle silti sellaisilta kuin ne olisi kirjoitettu hahmolle ihan väkisin. Aiemmissa osissa Storm jäi vähemmälle huomiolle ja se rasittaa roolihenkilöä edelleen. Toki hänet tehdään entistä tarpeellisemmaksi tarinalle, mutta tämä kehitys olisi pitänyt aloittaa viimeistään jo edellisessä osassa. Halle Berryn näyttelemistä ongelmista ei voi syyttää.Moni elokuvan muista mutanteista jää persoonana paljon näitä kahta ohuemmaksi (poikkeuksena luonnollisesti Kelsey Grammerin vinhan vinkeä Hank-peto, joka pääsee toimintaankin mukaan leffan lopussa, sekä Ian McKellenin Magneto, Famke Janssenin hyytävä Phoenix ja Patrick Stewartin buddhamaisesti hymyilevä Xavier). Tunnesidettä moneen hyvään mutantinviritelmään on vaikea luoda, sillä tapahtumia vyörytetään eteenpäin hirmuisella vauhdilla ja rankasti tiivistäen. Ratner on tehnyt monta mukiinmenevää – mutta vain mukiinmenevää – kompromissia mahduttaakseen leffansa alle kahden tunnin kestoon. Niinpä esimerkiksi uusi ja kiintoisan oloinen hahmo, siivekäs poju nimeltä Warren (Foster), esitellään leffassa kuin tietosanakirjassa. Ihan kuin koko pulun sijasta tarjottaisiin nyt vain yhtä pyrstösulkaa. Toivottavasti Warren-Angelista on edes DVD:llä enemmän materiaalia…Kovasti katsojaa ei harmittane, vaikka esim. edellisen elokuvan Nightcrawler ei enää olekaan mukana. Kelsey Grammerin maskilla ja trikeillä freesiksi uudistettu olemus täyttää tyhjiötä kummasti. Hän on tämän filkan hauskin heebo. Muuten huumori onkin saanut väistyä sodan tuhojen tieltä. X-Men III ei varsinaisesti ole synkeä tai surullinen leffa, mutta trilogian muihin osiin verrattuna se on sitä.","Kaikki rakkaat eivät sodasta palaa, joku taas jää elokuvan vauhdin jalkoihin."
123,70.0,"Ryhmä X:n edesottamukset ovat Bryan Singerin ohjauksessa olleet poikkeuksellisen nautittavaa sarjakuvafilmatisointia. Sarjakuvan henki ja mutanttimaailman koukeroiset kuviot on saatu loistavasti tallennettua filmille. Ja tietenkin mukana on ollut tasokasta efektihärdelliä loistavien roolihahmojen kera. Nimekäs ja harvinaisen kattava casting on pitänyt omalta osaltaan  huolta korkeasta tasosta.Kolmanteen jaksoon mennään kokonaisuutena vanhalla kokoonpanolla ja aika pitkälle myös samaisten teemojen saattelemana. Tavalliset ihmisten populaatio on suurimmalta osin leimannut mutanttiuden sairaudeksi johon on saatu kehitettyä parannuskeino. Tosin mutanttien jalo yhdyskunta professori Xavierin mutanttiopistrolla kokee asian hieman toisin. Myös oma näkemyksensä aiheeseen on arkkivihollismutantti Magnetolla joka onkin kokoamassa sotajoukkoa joka voimiltaan on kaikkein nittavin. Näin koko trilogiaa kannattanut hieno erilaisuuden teema nousee esille myös tässä viimeisimmässä pläjäyksessä.Myös kolmas mutanttien kohtaaminen on tasokasta meininkiä. Erikoismainintana täytyy mainita Hugh Hackmannin loistava Wolverine jonka varaan tälläkin kertaa, onneksi, onkin laskettu aika paljon. Hahmon edesottamukset toimivat kokonaisuuden punaisena lankana. Tosin Mutanttihahmojen repertuaari saadaan aika reippaaksi hyvinkin viihdyttävällä tavalla. Tosin ihan aiempien, eteenkään loistavan kakkososan tasolle ei aivan pääästä mutta sen verran nautittavaa rymistelyä on luvassa että aiheeseen vihkiytyneille on luvassa oivaa viihdettä.Siis pieni varoituksen sana on siis paikallaan. Jos aihe ei ole ennestään tuttu saatta X-Menien tapaus olla hieman liikaa. Oikeastaan tapaus on jo niin radikaali että hilseen yli pyyhkiminen on lähes takuuvarmaa. Suositeltavintahan olisi (niin kuin mielestäni kaikkien sarjakuvafilmatisointien kohdalla) jos homman perspektiivi löytyisi alkuperäisteoksista eli Marvel-julkaisujen sivuilta eikä niinkään supersankarihahmojen sarjisfilmatisointien keskinäisestä vertailusta.",Sen verran nautittavaa rymistelyä on luvassa että aiheeseen vihkiytyneille on luvassa oivaa viihdettä.
124,50.0,"Kovan hypetyksen jälkeen X-Men: The Last Stand on nyt Suomessa saapunut teattereihin. Aiempien pätkien jälkeenhän ohjaaja on vaihtunut Bryan Singeristä mm. Rush Houreista tuttuun Brett Ratneriin. Ohjaajavaihdoksen huomaa kyllä leffassa suhteellisen tuntuvasti. Ratnerin ote materiaaliin on astetta lapsellisempi eikä hahmojen syvyyttä saada tuotua yhtä aidosti esille, mutta haukkumaan Ratnerin suoritusta en todellakaan mene sillä hän päättää (vai päättääkö?) trilogian kuitenkin hienosti.Vanhat tutut hahmot, X2:n Nightcrawleria lukuunottamatta, palaavat mukaan remmiin ja nämä vanhat tutut toimivatkin kameralla hyvin ja ohjaajanvaihdos ei heihin ole paljoa vaikuttanut. Uusia hahmoja on tuotu mukaan iso liuta, liian iso liuta - eikä suurimmasta osasta hahmoja saada paljoa irti. Pitkälti sen takia että heille ei suoda paljoa aikaa ruudulla. Stormin hahmo on huomattavasti keskeisimpi kuin aiemmin, ja hahmo myöskin toimii aiempia osia paremmin. Hugh Jackmanin esittämä Wolverine on elokuvassa yhtä hyvä kuin aiemmissakin osissa, hieman tunteikkaampana nyt tosin. Magneto (Ian McKellen) on vakuuttava edelleen, vaikka hahmosta puuttuu ehkä piiru sitä karismaa mitä prequeleissa oli. Elokuvan parhain hahmo tulee upean Famke Janssen paluusta, hahmosta Jean Grey/Phoenix - hahmo on hyytävä ja moniulotteinen, ja kauniin Famken esittämänä myös mukavaa silmälle. Wolverine/Jean -kohtaukset ovatkin leffan parasta antia, jota olisi toivonut näkevän enemmänkin.Elokuvan suurin ongelma on sen lyhyt kesto, materiaalia on roppakaupalla ja tarve kasata kaikki lyhyeen aikaan aiheuttaa tunnelman latistumista, ainakin ensimmäisellä katselukerralla, koska tapahtumia ei kerkeä kunnolla sisäistää ennekuin mennäänkin jo seuraavassa käänteessä. Toivottavasti tulevaisuudessa nähdään leffasta julkaisu, jossa pituus hieman pitenisi. Pituuteen voikin sitten fiksusti yhteyttää sen että hahmoja on liikaa eikä niitä keretä esitellä juuri ollenkaan ja tämä johtaa pariin täysin turhaan hahmoon, kuten Angel ja Juggernaut jotka tuntuvat täysin turhilta elokuvan tapahtumien kannalta. Angel varsinkin tuntuu olevan täysi tyhjäntoimittaja ja Juggis nyt vain ei toimi hahmorakennelmana.Kuten mainittua elokuva ei ole turhan pitkä ja siksi kerrontavauhti on hirmuinen, mutta ainakaan katsojalle ei tule tylsää. Elokuvalla on heikot hetkensä, mutta toisen ääripään tunnelmat ovatkin niin henkeäsalpaavia että huonoja hetkiä antaa helposti anteeksi. Efektit ovat ehdotonta a-luokkaa, lukuunottamatta muutamaa kömmähdystä Angelin suhteen. Leffa varmasti viihdyttää, siitä löytyy näyttävää toimintaa ja onnistunutta fiilistä. Kaksi kohtausta elokuvassa nousevat selvästi ylitse muiden ja Famke tähdittää näitä molempia. Odotellaan nyt vain jos joskus nähtäisiin pidempääkin versiota..nimimerkki: mud","Leffa varmasti viihdyttää, siitä löytyy näyttävää toimintaa ja onnistunutta fiilistä."
125,80.0,"Ensimmäisen supersankariryhmästä kertovan elokuvan X-Men:in vuonna 2000 ohjannut Bryan Singer palaa X-Men: First Class:in (2011) uudelleen käynnistämän elokuvasarjan ohjaksiin jatko-osallaan hyvin menestyneelle X-Men: Days of Future Past:ille (2014).X-Men Apocalypse (2016) alkaa niin kuin sitä Days of Future Past:in lopussa jo pedattiin eli Egyptistä 3600 eKr. Maailman ensimmäinen mutantti Apocalypse eli En Sabah Nur (nuoremmassa hahmossaan Oscar Isaac) hallitsee ihmiskuntaa, mutta joutuu komean toimintakohtauksen saattelemana pitkäaikaiseen horrokseen aina vuoteen 1983 asti jossa elokuvan tarina varsinaisesti alkaa. Siellä koko elokuvasarjan pääosakolmikko on ajautunut erilleen Days of Future Past:in tapahtumien jälkeen. Professori Charles Xavier (James McAvoy) ja Hank McCoy/ Beast (Nicholas Hoult) johtavat vihdoinkin käyntiin saatua mutanttiopiskelijoiden koulua eli Xavier`s School for Gifted Youngsters:ia. Raven/ Mystique (Jennifer Lawrence) jatkaa operaatioitaan tällä kertaa Itä-Saksassa pelastaen tietyn teleporttaukseen kykenevän mutantin. Erik Lehnsherr/ Magneto (Michael Fassbender) on taas Puolassa piileskellessään perustanut perheen, minkä voi hahmon tuntien arvata päättyvän vain huonosti. Apocalypse alkaa herättyään onnekkaan sattuman seurauksena, mikä on yksi elokuvan monista epäloogisuuksista, kerätä ympärilleen neljä mutantin niin kutsuttujen ratsumiesten seuraajajoukkoa johon kuuluu muun muassa Magneto. Charlesin, Hankin ja Ravenin täytyykin yhdistää voimansa nuorten mutanttien Scott Summersin/ Kykloopin (Tye Sheridan), Jean Greyn (Sophie Turner) ja Kurt Wagnerin/ Nightcrawler (Kodi Smit-McPhee) kanssa pysäyttääkseen Apocalypsen ja tämän ratsumiesten maailmanlaajuista tuhoa aiheuttavan suunnitelman.X-Men Apocalypse on visuaalisesti suurin ja näyttävin X-Men elokuva, mikä tulee esiin paljon käytettyjen VFX-efektien lisäksi hienosti toteutetussa lavastuksessa, joka luo uskottavan ajankuvan niin muinaisesta kuin 1980-luvun Egyptistä jonne tarina suurelta osin sijoittuu. Erityisen hieno on tälläkin kertaa alkutekstijakso, joka vie katsojan Apocalypsen tavoin läpihistorian. Jo Days of Future Past:in kohtauksellaan varastaneen Quicksilverin (Evan Peters) tehdessä saman tässä elokuvassa voi katsoja vain hämmästellä miten kyseinen kohtaus on toteutettu. High Speed -kameran ja muiden VFX-efektien käytöllä olisi oma veikkaukseni, mutta elokuvan kotiteatterijulkaisu varmasti paljastaa totuuden. Kyseinen kohtaus nosti hymynhuulille ja ympäri elokuvaa huumori ja one-linerit olivat hyvin tasapainossa vakavien aiheiden kuten kuoleman ja massatuhon kanssa joihin viitattiin niin Auschwitzilla kuin ydinaseiden laukaisullakin. Tunnetun musiikin käyttö perinteisen supersankarielokuvan scoren rinnalla oli kekseliästä aina Quicsilverin kohtauksen Sweet Dreams (Are made of This), Metallican Apocalypsen seuraajien koonnin taustalla soiva The Four Horsemen ja ydinaseiden laukaisussa tunnelmaa luova eeppinen Beethovenin symphony No. 7 In A Major, Op. 92: Ii. Allegretto.Elokuvan tarina oli hyvin suoraviivainen supersankarikertomus verraten Days of Future Past:in useita eri aikatasoja käsittäneeseen aikamatkustustarinaan. Kuitenkin juuri elokuvasarjan aikaisemmat osat, sekä tietenkin sarjakuvat tunteville X-Men: Apocalypse on erittäin viihdyttävä kokonaisuus josta saa paljon irti erityisesti yksityiskohtia seuraamalla. X-Men sarjakuvansa lukeneille esimerkiksi tarjotaan hyvin roolitettujen Kykloopin ja Jean Greyn avulla mahdollisuus nähdä tulevissa elokuvissa hyvin toteutettu The Dark Phoenix Saga johon tämäkin elokuva antaa viitteitä. 1980-luvun toimintaelokuvat tunteville taas X-Men: Apocalypse:stä voi etsiä viittauksia Terminator:iin (1984) ja useampaan kuin yhteen Star Wars -elokuvaan.",X-Men: Apocalypse johtaa mutanttiryhmän uuteen alkuun
126,50.0,"X-Men: Apocalypse on rosterinsa seitsemäs elokuva, mutta olennaisemmin se on kolmas osa X-Men Origins: Wolverinen jälkeisessä menneisyyteen sijoittuvassa tarinajatkumossa. Trilogia ei siis ole varsinainen uudelleenkäynnistys puhtaimmillaan, sillä aiempien elokuvien tapahtumat vain odottavat tulevaisuudessa. Esimerkiksi Ian McKellenin roolisuoritusta ei suinkaan ole pyyhitty aikakirjoista, vaan kyseessä on simppelisti Michael Fassbenderin Magnetoa ikääntyneempi versio.Ajatus on teoriassa toimiva ja siitä pitävät varmasti eniten sarjakuvan fanit, sillä taustoittaahan se tehokkaasti suosikkihahmojen menneisyyttä. Kenessä tahansa muussa jo X-Men: First Class herätti aavistuksen siitä, että alkuperäisen trilogian jälkeen ideat olivat loppu. Kun kaikkien aikojen suosituin mutantti, Wolverine, vielä irtautui sarjasta omalle sotapolulleen oli aikamatkailu franchisen henkiin herättämiseksi ilmeisesti ainoa mieleen juolahtanut konsti. Hohhoijaa.X-Men: Apocalypse on mittasuhteiltaan sarjansa suurin osa, mutta valitettavasti tämä ei tarkoita, että se olisi myös paras. Itseasiassa päinvastoin. Se kaivaa itselleen niin monia kuoppia, että sillä on jopa vaikeuksia löytää jalansijaa kaivaessaan aina vain uusia. Ongelmavyyhti juontaa juurensa ohjaajavalintaan. Alkuperäisen trilogian kaksi ensimmäistä osaa sekä nyt kaksi tuoreinta X-Men-säntäilyä ohjannut Bryan Singer tuntee selvästi lukkarin rakkautta aihettaan ja hahmojaan kohtaan, minkä lisäksi hän on osallistunut elokuvan tarinan laadintaan. Etenkin kirjan tai sarjakuvan kaltaista alkuperäismateriaalia sovittavissa elokuvissa kumpi tahansa näistä tekijöistä antaisi jo yksin riittävät saumat puhaltaa silkka puhkeamistaan odottava kupla. Singer tekee klassisen käsikirjoittaja-ohjaajan virheen, eikä ole omaan materiaaliinsa rakastuttuaan kyennyt leikkauspöydällä karsimaan joutoainesta riittävän rankalla kädellä. Lopputulos on aivan liian pitkä ja mahtipontisuudessaan sarjansa raskassoutuisin osa. Venytetyt kohtaukset saavat tarinan ajoittain polkemaan paikoillaan ja sivujuonten jatkaminen pitkän tuokion jälkeen täsmälleen siitä, mihin viimeksi jäätiin, on kuin joutuisi lautapeliä pelatessaan lähtöruutuun. Ei myöskään tarvitse olla varsinainen X-Men-sarjakuvien fani pannakseen merkille, että hahmojen merkittävyyden painotuksissa sekä heidän menneisyytensä ja keskinäisten siteidensä kuvailussa tehdään rohkean omavaltaisia päätöksiä ja joissakin tapauksissa silkkoja virheitä. Fiktiivisen menneisyyden luominen valkokankaalle toki vaatii sepitettä, mutta siinä ei saisi piillä tarinan ulkopuolisia agendoja. Tästä paras esimerkki on Mystikolle jo edelliselokuvasta lähtien rakennettu messiaaninen asema, joka tuntuu lähinnä keinolta tarjota Jennifer Lawrencelle riittävästi ruutuaikaa uusia roolinsa Nälkäpeli-elokuvista. Ilmiön ärsyttävyyttä korostaa entisestään se, että vastaavissa tilanteissa Marvel Studion ratkaisut heikoimmillaankin menettelevät. Tarinaniskennän ohella Singerin suuria ongelmia on uskottavuuden puute. Ohjaajalla ei yksinkertaisesti ole kykyä hallita maailmanlopun mittasuhteisiin pyrkivän supersankaritarinan kuvastoa. Ajoittaisesta näyttävyydestään huolimatta laajamittaiset CGI-maisemakuvat eivät kestä tarkkaa silmää ja hahmokavalkadin pönötys muovisissa asuissaan ja heppoisissa lavasteissa muistuttaa lähinnä Comic Conia. Wolverinen ja Pedon (Beast) hulvattomat Matrix-loikat edustavat sellaista tehosterymistelyn perinnettä, jossa valjaat olisi ollut yhdentekevää jättää näkyviin. Näyttää siltä, että vuoden 2000 X-Menistä ollaan tultu eteenpäin lähinnä kuvatarkkuudessa.  X-Men: Apocalypsen heikko laatu ei lankea ainoastaan Singerin harteille, vaan paljolti se johtuu myös laadullisesti epävakaasta roolituksesta. Rankasti yliarvostetun Jennifer Lawrencen tavoin myös Sophie Turner käytännössä uusii toisen tunnetun roolinsa ja on kuin ilmetty flegmaattisesti mariseva Sansa Stark. Elokuvan jatkuessa puunaamaiset naistähdet on jopa huolestuttavan helppo sekoittaa toisiinsa. Epäonnistujien joukkoon lukeutuu myös Nicholas Houltin nysverö Hank McCoy eli Peto. Olivia Munnin Tajunnan (Psyloche) osaksi jää näyttää hyvältä lateksissa ja niin kutsuttu rooli on pahempi torso kuin Ihmenainen (Wonder Woman) aiemmin keväällä ilmestyneessä Batman v Supermanissa. Elokuvassa on myös hyvät hetkensä, joihin liittyvät sen harvat laadullaan erottuvat roolisuoritukset. Etenkin Michael Fassbenderin hiljaiseloon vetäytynyt Magneto jatkaa tyylikkäästi miehen samanaikaisesti herkkää ja vahvaa tulkintaa ja estää elokuvaa lipsumasta vain yhdeksi teiniseikkailuksi Nälkäpelien, Labyrinttien ja Outolintujen joukkoon. Nuoremman polven näyttelijöistä ei erotu ainakaan negatiivisessa mielessä uudeksi MacGyveriksin valittu Lucas Till, mutta ehdottomasti mieleenpainuvin on roolinsa Elohopeana (Quicksilver) uusiva Evan Peters. Yli 80 kilometriä tunnissa liikkuvilla ja 3100 kuvaa sekunnissa taltioivilla Phantom-kameroilla toteutettu hidastus-nopeutus-jakso, joka päästää hahmon yli-inhimillisellä nopeudella briljeeraamisen upeasti oikeuksiinsa, muistuttaa läheisesti Deadpoolille ominaisia tyylikikkoja ja edustaa samalla Apocalypsen huumoria parhaimmillaan.Huumorinsa turvin leffa välttääkin Batman v Supermanin pahimman virheen, eikä ota itseään liian vakavasti. Matkaa MCU:n aitoja tirskahduksia aiheuttavaan tilannekomiikkaan on kuitenkin vielä valovuosia ja katselunautintoa hieman jarruttelee tunne sen tahattomuudesta.X-Men: Apocalypsen pahin kompastuskivi on sen maailmanlopun tematiikka. Lähes kaikkivoipa ja itseään jumalana pitävä pääkonna ja tämän vastustamaton hinku laittaa maailma sileäksi on jo loppuun kaluttu juttu jopa supersankaritarinoissa. Oscar Isaacin tulkitsema versio pääkonna Tuhosta (Apocalypse) muistuttaa toki sarjakuvista tuttua hahmoa, mutta liian ihmismäinen toteutustapa tekee jaarittelevasta esimutantista sinertävänharmaine kasvomaalauksineen ja muunneltuine äänineen hivenen hupsun - ei pelottavan, jollainen hahmon tulisi olla.Sanomattakin lienee selvää, että itse maailmanloppu jää alkutekijöihinsä, kun Tuho jättää punomiinsa juoniin pyramidin mentäviä aukkoja päivän pelastamiseksi. Kaikesta näkyy näytteleminen ja hahmojen toimiminen käsikirjoituksen orjuuttamina. Olento, joka kykenee muuttamaan materiaa tomuksi, kiinnittää tarinan myöhempien vaiheiden kannalta olennaisia hahmoja seinälle näiden toverien pelastettaviksi. Kairo tuhotaan sekunneissa, mutta koko loppuelokuva pyöritetään kivimurskaa ja metallinkappaleita samoilla tanhuvilla.   Suhtautumista uusimpaan X-Men-installaatioon ei auta se, että Tuhon ratsumiehiksi päätyvät harhaanjohdetut mutantit ja heitä vastaan taistelevat “hyvät” mutantit muodostavat asetelman, joka tuntuu jo etukäteen kuluneelta. Tänä vuonna kun on nähty jo DC:n suurimmat nimet mättämässä toisiaan turpaan ja koettu Kostajien keskinäinen konflikti elokuvassa Captain America: Civil War. Mutanttimittelön ohella Fox voisi vielä jakaa Fantastic Four -hahmot kahdeksi keskenään kiisteleväksi ihmekaksikoksi ja Sony yhteistyössä Marvelin kanssa sinkauttaa Hämähäkkimiehen sarjakuvien sivuilta tutut kloonit kiusaamaan seittisankaria myös valkokankailla.   Oli miten oli, X-Men: Apocalypse on toistaiseksi vuoden huonoin supersankarielokuva ja tulee melko suurella todennäköisyydellä tuon tittelin myös säilyttämään.",Vuoden huonoin supersankarielokuva
127,90.0,"X-Men mutanttiryhmä on koolla jälleen uudessa X-Men: Days of Future Past elokuvassa, joka yrittää samalla kokeilla ennennäkemätöntä menetelmää yhdistää vanhempien X-Men elokuvien porukka parin vuoden takaisen X-Men: First Classin nuorempien hahmojen kanssa. X-Men: Days of Future Past onkin yhtä aikaa jatko-osa X-Men: First Class, The Wolverinen toiselle sooloelokuvalle ja hieman vuoden 2006 X-Men: The Last Stand elokuvalle. X-Men: Days of Future Past sisältää täten myös useita viittauksia aijempiin X-Men elokuviin ja lopputeksteihin on jätetty vielä pieni pala-purtavaksi. Kaksi ensimmäistä X-Men elokuvaa ja loistavan Epäillyt trillerin ohjannut Bryan Singer palaa ohjaajan pallille X-Men: Days of Future Pastin luotsiksi. Käsikirjoittajat Simon Kinberg ja X-Men: First Classin ohjaaja Matthew Vaughn ovat hyödyntäneet tarinassa Chris Claremontin kirjoittamaa sarjakuvaa ja sekoittaneet sen pohjalta onnistuneesti aikamatkustusteemaa ja tuomionpäivän tunnelmaa. Viime vuoden The Wolverinen toisen sooloelokuvan lopputekstien lomassa nähtiin pieni vilahdus mitä ja keitä X-Men: Days of Future Past tarinassa tullaan näkemään.Vuonna 2023 mutanttien elämä on menossa kohti lopullista tuhoa kun arvostettu keksijä Bolivar Trask (Peter Dinklage) kehitti maan johtomiesten toiveesta aseen Sentinel-vahtirobotit, jotka metsästävät mutantteja loppuun asti. Ajan saatossa Sentinel ohjelma karkasi ikävästi käsistä. Vanhoilla vihollisilla Xavierilla (Patrick Stewart) ja Magnetolla (Ian McKellen) ei ole muuta mahdollisuutta kuin lähettää Wolverine (Hugh Jackman) ajassa takaisin 1973-luvulle muuttamaan muutama historiallinen seikka ennen kuin Sentinellit pääsevät valtaan. Nuorempi Xavier (James MacAvoy) ei aluksi usko väitteitä tulevaisuudessa tulevasta hävityksestä. Toisaalla nuorempi Magneto (Michael Fassbender) viruu tarkoin vartioidussa vankilassa tekemistään rötöksistä.X-Men: Days of Future Past on lähestulkoon täydellinen viihdepaketti, josta varmasti jokainen löytää jotain ja samalla X-Men: Days of Future Past kiilaa helposti X-Men elokuvien kärkipaikalle, jättäen taakseen myös Bryan Singerin ohjaaman erinomaisen X2:sen ja lähentelee jo hieman Zach Snyderin upean Watchmenin tasoa sarjakuvafilmatisoinneissa. Visuaalisesti näyttävien toimintajaksojen ohella hahmot saavat juuri sopivasti aikaa tunteilleen ja toisilleen. Välillä X-Men: Days of Future Past etenee jo pariin kertaan suoranaisena poliittisena-trillerinä. Ihmisten ja mutanttien välistä konfliktia on jo kuvattu aijemmissakin X-Men elokuvissa viihdyttävästi ja varsinkin X-Men: First Classin Kuuban ohjuskriisi tarinan keskellä oli hieno lisämauste, mutta tällä kertaa kaikki viedään astetta pidemmälle. Onko mutantit uhka vai vähemmistö? kysymys on pinnalla melkein koko elokuvan ajan ja vähän sen jälkeenkin.Aikamatkustusteemaa X-Men: Days of Future Past hyödyntää viihdyttävän onnistuneesti. Käsikirjoittaja Simon Kinberg on halunnut ottaa vaikkuteita kahdesta ensimmäisestä Terminator elokuvasta ja parin vuoden takaisesta erinomaisesta Looperista, mutta pitää siitä huolimatta paketin omalla tiellään. Visuaalisesti X-Men: Days of Future Past on hienonnäköinen sci-fi toimintadraama. 2023 Luvun raunioiset sodan jälkeiset kuvat ovat sopivan jylhiä, joissa vain Sentinellien alukset kiertelevät hiljaisella taivaalla. Puolestaan 1970 luvun meininki on vaatetusta, musiikkeja ja ajankuvaa myöten hiottu kuntoon. Taustalla kummitelee historiallisia tapauksia Richard Nixonista-Vietnamin sotaan.Simon Kinberg ja Matthew Vaughn osaavat myös tasapainotella huumoripitoisemman meiningin kanssa, mutta tarina saa myös mukaan vakavuutta ja traagisuutta sopivasti ja tälläinen tunnetilojen pyöritys toimii erinomaisesti. Elokuvan hienoimpiin hetkiin lukeutuu pieni keskustelutuokio nuoremman ja vanhemman Xavierin välillä. Metalliset tappokoneet Sentinellit ovat yhdet hienoimmista viime vuosien CGI-luomuksista, varsinkin 1970 luvun versiot ovat hauskannäköisiä peltiheikkejä.Nimekäs näyttelijäkaarti tekee rooleissaan hyvää työtä kaikki, mutta kolme nousee reunuksen yli. Hugh Jackman on vain tullut ja ottanut Wolverinen roolin itselleen ja pistää ahmamutantin tälläkin kertaa heilumaan kunnolla. Viime vuosien kovimpiin näyttelijöihin lukeutuva Michael Fassbender rakentaa nuoresta Eric Lehnshheristä/Magnetosta aidon antisankarin, jonka viha/ystävyyssuhde ihmisiin ja mutantteihin tekevät hänestä täysin arvaamattoman hahmon ja saapa siinä sivussa urheilustadionikin vähän kyytiä Magneton käsittelyssä. Mainio James McAvoy tekee loistavan tulkinnan nuoren Xavierin roolissa.Konkarit Patrick Stewart ja Ian McKellen hoitavat vanhemmat Xavierin ja Magneton roolit vapaalla vaihteella. Yhden X-Men elokuvien tunnetuimman vihulaisen viileän armeijaheppu Strykerin saappaisiin astuu Brian Coxin ja Danny Hustonin jälkeen nuorempi Josh Helman. Game of Thrones sarjasta tunnettu Peter Dinklage on kaiken pahan alulle pistävä Trask. Jennifer Lawrence esittelee jälleen viihdyttävästi muotojaan Mystikkona. Evan Peters uutena tulokkaana Quicksilverinä ja Nicholas Hoult Hank McCoyna ovat myös hyvin mukana karkeloissa. Mark Camacho on Vietnamin-sodasta ja erityisesti mutanteista päänvaivaa saava presidentti Richard Nixon.",Kaikkien aikojen X-men filmatisointi vie viihdyttävän nostalgiselle aikamatkalle 1970 luvulle.
128,70.0,"Prequelit eli ennen varsinaisen leffan tai leffasarjan tapahtuma-aikaa tapahtuvat osat löyhkäävät monesti silkalle rahastukselle. Hyvin myyneen tuotteen vanavedessä julkaistaan kaikenlaista röhnää, jonka alkuperäiseen tuotteeseen tykästyneet ostavat – vaikka sitten pitkin hampain. (Hyvänä esimerkkinä Star Wars -leffojen kolme ensimmäistä osaa.) X-Men: First Classin tapauksessa pitää todeta, että poikkeuksiakin löytyy. X-Menien ihka ensimmäisen ryhmän syntyyn keskittyvä raina on piristävän vetreä ja huolella tehty.X-Men: First Class tarjoaa toimintaseikkailua tieteiskuorrutuksella, kuten sarjan aiemmin ilmestyneet osat. Tämä tietysti estää sitä olemasta sillä tavalla kiinnostava ja älykäs paketti kuin vaikkapa viimeisin Kaurismäen Akin elokuva. Omassa genressään nuoren professori X:n (McAvoy) ja Magneton (Fassbender) tien alkutaivalta kuvaava leffa on silti fiksusti ja faneja lämmöllä ajatellen rakennettu. Siitä kielivät mm. sellaiset seikat kuin koossa pysyvä juoni, vanhojen tuttujen naamojen cameot (esim. Wolverineahan ei voi esittää kukaan muu kuin Hugh Jackman?) ja se, että ulkomaalaiset hahmot puhuvat äidinkieltään yllättävänkin pitkät pätkät. Siinä on jotakin todella coolia, kun Kevin Baconin tasoinen tähti vääntää hyvin luontevaa saksaa. Näin hän tekee Sebastian Shawnina houkutellessaan nuoren Magneton natsien kainaloon. Baconin esittämä pahis on muuten ehdottomasti tämän leffan suola ja pippuri. Paljon muita ilkimyksiä ei tarvitakaan, jotta elokuvan hahmojen keskinäinen kamppailu pysyisi jännittävänä.Bryan Singerin X-Menistä ja X-Men 2:sta tuttu kosketus on aistittavissa tässäkin leffassa, vaikka Singer on tällä kertaa ollut mukana vain tarinan suunnittelussa ja tuottajana. X-Men: First Class on tyylillisesti vähän kuin Spielbergin ja Lucasin Indiana Jonesit: kevyen oloista viihdettä, joka tempaa mukaansa toisaalta huumorinsa, toisaalta vakavuutensa takia. Tekijät eivät käsittele sarjakuva-aihetta ja -hahmoja idioottimaisina luomuksina, vaan kunnioittavat niitä. X-Meneihin liittyy aina muiden ihmisten mutantteja kohtaan tuntema pelko ja mutanttien halu saada hyväksyntää itsenään. Aiemmat elokuvat nähneille tutuista hahmoista paljastuu monia uusia yksityiskohtia, jotka liittyvät tähän perusasetelmaan. 1960-luvun James Bond -rainat mieleen tuovassa ympäristössä käyskentelevät Raven/ Mystique (Lawrence) ja Hank McCoy/ Beast (Skins-sarjasta tuttu ja pedoksi kovin kevytrakenteinen Hoult) esimerkiksi ovat hahmoja, joita kehitellään kunnolla. Eli ei lainkaan siihen tapaan kuin moni pettymyksekseen koki tapahtuvan X-Men – viimeinen kohtaaminen -leffassa.",Tymäkkä ja faneja lämmöllä ajatellen tehty seikkailu X-Menien alkutaipaleesta.
129,80.0,"X-Men: First Class kertoo mielenkiintoisen tarinan siitä, kuinka professori Charles Xavier  ( James McAvoy ) ja Erik Lensherr ( Michael Fassbender ) tapasivat toisensa nuorukaisina ja olivat pitkään hyviä ystäviä, ennenkuin heille tuli erimielisyyksiä siitä, miten suhtautua mutantteja vieroksuviin ihmisiin. Magneton mielestä ihmiset olivat pahoja, mutta Charles Xavier päätti suojella ihmisiä ja käyttää mutantin kykyjään hyödyksi. Näin Xavierin ja Magneton välinen pitkä ystävyyssuhde  päätty, mutanteiksi kutsutut, yliluonnollisia kykyjä omaavat ihmiset jakaantuivat kahtia Magneton veljeskuntaan ja Xavierin X-ryhmään ja alkoi taistelu hyvän ja pahan välillä.X-Men: First Class on hieno yhdistelmä toimintaa, seikkailua ja sci-fiä. Mielestäni elokuvan käsikirjoitus oli upea ja yksi elokuvan kantavia voimia. Siinä on selkeästi sommiteltu niin dialogia kuin toiminnallisia kohtauksia sopivasti toisiinsa nähden, siten, että aina jonkin actionkohtauksen jälkeen keskitytään juonenkulkuun ja henkilöhahmojen syventämiseen ja näin tarina etenee verkkaisesti eteenpäin ilman, että katsoja kyllästyisi vilkaisemaankaan kelloa.X-Men: First Class on huolella aikaansaatu ja henkilöhahmoja hienovaraisen paljon syventävä esiosa pitkään jatkuneelle 2000-luvun fantasiasarjalle ja näin myös mainio supersankarielokuva. Ensinnäkin näyttelijävalinnat ovat hyvin onnistuneet. James McAvoy on mielestäni sopiva valinta nuoren Xavierin rooliin ja pidän hänen hieman humoristisesta tavasta tulkita hahmoa. Michael Fassbender puolestaan näyttelee vakavampaa roolia, mikä toimii upealla tavalla vastapainoksi McAvoyn esittämälle Xavierille ja heidän välisen suhteen kehittyminen vakavampaan suuntaan tuo mukaan jännitystä ja syvyyttä.Elokuvan erikoistehosteita hyödynnetään onnistuneella tavalla, sillä ne ovat selkeitä, mikä tekee toimintakohtauksista paljon miellyttävämpää katseltavaa ja näin erikoistehosteet eivät menetä arvoaan televisiosta nähtynä. Oli myös hyvä, ettei elokuvasta tehty 3D-versiota, koska se olisi ollut vain silkkaa rahastusta ja saattanut ehkäpä sotkea muuten selkeitä ja nautinnollisia erikoistehosteita. Myös ohjaus on selkeää ja näin lopputuloksena X-Men: First Class on paitsi supersankarielokuvien faneille, myös hyvistä toimintaleffoista pitäville yllättävänkin hyvä kokonaisuus. Kuuban kriisiä sovelletaan mukavan hyvin tarinaan ja 60-luvulle sijoittuva leffa tuokin mieleen osittain vanhojen 007-elokuvien tunnelman.Kun näyttelytaito, käsikirjoitus, ohjaus ja erikoistehosteet sulautuvat näin loistavasti toisiinsa, voidaan saada aikaiseksi moneltakin osin vaikuttava (supersankari)elokuva. Siitä X-Men: First Class on hyvä esimerkki ja ainakin allekirjoittanut oli tästä erittäin vakuuttunut poistuen leffateatterista hymysuin, vaikka ei olekaan supersankarileffojen fani.","Fantasiasarjan esiosa sulauttaa yhteen upeaa näyttelytaitoa, selkeitä erikoistehosteita ja sujuvan käsikirjoituksen."
130,80.0,"Wolverine riehuu kynsiensä kanssa, Patrick Stewardin tulkiksema Xavier, suuri toiminnanmäärä ja iso läjä mutantteja elämättömällä tarkoituksella, käsikirjoitus ilman pientä parantelua ja typerän lyhyet elokuvat. Nämä kaikki ominaisuudet ovat olleet X-Men elokuvasarjan riesana, mutta ne X-Men First Class elokuvassa loistaa poissaolollaan.Natsien keskityseireillä äitinsä menettänyt Erik(Michael Fassbender) etsii tilaisuutta kostoon Sebastian Shaville(Kevin Bacon). Kuitenkin mies liittyy Charles Xavierin(James McAvoy) puolelle estämään kolmannen maailmansodan alku.X-Men elokuvien taso on vaihdellut. Singer ohjasi 2 ensimmäistä elokuvaa mainiosti. Kuitenkin kaksi seuraavaa elokuvaa putoavat siihen keskitasolle. Myös sen lisäksi X-Men: First Class on samaa tasoa kun Bryan Singerin X-Menit, se onnistuu olla vielä paljon enemmän. Se ei loppurymistelyistä huolimatta ole tavallinen supersankari elokuva. First Class on koukuttavampi ja kiinnostavampi kun yksikään edellisempi X-Men elokuva. Raina pitää kiinni Batman Beginsin kanssa siitä ideasta, että se on erilainen ja laadukas lisä sarjaan. First Class ei silti onnistu IHAN olemaan täydellinen. Elokuva löytää aikaisempien elokuvien kysymyksiin vastaukset.Ensimmäisessä kappaleessa mainitut asiat on paikattu First Class elokuvassa. Toiminta on hieman selkeämpää kun Hugh Jackmanin Wolverinen kynsiväsäilyt. James McAvoy on lähes mainio Charles Xavier. Mutantteja on tässä iso läjä taas, mutta kukaan ei jätä toista varjoonsa, vaan kaikki saavat oman ideansa varmaankin siksi kun näyttelijät tekevät kuinka paljon parempaa työtä. Käsikirjoitus on paras marvelelokuvien käsikirjoitus koskaan. Leffaa voi katsella kuin ryhmää maailmansodan estäjistä mutantti aineissa. Ennen tätä melkein aina X-Men elokuvat ovat olleet tylsän ja lähes naurettavan lyhyitä. Eihän sillä ole suurta väliä, mutta kuten X-Men 2, First Class on sopivan pituinen. Parasta leffassa on varmaankin Michael Fassbender. Näyttelijä tulkitsee hahmon ilman porsaanreikiä ja vakavammin kuin Ian Mckellen, vaikka ei miehessä moitittavaa ollut. Mies varastaa välillä koko shown ja muut näyttelijät jäävät varjoon.X-Men First Class tuntuu pitävän liian tarkan huolen siitä, että toimintamäärä ei nouse liian korkealle. Sitä on oikeastaan liian vähän. Elokuvan tahti on nopea ja kiireinen. Sitä ei välttämättä huomaa, paitsi kohtauksessa jossa Bryan Singer olisi pistänyt kunnon mätkinnän. Erikin ja Emma Frostin(January Jones) yhteenotto jää liian lyhyeksi. On tullut todettua, että kesto on hyvä, mutta siitä oltaisi saatu pidempi.X-Men First Class on lähes täydellinen. Kaikki on pistetty paremmaksi kuin aikaisemmissa elokuvissa. Elokuva kelpaa niin faneille kuin niille, jotka eivät supersankarielokuvista piittaa. Kiireestään huolimatta First Class on marvelelokuvien parhaita töitä The Avengersin ja The Amazing Spider-Manin rinnalla.",Laatutyötä Michael Fassbenderistä lähtien.
131,70.0,"X-men -sarjakuvien suurena fanina ja elokuvien onnellisena omistajana tämä oli pakko katsoa heti ensi-iltana. X-Men Origins oli kovin saanut kritiikkiä, joten odotukseni eivät hirmuiset olleet. Tarina alkaa Loganin lapsuudesta, jossa esitetään samalla myös hänen veljensä Sabretooth. Seuraavaksi on vuorossa lyhyt historiankertaus 1800-luvun puolivälistä lähes nykyaikaan ja varsinainen tarina lähtee käyntiin. Wolverine eroaa erikoisryhmästään ja sitä ei tämän veli Victor sulata. Veljesten selvitellessä erimielisyyksiään sarjakuvissakin esiintynyt Eversti Stryker toteuttaa suunnitelmiaan. Se juonesta.X-Men Origins on, kuten odotettua, huippuviihdyttävä, jonka vuoksi kaksi tuntia menee kelloa katsomatta. Efektit ovat hienoja ja taistelukohtaukset jännittäviä. Joskaan ei mitään uskomatonta tai  aikaansa edellä olevaa ilmene. Tämä on ensimmäinen näkemistäni Hoodin elokuvista ja ohjaus on kyllä vakuuttavaa. Varsinkin alun hienot siirtymät värittivät elokuvaa. Näyttelytyö on pääosin onnistunutta. Liev Schreiber on yllättävän hyvä Sabretoothina ja vie monet kohtaukset nimiinsä. Jackman jatkaa vahvaa esitystään Loganina, vaikkei tällä olekaan yhtä montaa letkautusta, kun aiemmissa X-Men -elokuvissa. Danny Huston olisi voinut olla karismaattisempikin Strykerinä. Elokuvan hahmoihin olisi voitu ehkä panostaa enemmän, koska monet (Gambitiä lukuunottamatta) jäävät aika ohuiksi ja tuntemattomiksi. Juonessa mentiin muutenkin sieltä missä aita oli matalin. Jäin odottamaan jonkinlaista nokkelaa käännettä loppuun. Hyvä puoli oli se, että aukkoja oli melko vähän, eikä tarina ole ristiriidassa aiempien X-Men elokuvien kanssa.","X-Men Origins on viihdyttävä ja onnistunut elokuva, joka ei kuitenkaan teemaltaan käy pintaa syvemmällä."
132,40.0,"Nolanin Batman-trilogia, X-Menit, Avengers... onnistuneita sarjisfilmatisointeja tupsahtelee 2000-luvulla esiin kuin sieniä sateella, ja niin hyvin pakattuna viihdepaketteina, että sarjiksensa vain satunnaisesti kahlannut leffailijakin pystyy nauttimaan. Mutta mukaan pitkälle listalle mahtuu pakosta muutama kärpässieni. Ja Wolverinen X-Men-saagasta irrotettu rahastuspalanen on yksi niistä.Periaatteessa kasassa oli hyvä kasvualusta laatuleffalle: Marvellin ykköshahmo Wolverinelle kasvot antanut Hugh Jackman lähti mukaan projektiin, käsikirjoittaja Benioff teki vuosia ennakkotyötä stoorin kanssa ja tuotannolla oli noin 150 miljoonaa taalaa käytettävissä Wolverine-hahmon syventämiseen. Lopputulos ei silti vakuuta. Adamantium-piikit eivät osu maaliinsa ja leffa rypee kostonhimossaan.Liian iso osa taalapinosta on huvennut efekteihin, jotka näyttävät aikaisempiin X-Men-filmatisointeihinkin nähden ohuilta. Voisi luulla, että elokuva paitsi sijoittuu seitsemäntoista vuotta ennen X-Men-leffojen tapahtumia mutta että se myös on tehty vähintään kymmenen vuotta aiemmin. Sarjismaailmaan sijoittuvana tapauksena tarinan hölmöjä kohtia (mm. sankarin pikakuivuvat hiukset, mäiskekohtien epäloogisuus) ei kannata jäädä sen tarkemmin kummastelemaan, sen sijaan rainan tunnekylmyyttä sopii ihmetellä. Ylitunteellisuutta ei kaivata, mutta ei leffan myöskään tarvitse olla kylmä kuin pakastettu Adamantium.Jackmanin tiukahko action-meininki, dialogiin ujutettu ok Kuekuatsu-vertaus ja pari oivaa juonikäännettä johdattavat kaikki vuorollaan päätarinaa kohti uomiaan. Siis uomia, joista jo yhdentekevä intro on leffan sysännyt sivuraiteille. Benioff on muovannut Victor Creedin Wolverinen velipojaksi, mikä ei haittaisi, ellei Liev Schreiberin näkemys Creedistä olisi niin kertakaikkisen tympeä. Lynn Collins, Ryan Reynolds, b-actionin erikoisyrmy Kevin Durand, Dominic Monaghan tai poppari Will.i.am eivät osaltaan ainakaan paranna leffaa. Danny Hustonin Strykerissä sentään on jotain kavalaa.X-Men Origins: Wolverine ei syvennä sankarinsa tarinaa yhtään, pikemminkin etäännyttää katsojaa alkuperäisen sarjan menosta. Gavin Hoodista ei siis ole Bryan Singeriksi tai edes korvikkeeksi. Kertakäyttöpullistelua kaipaaville ja sarjakuvafaneista kovimmille Wolverine on leffavälipala, muut pysyköön etäällä K-13-formaattiin pakkoahdetusta seikkailusta, joka ei ole aivan täysi susi, muttei puoliksikaan tämän ”Ahman” arvoinen.",(T)ahmainen esiosa X-Men-saagalle.
133,40.0,"Wolverinen ensimmäinen sooloelokuva ei ota tulta siipiensä alle samalla lailla kuin aikaisemmat X-Men-elokuvat. Eikä se johdu siitä, etteikö Jackmanilla tai Wolverinella olisi karismaa tai kapasiteettiä johtaa omaa leffaansa hyvin, vaan elokuvan muilla tekijöillä on ollut pallo hukassa.Käsikirjoitus on sekava. Se esittelee katsojille uusia hahmoja kovalla tahdilla, eikä se syvenny moniinkaan niistä kovin paljoa. Sarjakuvia lukeneille tästä ei varmaan kummempaa haittaa ole, mutta meille sarjakuviin perehtymättömille X-Men-elokuvien faneille tämä tuntuu jopa epäkunnioittavalta. Kukaan sivuhahmoista ei kasva elokuvan aikana läheskään yhtä isoksi persoonaksi kuin Wolverine. Vaikka sooloelokuvasta on kyse, niin aiemmissa X-Meneissä oli Ahman lisäksi ainakin 10 mielenkiintoista hahmoa ja Jackman veti silti top-billingia.Wolverinelta puuttuu myös selkeä naisvastahahmo. Lynn Collinsin esittämä Kayla tekee esiintymisen leffan alussa ja lopussa, mutta kunnon kemiaa ja tarinaa hahmot eivät saa luotua keskenään. Loppujen lopuksi Kaylan kohtalo ei kiinnosta hevon helvettiä. Aiemmissa elokuvissa Jackmanin vastapainona olivat Anna Paquin (ykkösosa) ja Famke Janssen (2 & 3). Heidän kanssaan Jackmanin kemiat kohtasivat loistavasti. Ensinmainitun kanssa isällisessä suhteessa ja jälkimmäisen kanssa seksuaalisviritteisessä.X-Men Origins: Wolverinen näyttelijäosasto ei myöskään saa kunnolla happea heikon hahmokehityksen takia. Muutamia selkeitä vikojakin sieltä löytyy. Danny Huston Strykerina ei ole edes kymmentä prosenttia siitä, mihin Brian Cox pystyi kakkososassa. Huston on vastuuta pakoileva, velmu limanuljaska siinä missä Cox oli jämäkkä, asiansa osaava ja vakuuttava pahis. Näistä kahdesta on turha myöskään mennä kertomaan kumpi sopii olemukseltaan paremmin armeijan kenraaliksi. Ajatella, että Cox oli vielä itseään tarjonnut tuottajille tähänkin elokuvaan. will.i.am alinäyttelee sivuroolinsa, kokemusta alalta puuttuu, mutta niin tuntuu myös puuttuvan järkeä casting-tiimiltä. Myöskään en pitänyt Dominic Monaghanin pienestä roolista leffan alussa. En osaa sanoa, onko hän oikeasti huono, vai onko hänen naamassaan vain jotain mikä ärsyttää minua. Nuoren Wolverinen näyttelijä Troye Sivan taas näyttää enemmän yökastelijalta kuin Wolverinelta lapsena. Sivukaartin valopilkut ovat Julia Blake ja Max Cullen vanhana pariskuntana, joiden taloon Wolverine hetkeksi majoittuu.Wolverinen ensimmäinen sooloelokuva kärsii kokonaisuutena uskomattomasta tyhmyydestä ja katsojan aliarvioimisesta. Silloin kun elokuva keventää otetta, se suorastaan perseilee kuvastonsa kanssa (ks. nyrkkeilyottelu). Silloin kun se haluaa luoda vakavan kohtauksen ja koskettaa katsojaa, ruutu täyttyy eeppisestä musiikista ja typeristä sekä epäjohdonmukaisista repliikeistä. Kontrasti ei todellakaan toimi. Parhaimmillaan leffa kuitenkin tuo katsojalle hyvin tehtyjä toimintakohtauksia ja mikä tärkeintä, se vihdoin antaa Wolverine-hahmolle sen ison tilan, mitä kolmen aiemman X-Men-elokuvan verran odotettiin. Wolverine on Jackmanin elämänsä rooli ja hän uusii sen tässä elokuvassa samanlaisella voimalla mitä edellisissäkin osissa.",Wolverinen sooloelokuva kärsii uskomattomasta tyhmyydestä ja katsojan aliarvoimisesta.
134,30.0,"Ensimmäisen X-men elokuvan tultua ensi-iltaan olin jo sitä mieltä kuten varmasti monet muutkin, että Marvelin sarjakuvan suosituin hahmo olisi ansainnut täysin oman elokuvan. Ykkösosan näyttelijäkaarti olikin varsin onnistunut ja Hugh Jackmanin esittämä Wolverine oli leffan vangitsevin hahmo. Toivoin hartaasti, että hahmosta tehtäisiin tummasävyinen ja karu elokuva, eikä pelkkää tehostetulitusta. Toisin kuitenkin kävi.Wolverinen lisäksi elokuvan toinen keskeinen hahmo on hänen velipuoli Victor, alias Sabretooth. Lapsena orvoksi jääneistä veljeksistä kasvaa monien sotien koulimia ammattisotilaita ja säälimättömiä tappajia. Pojat värvätään armeijan salaiseen mutanttijoukkioon eversti Strykerin johdolla huomattuaan heidän supervoimat. Veljeksistä inhimillisempi ja hyväsydäminen Logan-Wolverine eroaa porukasta huomattuaan tehtävien todellisen luonteen. Samalla Logan ja Victor riitaantuvat. Victor jää porukkaan saadessaan nautintoa tappamisesta. Yllätys, yllätys veljesten tiet kohtaavat myöhemmin karummissa merkeissä ja tämä onkin elokuvan ainoa kantava voima.Aikaisempien X-men elokuvien suurin heikkous oli niiden iso päähenkilömäärä. Jokaiseen hahmoon syventyminen olisi vienyt tuhottomasti aikaa, joten monesta saatiin vain pintaraapaisua. Ihme kyllä, tämäkin elokuva oli täynnä mitä ihmeellisimpiä mutantteja. Kun jokaiselle on vielä käsikirjoitettu jokin näyttävä toimintajakso, ei voi kuin haukotella. Leffa kangistuu samoihin kaavoihin kuin monet muutkin heikot supersankarielokuvat nykyään. Toimintajaksot olivat tälläkin kertaa komeaa katseltavaa, mutta liika on aina liikaa. Elokuvan lopun ennalta-arvattavat käänteet antoivat lopullisen kuorrutuksen tälle pannukakulle.X-men Origins: Wolverine ei ollut se synkkä sankarikuvaus, mitä odotin. Elokuva tosin oli hieman tummasävyisempi kuin edeltäjänsä. Näyttelijät tekivät kelpo työtä, mutta jopa karskin Hugh Jackmanin ärjyminen alkoi lopulta käydä puuduttavaksi. Wolverinen hahmokin kävi heti tylsemmäksi, kun kaikki aikaisemmat tapahtumat setvittiin näin tarkkaan. Suosittelenkin menemään teatterin sijasta lähimpään videovuokraamoon lainaamaan alkuperäisen X-men trilogian. Ne ovat puutteistaan huolimatta nykyisten sarjakuvasankarielokuvien parhaimmistoa.  ",Ahman raivoisat syntyvuodet
135,70.0,"Speden ensimmäinen elokuva - ja samalla Speden hupailuelokuvien sarjan aloittava esikoinen.X-paronissa lähtökohta on se, että elämäänsä kyllästynyt ja tylsistynyt Paroni Wilhelm von Tandem ja tervehenkinen ja reipas maalaispoika Kalle, ovat aivan identtisen näköiset. Ja miten käykään - eivätkös sankarin menekin sekaisin parin yhteensattuman ja kommelluksen kautta. Tästä eteenpäin elokuvaan on jäänyt Spedemäiseen tyyliin ""koukkuun"", eli asetelma on sellainen, josta ei ilman nauruja selvitä. Elokuvaan mahtuu hieman seikkailua, rakkauttakin, takaa-ajokohtaus ja tietenkin huumoria. X-Paroni on hauska, muttei ehkä kuitenkaan yllä samalle tasolle esim. Turhapurojen kanssa. Vanhanajan komedia, jossa on idylliä jäljellä.  Jaakko Pakkasvirta on kuin ilmetty palvelija ""James"", hän on oikea valinta rooliin. Samoin Spede Pasasen roolisuoritus on hyvä. Heikki Kuvaja menee talonpoika Jössenä, hän saa plussani leveästä murteestaan. Pirjo Vainimäen roolisuoritus on OK, samoin Meri Liin. Herbert Katz on taas Gangsteripomona hyvä, ja Simo Salminen tyhmänä koplan jäsenenä. Mielestäni elokuvan roolivalinnatkin olivat tätä myöten onnistuneet.X-Paronia ei kuitenkaan, kuten edellä kirjoitin, pitää Speden parhaimmistoon kuuluvana leffana. Turhapuroista suurin osa ajaa sen edelle kirkkaasti, mutta X-paroni on silti ensimmäisellä kerralla hauskaa katsottavaa, joka kirvoittaa naurut varmasti lähes kaikilta. Ensimmäisellä katsomiskerralla elokuva voi vaikuttaa sekavalta, varsinkin loppukohtaus, jossa kaahataan päättömästi ja juostaan metsässä, mutta kyllä juonesta selvän ottaa. Hyvä, koko perheen elokuva.","Elokuvaan mahtuu hieman seikkailua, rakkauttakin, takaa-ajokohtaus ja tietenkin huumoria."
136,50.0,"Vuonna 1983 ilmestynyt sci-fiä ja kauhua sekoitteleva Xtro päätyi oitis ilmestyttyään Iso-Britannian pahamaineiselle ""video nasty"" -listalle, jonka suoman huomion kautta elokuva nauttii edelleen varmasti pienimuotoisesta kulttisuosiosta. Väkivaltaisimmasta päästä elokuva ei ole, mutta sen groteski ja omaperäinen juoni jättää silti monet saman vuosikymmenen genrekollegansa jalkoihinsa.Sen suuremmitta selittelyittä, elokuva alkaa taivaalta ilmestyvällä välähdyksellä joka vie pienen Tonyn isän mennessään. Kolme vuotta myöhemmin isä palaa takaisin kuvioihin sekoittamaan Tonyn, tämän äidin ja uuden miesystävänsä elämää. Katsojalle ei jää epäselväksi, että isä on kokenut jonkinlaisen muutoksen kolmen vuoden aikana.Elokuva alkaa lupaavasti ja katsoja saa nauttia 80-luvun erikoistehosteista, jotka onnistuneisuudellaan tuovat mieleen saman lajityypin klassikon, The Thingin. Alussa nähtävä ""synnyttäminen"" on kiistatta aikakautensa kovimpia aikaansaannoksia ja se herättää vielä 30 vuoden jälkeenkin katsojassaan puistatusta. Tieteiskauhua täynnä olevan alun jälkeen tyyli valitettavasti muuttuu huomattavasti surrealistisemmaksi jonka myötä kuvaruudulla tulee juoksentelemaan niin eläviä lelusotilaita kun sirkuskääpiöitäkin.Hieno ja mieleenpainuva alku harmittaa, sillä ohjaajalla, Harry Bromley Davenportilla oli mestariteoksen ainekset käsissään jos tämä olisi vain malttanut pysyä alkuasetelmissaan. Davenport on kertonut käyttäneensä runsaasti huumeita elokuvan teon aikana, mikä sitten näkyykin päämäärättömänä hapuiluna, jota onnistutaan vasta loppua kohden korjailemaan.","Alussa nähtävä ""synnyttäminen"" on kiistatta aikakautensa kovimpia aikaansaannoksia ja se herättää vielä 30 vuoden jälkeenkin katsojassaan puistatusta."
137,80.0,"Vin Dieselin mahtava, joskin hieman jäykähkö, pääosasuoritus pelastaa muuten melko huonosti ohjatun sekä hankalajuonisen leffan. Rob Cohen ei ole onnistunut tehtävässään ohjata reilun kahden tunnin mittainen toimintapläjäys kuin osittain. Ensinnäkin juonesta ei saa kiinni ennen elokuvan puoliväliä ja jännityksetä ei ole kuin noin puolet leffasta. Elokuvassa on mahtavat stuntit sekä erikoistehosteet, mutta se kärsii huonosta näyttelijäkaartista. Vain Vin Diesel( Xander Cage) ja Samuel.L Jackson ( Augustus Gibbons) pystyvät pitämään oman tasonsa. Juonessa Vin Diesel on hurjapää joka tekee mahtavia temppuja, kuvaa ne ja laittaa videot nettiin. Kun Gibbons( L.Jackson) ensin testaa Xander Cage nimistä heppua, hän  lähettää tämän tehtävään tsekkiin ottamaan selvää Anarkia-99 nimisestä järjestöstä joka aikoo toteuttaa maailman katastrofin aiheuttavan suunnitelman. Xanderin on tarkoitus estää se apunaan kuvankaunis Jelena( Asia Argento). Tämä on hyvä elokuva lauantai-illan toimintaillan pläjäykseksi, mutta ei sitä siltikkään jaksa kovin monesti katsella. Muuta jos pidät Actionin ja hienoisesti Draaman sekoituksesta, sinun on katsottava tämä elokuva.","Elokuvassa on mahtavat stuntit sekä erikoistehosteet, mutta se kärsii huonosta näyttelijäkaartista."
138,30.0,"Xander Cage (Vin Diesel) on anarkisti, joka aiheuttaa kaikenlaisia järjestyshäiriöitä ja julkaisee netissä videoita tempauksistaan. Eräänä päivänä NSA:n operaatiopomo Gibbons (Samuel L. Jackson) nappaa hepun ja antaa tälle kaksi vaihtoehtoa: Joko tämä alkaa heidän hommiinsa agentiksi tai sitten lähtee tutustumaan vankilan elämään. Xander tietenkin suostuu agenttipuuhiin. Hänen on lähdettävä Prahaan ottamaan selville, mitä on entisistä Venäjän sotilaista ja tiedustelupalvelun miehistä koostuvalla Anarchy 99-järjestöllä mielessä.Elokuvia vähänkin aktiivisemmin katsovat ovat varmaan huomanneet, että Hollywoodissa on uudet ideat vähissä. Siellä väännetään nykyään re-makea ja jatko-osaa harva se päivä. Tai sitten elokuvaan tungetaan asioita, joita on nähty miljoonaan kertaan aiemmissa leffoissa. xXx on selkeästi varastanut ideoita aiemmista toimintapläjäyksistä, varsinkin noin kahdestakymmenestä James Bond-elokuvasta. Oikeastaan vähänkin Bond-elokuvia katsova löytää aikamoisen läjän viittauksia aiempiin Bondeihin. Näihin kuuluvat muun muassa pieni alkutoimintakohta ennen varsinaista elokuvaa, ihmevekottimet ja lopputekstit muistuttavat todella paljon Bond-elokuvien alkutekstejä.Muutenkin toteutus on todella surkeaa. Elokuva on selvästikin suunniteltu MTV-sukupolvelle. Moneen kohtaukseen on tungettu väkisin rappia. Tosin alkupuolen saksalaisen bändin Rammsteinin musiikkivideo on hyvä, mutta se ei pelasta tätä leffaa. Myös 1990- ja 2000-lukujen vaihteessa suosioon noussut typerä kamerakikkailu ärsyttää. Mikä ihmeen tarkoitus nopeilla leikkauksilla voi muka olla? Itse en ainakaan näe siinä mitään järkeä. Elokuvaan on myös tungettu typerää huumoria. Käsikirjoitus on muutenkin melko karsea. Myöskin jatkuvat tuliefektit ja räjähdykset rasittavat.Ei näyttelijätyökään paljon auta. Vin Dieseliä on veikkailtu tulevaisuuden toimintastaraksi, mutta itse en näe miestä minään tulevaisuuden lupauksena. Miehen esitys on melko pökkelöä. Myöskään italialaisen kauhumaestron Dario Argenton tytär Asia Argento, joka näyttelee pääpahiksen naisystävää, ei vakuuta. Pääpahista näyttelevä Marton Csokas on aika surkea, eikä hänen hahmonsakaan ole kovin hyvin kirjoitettu. Samuel L. Jackson tekee hyvän roolityön, mutta pistää ihmettelemään, mitä hän oikein tekee tässä. Jackson on kyllä ollut mukana melko kyseenalaisissa pläjäyksissä, mutta olisi jo luullut käsikirjoituksen perusteella ymmärtävän, ettei tästä leffasta ole mihinkään.Eli elokuva on jopa toimintaviihteenä huono. Tämä ei viihdytä ollenkaan, kuten yleensä huonotkin toimintaelokuvat tekevät. Lähes kaikki tässä pläjäyksessä on pielessä. En tajua lainkaan, miksi tällainen roskaläjä on tehty. Ja saipa tämä vielä vuonna 2005 jatko-osankin, jota en kyllä ainakaan tämän perusteella halua nähdä.",Selvästikin suunniteltu MTV-sukupolvelle. Tässä pläjäyksessä on lähes kaikki pielessä.
139,60.0,"Trio Moritz, Cohen ja Diesel jatkavat siitä mihin he jäivät Hurjapäissä. Tällä kertaa Diesel yrittää olla kapinallinen Bond, joka harrastaa extreme-tempauksia.Yhdysvaltain Kansallinen turvallisuusvirasto eli NSA ei jaksa enää seurata, kun heidän agenttinsa teilataan yksi toisensa jälkeen. Niinpä agentti Gibbons (Samuel L. Jackson) päättää hakea toisenlaista lähestymistapaa uuteen tehtäväänsä estää biokemiallista asetta joutumasta vääriin käsiin, ja värvää joukon satunnaisia ehdokkaita, joissa olisi kenties potentiaalia heidän uudeksi agentiksi. Yksi heistä on Xander Cage (Vin Diesel), extreme-lajeja harrastava ja yhteiskuntaa kritisoiva kapinallinen.Pakko myöntää, että kansikuva on näyttävä, mutta kun elokuva alkaa sen arvo pian jo laskee. Elokuvan visuaaliseen ilmeeseen ei ole panostettu yhtään, vaikka tuottaja Moritz on saanut kerättyä elokuvaa varten puolet enemmän rahaa, mitä vuotta aiemmin julkaistuun Hurjapäihin. Todennäköisesti puolet rahoista on mennyt räjähteisiin, jotka nähdään jo elokuvan alussa. Juonesta ei yleensä kannata edes välittää sen tarkemmin, sillä siitä on jo tietoisesti tehty selväksi, että agenttimaista kulkua tähän on haettu. Sen sijaan mitä elokuva tarjoaa on muutamia extreme-urheilulajeille tuttuja tempauksia, kuten laskuvarjolla hyppimistä alas sillalta, motocrossia, lumilautailua vaarallisissa olosuhteissa ja muuta pientä. Vaikka lista onkin pitkä näiden tempauksien suhteen, että stunttimieskin menetti tuotannon aikana henkensä, niiden näyttävyys on minimaalista. Melkein koko elokuvan parhaat hetken sijoittuvat alkupäähän, sillä sen jälkeen ei pahemmin enää nähdä Dieseliä ""tekemässä"" vaarallisia hyppyjä crossipyörillä tai muuta vastaavaa. Aseilla räiskimistäkin on laitettu mukaan, mutta sillä ei sen kummempaa ilonaihetta saada aikaan.Näyttelijäkaarti on melko rasittavan kuulosta. Useita kertoja saadaan kuulla 2000-luvun b-luokan toimintaelokuvissa, jotka on kuvattu itä-euroopassa sitä samaa aksenttia millon romanialaisilta ja bulgarialaisilta. Siispä näistä ei ole mitään sanottavaa. Se mistä on kuitenkin sanottava on Danny Trejon pieni rooli, josta sentään sai jonkinlaista hupia, vaikka mies pitkälti toisti sitä samaa repliikkiä. Myös Samuel L. Jackson ymmärrettävästä syystä oli omaa luokkaansa. Onneks sentään heidät oli saatu elokuvaan mukaan Vin Dieselin seuraksi.xXx-elokuvasta ei jää paljoa käteen. Pari isompaa toimintaosiota ja muuten halvannäköistä toimintaa. Edes elokuvan pääpahis ei jää mieleen tai kukaan muukaan, vaikka yleensä edes se yksi ohikiitänyt roisto muistuisi, mutta ei.",Todennäköisesti puolet rahoista on mennyt räjähteisiin
140,40.0,"Aina ei voi onnistua oikean elokuvan ostossa. Virheostoksia syntyy pakostakin. Joskus jopa aivan katastrofaalisia virheostoksia. Näin jälkeenpäin  olen miettinyt, että mikä ihmeen järki oli ostaa toimintaraina xXx? Pätkä kuuluu epäilemättä näiden katastrofaalisten virheostosten joukkoon. Kun elokuvan sitten uskaltutuu kovan itsekeskeisen taistelun jälkeen katsomaan ovat fiilikset hyvin sanattomat. Kylläpä hävettää...Xander Cage (Vin Diesel) on adrenaliinin janoinen extremefanaatikko, joka tekee laittomia ja vaarallisia temppuja. Hän kuvaa temppunsa ja laittaa videot nettiin. NSA:n agentti Gibbons (Samuel L. Jackson) saa kiristettyä Cagen työskentelemään hänelle uuden sukupolven salaisena agenttina, joka kantaa nimeä xXx. Vautsi vau, mikäs niissä bondeissa, sun muissa Ethan Hunteissa oli vikana? No, tämä uusi ""superagentti"" lähtee hommiin, sillä muuten olisivat vankilan kalterit kalahtaneet. Agenttimme, jota ei kappas kummaa ole edes koulutettu heitetään keskelle Tsekkiä pysäyttämääm hullut venäläiset terroristit. (Jälkihuomautus: Mihinkäs se juonen järjellisyys katosi?)xXx ei onnistu vakuuttamaan millään osa-alueella. Ensinnäkin juoni on aivan liian kliseinen ja järjettömääkin järjettömämpi. Eipä olla ennen moista nähty. Kaikki menneen vuosikymmenten toimintaelokuvien kliseet kierrätettään xXx:ssä moneen kertaan. Nainen joka aluksi vihaa sankaria, mutta lopulta rakastuu häneen, venäläiset terroristit entisillä sotilastaustoillaan, viimehetken pelastumiset, uskomattoman onnekas osumatarkkuus... Hohhoijaa, kaikki nämä ollaan jo nähty. Dialogit ovat huteria ja naurettavan yksinkertaisia. Jotain pientä huumorinpoikasta tänne ollaan yritetty kitkeä ja yrittämiseksi se vain jäikin. Vin Diesel pysyy perustasolla helpossa roolissaan. Yhdella ilmeellä kaksituntinen vierähtää nopeasti. Sankarin naista näyttelevä Asia Argento ei onnistu eikä myöskään monet muut näyttelijät. Lukuunottamatta aina karismaattista Samuel L. Jacksonia. Mitä ihmettä Samppa tekee tämmöisessä leffassa? Rob Cohen ei vakuuta edellenkään ohjaajana. xXx on epäilemättä miehen surkein työ. Jopa todella heikko Hurjapäät kirii edelle. Erikoistehosteilla rymistellään hurjaan tahtiin. Ainakin xXx nostattaa pulssia jos ei muuta. Myös epäuskottavuus on suuressa osassa. Se korostuukin parhaiten koko juonessa. Miten ihmeessä keltanokka-agentti jota ei olla edes koulutettu onnistuu pelastamaan maailman? Moukantuuria sanon minä... Kokonaisuutena xXx on hyvin surkeaa viihdettä. Jokainen osa-alue pettää ja katsominen on pitkästyttävää. Tai no, ei ainakaan niille erikoistehostefanaatikoille...PS: Tarkkaavaiset huomasivat alussa Rammsteinin konsertin. No, koko elokuva kyllä pyöriikin raivoisan hevimusikiin pauloissa...",Ei onnistu vakuuttamaan millään osa-alueella. Kokonaisuutena hyvin surkeaa viihdettä.
141,60.0,"xXx on kuvattu uuden vuosituhannen toimintaelokuvaksi ja Xander Cagea James Bondin manttelinperijäksi. Elokuvan nähtyä en voi olla samaa mieltä. Elokuva on tyypillinen actionpläjäys ja Xanderia ei voi kuvitellakaan seuraavaksi tulevaisuuden Bondiksi. Vaikka Xander sinänsä voi kiinnostaa mutta tylsä Vin Diesel pilaa koko hahmon.Elokuvan juoni pähkinänkuoressa: Xander Cage (Vin Diesel) on vauhtia rakastava kovis, joka rikkoo siinä samassa lakia minkä kerkeää. Mutta joskus hauskuuskin loppuu. Nyt Xanderin pitää valikoida meneekö vankilaan vai ryhtyykö salaiseksi agentiksi, jonka pitää soluttautua rikollisliigaan, nimeltä Anarkia 99. Varmaan on vaikeata arvata kumman hän valitsee. Lopulta Xander lähtee Prahaan, jossa kyseinen rikollisliiga oleilee ja soluttautuu siihen. Kuitenkaan Anarkia 99 ei ole tavallinen rikollisliiga, jolla on pienet asiat mielessä vaan sillä on biologiset aseet.Elokuvan toimintakohtaukset ovat hienoa katseltavaa mutta välillä ne ontuu. Ne ovat tavallisia ja niissä ei ole omaperäisyyttä. Harmi vaan. Myös käsikirjoitus ontuu, kun se ei tarjoa mitään päätä huimaavaa. Se on täynnä kliseitä kliseiden perään. Muuan muassa on laitettu romantiikkaa Xanderin ja Anarkia 99:n pomon naisen, Yelenan välille (kauhumaestron Dario Argenton tytär Asia Argento), joka pilaa elokuvaa. Mutta käsikirjoitus ei jää ainoaksi asiaksi mikä elokuvassa rassaa -nimittäin näyttely. Vin Dieselistä ei saa näyttelijää, ei sitten millään ja taas kerran sitä voi todistaa elokuvilla xXx ja The Fast and Furious. Ukko on yhden ilmeen näyttelijä, jota ei jaksa katsoa mitenkään. Myös pienen roolin triple x:ssä tehnyt Samuel L. Jackson vain huvittaa -ei roolihahmonsa vuoksi vaan miksi ylipääsen hän suostui elokuvaan. Muista näyttelijöistä ei kannata puhua.Ohjaaja Rob Cohen (The Fast and Furious) tyytyy vain hienojen kohtausten näyttämiseen eikä muuta voi sanoa.xXx kokonaisuutena on nautittava toimintaelokuva, kun unohtaa erityisesti Vin Dieselin näyttelemisen ja antaa kohtausten puhua puolestaan. Vaikka xXx ei tarjoa uutta toimintaelokuvaa voi siitä kuitenkin nauttia - muistaa vain laittaa aivot narikkaan ennen sen katsomista.",Kokonaisuutena on nautittava toimintaelokuva.
142,20.0,"Perjantai ilta. Ei mitään telkkarista. Siispä vuokraamoon. Mieli teki jotain toimintamättöä, joten otin xXx:n, haukutun ""teinimäiskepätkän"" jota en ollut vielä nähnyt. Odotin ihan toimivaa actionpakettia, mutta petyin, ja huomasin arvostelijoiden olleen aikalailla oikeassa.Xander Cage pelaa videopelejä, kuuntelee räppiä ja räyhäheviä, tekee extremetemppuja ja rikoksia. Poliisi nappaa hänet ja tekee hänestä salaisen agentin. Sitten hänet pistetään Tsekkiin vetämään hulluja venäläisiä terroristeja turpaan. Tottakai pahiksella on nainen, jota sankarin täytyy jahdata.Kuinkakohan monta klisettä löytyy? Vasten tahtoaan mukaan tempautuva sankari, pahiksen omapäinen naisystävä josta tulee sankarin naisystävä, venäläinen pahis joka on ex-sotilas...Elokuvan on ohjannut Rob Cohen, joka on aikaisemmin tuottanut aika paljon, ja nykyisin ohjannut kaikkea ""pikkukuuluisaa"". Hänen kuuluisimmat ohjauksensa ovat Hurjapäät ja tämä xXx. Hurjapäät on näistä kahdesta parempi, mutta sekin on silti aivan hirveää tuubaa... Mies on kuitenkin ihan kyvykäs, ja hänelle soisi jotain parempaakin ohjattavaa löytyvän. Vin Diesel pääosassa, toimisi ihan hyvin jossain kelvossa mafialeffassa yrmynä tappajana, tai äijämäisessä nyrkkeilydraamassa rockymaisena tappelijana. Agenttina hän kuitenkin tökkii erittäin pahasti. Alussa mies toki sopii rooliinsa extremehurjapäänä, mutta agenttihommelin tullessa kuvioihin, a-aa. Samuel L.Jackson nyt on aina taattu näyttelijä, mutta viime vuosina hän on esiintynyt sellaisessakin skeidassa kuin Deep Blue Sea, ja nyt sitten tämä...Pläjäyksen katsoo kerran, mutta ei enempiä kertoja. Jos etsii perjantai (tai lauantai) illan mäiskeleffaa, kannattaa ottaa joku aina taattu Steagal tai Schwarzenegger, eikä tätä. Harmi, xXx:ssä olisi voinut olla aineksia hyväksi toimintaleffaksi, mutta se olisi vaatinut paremman ohjaajan, täysin erilaisen näyttelijäkaartin ja erilaisen kässärin. Hmm. xXx:ssä ei sittenkään olisi ollut ainesta hyväksi actionleffaksi.",Kuinkakohan monta klisettä löytyy?
143,20.0,"Niin mitähän tästä leffasta voisi sanoa. Ensin ei mieleeni tule mitään kaunista, mutta hetken ajateltuani voisin mainita että elokuva ei ollut liian pitkä. En henkilökohtaisesti tiennyt mitä odottaa ennenkuin leffan katsoin, nähty oli vain jotain ennakkotrailereita ja haastatteluita muun tv-tarjonnan ohessa. Niiden perusteella ei vakuuttanut, ja valitettavasti eipä vakuuttanut itse elokuvakaan. En muista milloin tällaista roskaa olisin viimeksi nähnyt, lienenkö koskaan. Nykyisin näyttää toimintaleffoissa olevan trendinä anarkia ja nuorison suosimat extreme-temput, ja onhan leffassa toimintaa ja vaarallisia tilanteita. Vaan eipä ne riitä kun juonikuvio on hengetön kuin naapurin pirttihirmu. Näyttelijänä Vin Dieselin kyvyt menevät täysin hukkaan tässä rymistelyssä. Kyllä Pitch Black sen jo todisti että mies osaa näytellä jos vain sopiva rooli eteen tarjotaan. Ja sitten tämä Samuel eel Jackson jonka näyttäytyminen elokuvassa kuin elokuvassa on enemmänkin sääntö kuin poikkeus. MIKSI?...Ehkä en osaa suhtautua elokuvaan kylmän rauhallisella otteella, haluaisin kuitenkin huomauttaa että pidän toimintaelokuvista yli kaiken. Dvd-kokoelmani koostuu suurimmalta osin kuitenkin ko. lajityypin leffoista, mutta xXx ei vaan jotenkin vakuuttanut. Heh, piti aloittaa elokuva kolme kertaa ennenkuin sen sain katsottua loppuun, ja sekin meni hampaita purren ;) Nollan antaisin jos voisin, nyt pitää tyytyä ykköseen.Niin ja dvd on huippuluokkaa kuvaltaan ja ääneltään. Jopa referenssitasoa.Nimimerkki: soft xXx",Näyttelijänä Vin Dieselin kyvyt menevät täysin hukkaan tässä rymistelyssä.
144,60.0,"Elokuvan nimestä saattaisi päätellä, että kyseessä on aivan toisen kategorian leffa. Kuitenkin kyseessä on varsin vakuuttava toiminta-pläjäys, joka ei jätä ketään kylmäksi. Elokuva alkaa vahvasti sillä, että Xander Cage(Vin Diesel) varastaa uuden Corveten joltakin golf-snobi mieheltä. Autoon hän sitten asentaa kamerat ja ajaa sillalta alas, tietysti silleen että itse säilyy ehjänä. Tässä olikin minusta elokuvan paras kohtaus.Juoni kulkee siten, että jokin USA:n salainen palvelu kaappaa Cagen tekemään töitä heille. Ensin Cage joutuu keskelle Kolumbian huumeviidakkoa ja kohtauksessa autot räjähtelee ja miehiä kuolee. Lopuksi Cagelle paljastuukin että kyseessä onkin vain testi. Päätapahtumat sijoittuvat Itä-Eurooppaan lähelle Venäjän rajaa. Cage ujuttautuu rikollis mafiaan sisälle, mutta lopulta hän paljastuu. Mafian leivissä olessaan hän tutustuu naiseen (Asia Argento), joka lopulta paljastuu Venäläiseksi agentiksi, kenet oli unohtdettu sinne. Cage paljastaa sen, että mafia aikoo räjäyttää pommin keskellä kaupunkia, mutta Cage kuitenkin tekee Bond-maisesti pommin vaarattomaksi välittämättä omasta turvallisuudestaan.Elokuvasta löytyy runsaasti Bondeista tuttuja aiheita: kauniita naisia, nopeita autoja ja moottoripyöriä, Q:n tapainen aseiden ja räjähteiden kehittelijä sekä runsaasti näyttäviä räjähdyksiä. Vin Diesel tekee aivan onnistuneen suorituksen leffassa. Kuitenkin roolisuoritus on liiankin samanlainen kuin elokuvassa Hurjapäät, joka alkaa jo alussa pahasti kaivertamaan. Elokuvan ei saa minulta kuin 3 pistettä, koska elokuvaan on otettu liikaa mallia James Bondeista. Mutta kaikille kunnon agentti-action leffoista pitäville suosittelen elokuvaa.Nimimerkki: oltzu","Kyseessä on varsin vakuuttava toiminta-pläjäys, joka ei jätä ketään kylmäksi."
145,60.0,"Vauhtia ja vaarallisia tilanteita. Siinä lyhyt, mutta sopivan ytimekäs kuvaus vuoden tiukimmasta action-pläjäyksestä. Extreme-tempauksia harrastava kovanaama Xander Cage välttää vankilatuomion ryhtymällä amerikkalaisagentiksi hankkimaan informaatiota Prahassa toimivasta vaarallisesta yhteisöstä. Xander eli tuttavallisemmin Tripla-X on tottunut vaaroihin ja riskien ottamiseen, joten agentin hommatkin sujuvat kuin vanhalta tekijältä. ""Muutama"" ihmishenki, moottoripyörä ja  rakennus kylläkin työn touhussa lentää atomeiksi, mutta rapatessahan aina totutusti myös vähän roiskuu...xXx on todellinen toimintaelokuva. Vauhti on niin hurjaa, että tokkopa vastaavaa tykitystä on koskaan aikaisemmin valkokankaalta saatu äimistellä. Ja totta kai homma menee muutamaan otteeseen täysin överiksi eli xXx ei petä siinäkään suhteessa action-leffojen ystäviä. Huikea vauhti takaa ainakin sen, että pitkästymisen vaaraa ei rainaa katsottaessa ole. Huimimmat kohtaukset on toteutettu taitavasti ja kamerakulmia vaihdellaan silmiä miellyttävällä tavalla. Vin Diesel tuo piristävää uutta verta action-tähtien yllättävän harvaan joukkoon. Dieselin kalju ja karski ulkomuoto tuovat sopivaa katu-uskottavuutta action-sankarille. Tällä pläjäyksellä Diesel takaa itselleen valoisan tulevaisuuden ainakin aivottomien mäiskerainojen parissa.Kun kerran Bondeja ei valitettavasti haluta enää palauttaa 60-luvun tyylikkyyteen niin xXx näyttää oivaa esimerkkiä siitä minkälaisia Bondien PITÄISI olla 2000-luvulla. Action-friikit saavat Tripla-X:stä takuulla masunsa täyteen ja adrenaliinin virtaamaan suonissaan. Toimintaleffoja diggaaville xXx on ehdoton must-see, muillekin ehkä tsekkaamisen arvoinen vauhtiraina.",Tokkopa vastaavaa tykitystä on koskaan aikaisemmin valkokankaalta saatu äimistellä.
146,70.0,"Elokuva yllätti heti alkuun tärykarvoja vähemmän lempeästi hivelevällä musiikilla (desibelimittaajat, kokeilkaapa käydä katsastamassa ko.leffa..), joka tosin sopi kohtauksiin aika hyvin. Pian päästiinkin jo todella vauhtiin: useita minuutteja -siltä se ainakin tuntui- kestävä romutus/takaa-ajo/stunt-kohtaus alkoi kuitenkin jo pidemmän päälle puuduttaa. Leffa hylkäsikin jonkun ajan päästä pelkän visuaalisen äksönkikkailun (onneksi!) ja itse juonikin pääsi kehittymään. Tämä juoni ei ollutkaan sitten niin epätoivoinen kuin pelkäsin (alku herätti lievää epäluuloa), vaan aivan viihdyttävä, jopa jännittäväkin, mutta valitettavan ennalta-arvattava (lue=amerikkalainen agentti pelastaa maailman terroristeilta..). Elokuvaa on tituleerattu ""uuden sukupolven agenttitarinaksi"", ja myöntää täytyy, että hakkaahan se monet kilpailijansa jo pelkällä realistisuudellaankin, eikä näyttelijäsuorituksissakaan suurempia vikoja ollut.Suosittelen leffaa kenelle hyvänsä toiminnasta ja kenties päätähdistäkin pitävälle henkilölle, sekä myös asiasta kiinnostuneille Prahan matkaajille (hei, katomuistatsä, tolla sillalla mekin oltiin, mut ei sen alta sillon menny tollaista pommia kuljettavaa härveliä..vai..?).Nimimerkki: o_O","Desibelimittaajat, kokeilkaapa käydä katsastamassa ko.leffa."
147,30.0,"Voi herranjestas sentään mikä filmi. Menoa ja mäiskettä riitti, mutta paljon muuta ei sitten ollutkaan. Vin Dieselistä on yritetty tehdä suuren luokan action-tähteä jo muutaman vuoden ajan, mutta miehen elokuvat tai miehen työskentely eivät ainakaan allekirjoittaneeseen ole kolahtaneet.Diisselimies on yleishuligaani ja maailmanparantaja, joka vastahakoisesti palkataan NSA:n leiriin. Tehtävänä on soluttautua Tsekissä toimivaan rikollisryhmään nimeltä Anarkia 99, jolla on pahoja suunnitelmia maapallon varalle. Pahat aikeet pitää tietenkin estää ja maailma pelastaa ja...Kuulostaako tuo juoni yhtään tutulta ? Minulla ainakin tulee heti mieleen noin 20 James Bond -elokuvaa, jossa aina jokin rikollisryhmä on valtaamassa maailmaa tavalla tai toisella ja Bond on ainoa joka voi pelastaa maailman. Kyllä oli niin halpa Bond-kopio tämä filmi että aivan hirvittää. Diesel on aivan surkea näyttelijä, eikä miehessä ole luontaista karismaakaan vähääkään. Tätä nykypäivän MTV-Bondia ei kyllä jaksa toista kertaa katsoa. Koko elokuva oli kopio suoraan mistä tahansa bondista keksintöineen ja tapahtumineen. Sanat eivät riitä kuvaamaan tämän huonoutta. Hyi.",Sanat eivät riitä kuvaamaan tämän huonoutta.
148,80.0,"Jokaisen leffan katsomista edeltää jonkinnäköinen asenne kyseistä pläjäystä kohtaan, tietenkin vain mikäli leffasta on kuullut jotain tai nähnyt traileria ja sen semmoista. En pitänyt ennakkoon xXx:ää mitenkään lupaavana tapauksena sillä ajattelin että kyseessä on ylipuffattu turhanpäiväinen aivot narikkaan rähinäpätkä. Taas meni ennakkoarviot vähän pieleen ja siksi leffat onkin syytä katsoa itse ennen kuin niitä voi kommentoida millään tasolla.Vin Diesel oli ohjaajan mukaan ainoa mielessä käynyt vaihtoehto Xanderiksi ja kyllähän äijä lunastaa paikkansa superagenttina. Juttuhan käynnistyy siitä että Xanderilla on kavereineen anarkiajärjestö, joka julkaisee tempauksistaan nettivideoita. USA:n hallituksen NSA tarvitsee uutta verta agenttijärjestöönsä ja agentin pitää olla asenteeltaan sellainen joka pystyy soluttautumaan entisistä venäläisistä sotilaista koostuvaan rikollisliigaan. Xanderilla on asenne kohdallaan, mutta homma ei vain kiinnosta. Vaihtoehtona onkin tiilenpäät tai superagentin ura. Kun ura urkenee niin hommassa on sopivasti sooloilun makua.Leffan tapahtumapaikkana on pitkälti Tsekki ja sen pääkaupunki Praha. Sehän sopii sillä Prahan kävijälle on luvassa paljon tuttuja maisemia. Pahan organisaation, Anargy 99:n päämääränä on posauttaa biologisilla aseilla euroopan suurkaupungit hiljaiseksi alkaen juuri Prahasta.Juttu on jo perinteiseksi käyneen Bondin päivitys nykyajan MTV-, videopeli- ja  nettisukupolvelle. Öykkämöykkää riittää, mutta toteutus on hoidettu tyylillä ja hommastahan nauttii, varsinkin jos pitää Bondin sapluunasta, sillä samankaltaisuuksia piisaa. Toiminnassa on paljon extremeä ja stuntit erittäin näyttäviä. Musiikkipuoli rokkaa ja leffa on poikinut oheistuotteena myös tupla-cd soundtrackin.Kokonaisuutena xXx on tyylikäs paketti ja tästähän tulee vielä brändi että helähtää. Kakkonen on jo työn alla. Leffa poikii varmasti jokusen jatko-osan, mutta tuskin lukumäärällisesti Bondin veroista sarjaa.Widescreen Special Edition tupla-DVD sisältää miellyttävän määrän extrasälää. Parasta antia on leffatuotannon päiväkirja jossa tutkaillaan tuotantoa viikkotasolla. Myös stunttien toteukset on mielenkiintoista katsottavaa.",Kokonaisuutena xXx on tyylikäs paketti ja tästähän tulee vielä brändi että helähtää.
149,80.0,"Mitä saadaan kun yhdistetään Rammstein, Venäjän mafia ja Vin Diesel? xXx on ohjaaja Rob Cohen visio näistä yhdessä. Xander Cage (Vin Diesel) on muskelimies, joka tekee kolme rikosta kerralla ja jolla on tatuoituna lempinimensä xXx niskaansa. Cage jää kuitenkin kiinni teoistaan ja on joutua vankilaan, mutta napataankin agentiksi. Tähän asti leffassa on selkeä juoni. Virkavalta (Samuel L. Jackson) saa tehtäväkseen koulia Cagesta piin kovan agentin ja järjestääkin tälle mitä mielettömämpiä testejä. Lopulta agentti on valmis ja matkaa Prahaan, keskelle kauniita naisia, nopeita autoja ja vaarallisia tapahtumia.Muuten leffa olisi saanut täydet pisteet mutta muutamassa kohdassa meni hiukan överiksi... Halusin kovasti leffan nähdä enkä pettynyt siihen mitä näin. Kyllä on katsomisen arvoinen elokuva.. ja kun elokuva loppuu niin juoni vastaalkaa.. Nimimerkki: miusci",Muutamassa kohdassa meni hiukan överiksi...
150,50.0,"xXx on kuollut, eläköön xXx. Niinpä. Ne, jotka odottivat Vin Dieselin jatkavan triplaäksänä, joutuvat pettymään. Vinin Xander Cagen pudottua pelistä NSA-tiedustelupalvelun Augustus Gibbons (Jackson) joutuu kaivamaan agenttitouhuihin Xanderia kovemman äijän.Leffa alkaa hyökkäyksestä NSA:n päämajaan. Ääniefektit ryskäävät sellaisella voimalla, että maa tärisee katsojankin jalkojen alla. 16 miestä saa surmansa ja Gibbons rientää vankilaan. Sieltä löytyy Darius Stone. Ah, mikä nimi. Kuin hajuvesi. Valitettavasti tällä hajuvedellä on Ice Cuben ulkomuoto ja ontuvat näyttelijänlahjat. Onneksi mies sentään osaa hiukan virnuilla, mikä on yksi xXx-agentin tärkeistä ominaisuuksista. Huikeiden räjähdysten ja autokruisailujen lomasta pilkottaa myös juonentynkää. Kovin tavattomia ylläreitä se ei silti tarjoa. Esim. naishahmot jäävät yhtä etäisiksi ja tarinan kannalta tarpeettomiksi kuin ”Miehen maailma” -olutmainoksen tytöt. Käsikirjoittaja Simon Kinbergin työhistoriasta ei montaa elokuvaa löydy, joten käsikirjoituksen keskinkertaisuus ei ole mikään ihme. Ohjaaja Tamahorin tulkinta Kinbergin tekstistä on kovin videopelimäinen, mitä ei lopulta voi tällaisen rennohkon agenttirainan kohdalla väittää huonoksi ratkaisuksi. Videopelimäisyys tosin purisi paremmin, jos katsoja pystyisi samaistumaan leffan päähenkilöön – siis samaan tapaan kuin pelihahmoon. Valitettavasti ainakin itselleni Ice Cuben viileys oli turhan jähmeää, joten tavoiteltu wow-kokemus jäi puolitiehen.",Uusi agentti ja uudelleen trimmattuja toimintakliseitä kehiin.
151,20.0,"Muutaman vuoden takainen xXx oli harvinaisen huono elokuva. Oikeastaan se oli jopa yksi kaikkien aikojen huonoimmista elokuvista. Meikäläinen on aina diggaillut jollain kieroutuneella tavalla kahdeksankymmentälukulaisia roska-actioneita, hyvää, suoraviivaista ja rehellistä väkivaltaviihdettä. xXx ei ollut sitä, vaan ennemminkin kuin kaksituntinen tietokoneopelin demovideo, The Vin Diesel Show, jonka ääniraidalle oli lukuisten räjähdysten lisäksi saatu sen hetken suurimmat MTV –hitit, ja perinteinen action korvattiin kaikenmaailman megateknologia –läpällä ja puuduttavalla erikoistehosterallilla. Lopputuloksesta ei jäänyt mieleen oikeastaan mitään positiivista.Ja arvatkaapas mitä. xXx 2: The Next Level on vielä huonompi leffa. Ihan oikeasti. Varsinainen tarina (joku paha ministeri tahtoo listiä pressan ja kaapata vallan) on melko löyhä, ja tekijät ovat lähinnä painottaneet siihen, että agentti xXx saa jälleen hommia. Ongelmaksi muodostuu se, että Vin Dieselin ensimmäisessä osassa ”näyttelemä” agentti Xander Cage on siirtynyt autuaammille extremetemppumaille, ja näinpä Samuel L. Jacksonin näyttelemän ukon täytyy kaivaa jostain uusi tripla-X. Homman ottaa vastaan Darius Stone, entinen sotilas, joka nykyisiin bunkkaa valtion hotellissa.Mieli tekisi sanoa vaikka mitä, mutta jokin voima minussa pakottaa nyt korostamaan yhtä asiaa: Ice Cube on niiiiiiiin pökkelö. Tekijät, todennäköisesti mukaan luettuna ukko itse, eivät näemmä ole osanneet päättää, haluavatko he Darius Stonesta entisen armeijan miehen, josta huokuu sotilaallisuus, vaiko ghettoräppärin, jonka käytös, asenne ja olemus tuovat mieleen lähinnä sutenöörin. Tuloksena on heikko sekoitus noita kahta stereotyyppiä, ja valitettavasti Cube osaa vetää noista vain jälkimmäisen roolia. Eikä sillä pitkälle pötkitä. Noh, yksiulotteisia ja kankeita hahmoja on ennenkin pelastettu olemalla vaan tarpeeksi vakuuttava, mutta kun Cube ei ole vakuuttava. Viimeistään puolessa välissä leffaa katsojasta tuntuu jo siltä, että joku voisi nyt ladata Darius Stonen täyteen lyijyä, ja maailman voisi pelastaa vaikkapa tuo (pakollinen ”koominen” sivuhahmo) kalpea nörttipoju.Filkan toiminta on jälleen sitä samanlaista ”koko perheen actionia”, jossa ainoastaan pahoihin miehiin sattuu, ja jos ihminen kuolee, se kuolee siististi. Hommassa on panostettu enemmän vauhtiin, irtaimiston (mielellään kalliin sellaisen) tuhoamiseen (räjäyttämiseen, jos vain mahdollista) ja näyttäviin erikoisefekteihin. Mukaan on ängetty muutama kohtaus, jotka on pahasti ontuen saatu istutettua juoneen, ja joiden ainoa oikea tarkoitus on saada Cube ja Nona Gayen esittämä päähenkilön entinen tyttöystävä vertailemaan autotietouttaan ja heittämään mukahauskoja kaksimielisiä vitsejä. Kyllä, amispuhe on vieläkin aivan yhtä ärsyttävää, kuin se oli jo Hurjapäissä. Ja siinä vaiheessa allekirjoittanut meinasi jo luovuttaa, kun Cube lopussa toteaa, ettei luota poliisiin, ja hakee avukseen maailman(=Amerikan)pelastukseen Xzibitin johtaman autonrassaajatiimin. xXx 2: The Next Level on elokuva, jossa mikään ei toimi. Edes Samuel L. Jackson ja Willem Dafoe eivät pelasta yhtään mitään, eikä kumpikaan sitä oikeastaan edes yritä, hemmot vetävät juuri niin innostuneen näköiset roolit, kuin tällaisessa filmissä kuuluukin vetää. Ja lopussa vieläpä vihjaillaan, että hähähää, kyllä se kolmas osakin sieltä vielä tulee. Tämä on todennäköisesti jonkinlainen tuottajaportaan uhkaus: ”Maksakaa meille miljardi taalaa, tai me tehään vielä xXx 3 ja pyöritetään sitä joka hemmetin TV-kanavalla!” Koskaan ennen ei vajaa kaksituntinen ole tuntunut näin pitkältä.",Koskaan ennen ei vajaa kaksituntinen ole tuntunut näin pitkältä. 
152,70.0,"Jälleen on tullut aika laittaa aivot-nollille. Edellisen osan agentti Xander Gage on saanut surmansa. Uusi agentti täytyy löytyä mahdollisimman pian sillä töitä on jälleen tiedossa.N.S.A,n agentti Augustus Gibbons (Jackson) selviää viime hetkellä N:S:A,N salaiseen tukikohtaan tehdystä hyökkäyksestä. Kaiken takana näyttää olevan radikaali militanttiryhmittymä jota johtaa American puolustusministeri George Deckert (Dafoe). Gibbons tarvitsee jälleen uuden kovemman luokan agentin tehdäkseen selväksi salajuonen American hallitusta vastaan. Sellainen agentti löytyy sotilasvankilasta, Darius Stone (Cube), jolla aikasemmin ollut tehtävä Gibbonsin kanssa. Stonea seuraa perässä agentti Kyle Steele (Speedman). Ehtivätkö Stone ja kumppanit estää ensimmäisen vallankumouksen Americassa.xXx 2 oli taas näitä elokuvia, joissa juoni tulee hieman räiskinnän takana, mutta kyllähän tälläisiäkin vuodessa pari katselee. Lee Tamahorin ohjaus oli kuin ennenkin, kuvakulma ei pysy kauaa samassa, kamera heiluu kuin tuuliviiri. Ice Cube näyttelee nyt pääosan kuten ennekin, läppä lentää ja ollaan cool. Willem Dafoe oli saanut tällä kertaa paskiaisen roolin. Tehosteita ja efektejä tässä riittää kyllästymiseen saakka, mm. tankkien taistelu lentotuki-aluksella, luotijunan kiinniotto autolla ja helikoptereilla.Kokonaisuutena xXx 2 on varsin viihdyttävä ja tehokas toimintaelokuva. Jos pidit ekasta xXx leffasta kannattaa tämäkin tarkastaa. Aivot narikkaan -viihdettä parhaimillaan.nimimerkki: andy",Tehosteita ja efektejä tässä riittää kyllästymiseen saakka.
153,90.0,"Ice Cuben suoritus ylitti täysin omat odotukseni , kun katsoin xXx:n kakkososan ensimmäitä kertaa olin mykistynyt. Mitä olisikaan voinut odottaa rap-artistilta joka on yrittänyt leffa-uraa vain muutamassa elokuvassa. Odotin keskinkertaista toimintaleffaa mutta sain paljon enemmän, nimittäin Ice Cuben mahtavan vitsikkään suorituksen tripla X:sänä. Vin Diesel oli ensimmäisessä osassa hyvä , mutta kohtuu jäykähkö ja huumorintajuton. Toisessa osassa Ice Cube otti rennon mutta siltikkin karskin ammattiagentin osan vastaan todella hyvin. Näyttelijäkaartista pitää mainita myöskin Samuel L Jackson joka loisti taas omalla suorituksellaan Nsa,n pomona Augustus Gibbonssina.Mutta nyt leffan juoneen, joka on melkoisen simppeli. Alussa Nsa,n tukikohtaan hyökkää joukkio terroristeja jotka saavat tapettua kaikki muut paitsi agentti Gibbonssin ( L. Jackson). Gibbons haistaa tilanteessa muutakin kuin palaneen käryä, nimittäin salaliittoteorian hallitusta ja erityisesti presidenttiä vastaan. Hän päättää siis kutsua uuden xXx agentin (Ice Cube) joka alkaa selvittämään tätä salaliittoa, joka onnistuessaan saisi maan hallituksen sekaisin presidentin murhan muodossa. Mutta nyt riittää tämä läpinä näyttelijöistä ja juonesta, hankkikaa tämä melkeinpä kahden tunnin mahtava actionpläjäys käsiinne ja katsokaa se, ette taatusti pety.nimimerkki: |a_n_t","Hankkikaa tämä melkeinpä kahden tunnin mahtava actionpläjäys käsiinne ja katsokaa se, ette taatusti pety."
154,20.0,"xXx oli äärimmäisen huono ja pitkästyttävä elokuva. Jopa toimintaelokuvaksi se oli heikko. Ja näin jälkeen päin on hyvä miettiä, minkä ihmeen vuoksi menin tuhoamaan rakkaita ja vähäisiä aivosolujani katsomalla rainan jatko-osan? Tämä jatko-osa xXx 2: The Next Level on ykkösosaakin surkeampi. Ja tämähän ei tainnut tulla yllätyksenä ollenkaan. Varsinkin kun katsoo elokuvan näyttelijöitä (lukuunottamatta Samppaa ja Defoeta), ohjaajaa, käsikirjoittajaa ja juonta. Vin Diesel on vaihtunut jäämies Ice Cubeen, Rob Cohen Bond-ohjaaja Lee Tamahoriin ja kun vielä käsikirjoittajakin on täysin tuntematon, eivät odotukset ole kovin korkealla. Ja siitä juonesta...Ykkösosan juoni oli täyttä soopaa. Kakkososa vetää homman vielä tyylikkäämin kuraksi. Miltä kuulostaisi jos Valkoisessa talossa olisi salaliitto ja joku hiukan pimahtanut puolustusministeri (Defoe) aikoisi joukkoineen tappaa presidentin ja kaapata vallan itselleen. Tai kun edellisen xXx-agentin kuoltua, tilalle pistetään vankilasta ex-armeijan mies Darius Stone (Ice Cube). Ja kun vanha kunnon Gibbons (Samul L. Jackson) ja vaisuhko agentti-virkamies (Speedman) kavereineen roikkuisi epätoivoisesti tarinassa mukana. Vastaus: ei hyvältä! Jos ykkösosassa mikään ei toiminut, ei kakkososassa päästä edes alkuun. Ice Cube voi jo hyvilla mielin kilpailla Ison-Arskan kanssa ilmettömyyden tittelistä. Miehen ilmevarasto on tyhjää täynnä lukuunottamatta sitä ärsyttävää kulmakarvan nostoa. Edelleenkin mietimme, mitä ihmettä Samppa tekee tämmöisessä elokuvassa? Defoe vetää ihan kohtuu roolin pääpahiksena. Muut näyttelijät ovat todella alhaista tasoa.Ohjaaja Tamahori peittelee osaamattomuutensa loputtomien erikoistehosteiden taakse. Järki on jätetty kokonaan pois. Sitä ei edes harkittu ottaa mukaan. Käsikirjoitusnippu oli luultavastikin parin sivun mittainen. Sen verran epäonnistunut koko tarina on. Ykkösosan hevimusiikki on vaihtunut räpiksi, ja vanhan kansakunnan ihmiset saavat tuhota korvahermojaan oikein kunnolla. Dialogit ovat naurettavan heikkoja ja töksähteleviä. Ja vielä kirsikaksi kurakakun päälle kaikki toimintakohtaukset on vedetty yli terveen järjen.Kokonaisuutena xXx 2: The Next Level on säälittävän surkeaa pyristelyä. Katsominen on puuduttavaa, yksitoikkoista ja ennalta-arvattavaa. Ja soppaa tummentaa vielä lukuisat kliseet. Toimii hyvänluokan katseluna, jos olet aikeissa tehdä itsemurhaa.","Säälittävän surkeaa pyristelyä. Katsominen puuduttavaa, yksitoikkoista ja ennalta-arvattavaa."
155,60.0,"Öölrait, tuli tämäkin pätkä tarkastettua SW 3:n ensi-iltalippuja odotellessa. Tässä heti alkuun voisi sanoa, että elokuvassa saa aivonsa jättää tosiaan sinne naulakkoon, koska Triple X-jatkista katsoessa ei niistä tule tosiaankaan olemaan mitään hyötyä.Homman nimi on seuraava; Vin Dieselin esittämä ykkösosan agentti on heittänyt veivinsä rantalomallaan. Samppa Jacksonin esittämä Augustus Gibbons meinaa näin ollen värvätä uuden XXX-kytän. Kauan ei Gibbonsin tarvitse kuitenkaan miettiä, kun mies suuntaa vankilaan, josta löytää vanhan ystävänsä Darius Stonen (Jääkuutio). Stonea ei kiinnosta pätkääkään lähteä Gibbonsin mukaan agenttihommiin, mutta uhkaamalla saa Jacksonkin vanhan kaverinsa remmiin. Tästä se rytinä sitten alkaa.Okei, täytyy myöntää. Triple X 2 hoitaa huumoripuolen ja tappelukohtaukset ovat parasta mitä tähän mennessä ainakin 2000-luvun filmeissä olen nähnyt. Silti leffa pursuaa kliseitä ja tapahtumat ovat ennalta-arvattavia. Tämän lisäksi loppua kohden realistisuus unohtuu sen sileän tien. Näyttelijäsuorituksiahan ei toki kannata alkaa huomiomaan sen enempää, kun eivät ne tässä(kään) leffassa ole kovinkaan kummoisia. Silti on pakko myöntää Samuel L. Jacksonin tekevän rutiinisuorituksensa jälleen. Muutama vetävän näköinen naikkonenkin pläjäyksestä löytyy.Yhteenvetona elokuva saa allekirjoittaneelta tasan kolme kuulaa, ei enempää, ei vähempää. Ja tätä filmiä en suosittelisi kenellekään sitä suuremmille action-faneille, ja näillekin varauksella.nimimerkki: JohnRambo",Leffa pursuaa kliseitä ja tapahtumat ovat ennalta-arvattavia.
156,50.0,"Ulkona satoi vettä ja ystävät tekivät samaa kuin minäkin, eli eivät mitään. Päätinpä ladata tylsään päivääni hieman ""äksöniä"" ja pistin xXx 2 - The next level -nimisen elokuvan pyörimään. Henkinen jännitteeni elokuvan suhteen oli samalla tasolla ulkona myrskyävän ukkosen sähköjännitteen kanssa. Ainoa lääke tähän oli dvd-soittimen play-nappula. Klik!Elokuva alkaa räväkästi, Gibbons (Samuel Jackson) joutuu heti kättelyssä väistelemään luoteja kun armeijan huippukoulutetut kommandot hyökkäävät tietokantaa ylläpitävään keskukseen. Gibbonsin sieraimet aistivat rikoksen jälleen, ja hän tarvii apurinsa kanssa pelottoman jätkän joka sukeltaa 75 metriin, ampuu kaiken vastaantulevan ilman yhtään harhaluotia sekä suhtautuu kaikkeen sarkastisesti. Tässä vaiheessa kuvaan tulee rap-artisti Ice Cube, joka on toistaiseksi näytellyt hyvin ainoastaan elokuvassa Boyz n' The Hood. Ice Cube noudetaan naurettavan monimutkaisen yksinkertaisella suunnitelmalla huippuvartioidusta vankilasta, ja näin xXx-tatuointi saa uuden omistajan.Elokuvan juoni on perus jenkki-actionia parhaimmillaan, eli hemmetisti räjähteitä hyviksillä ja pahiksilla. Ainut ero on vain se että tuhoa syntyy ainoastaan pahiksille - surprise, surprise! Näyttelijätyöt ovat periaatteessa sivuseikka tämän kaltaisessa räjähdemässäilyssä. Samuel Jackson hoitaa työnsä tyylikkäästi, kuten aina. Ice Cuben ilmevarastossa on ylämielisen ylähuulen venytyksen lisäksi ainoastaan normaali kerro lisää -ilme, muitahan ei superkova ammattitappaja tarvitsekaan. Vilahtaapa mukana myös rap-artisti Xzibit, jolla olisi saanut olla suurempi rooli elokuvassa, hänen ilmeilyään on kiva seurata.Muut näyttelijät hoitavat homman kotiin kelpo suorituksilla, ei kehuttavaa, eikä sen puoleen haukuttavaakaan.Ääniraidalla esiintyy lähinnä rap-musiikkia. Tällaisen hiphop-kulttuuriin perehtyneen nuoren miehen on helppo jammailla mukana, mutta vanhempi sukupolvi saattaisi tilata korvatulpat jo puolessa välissä elokuvaa. Ensimmäistä osaa kantoi lähes tyylikkäästi kehitelty juoni, tätä pätkää epämääräisesti sinnetänne sinkoilevat luodit.Jos ensimmäinen triple-x elokuva oli mielestäsi liian toiminta keskeinen, tarkista suosiolla että potkuhoususi ovat tiukasti jalassa, ja lähde teletappien seurassa nuunuun luokse teekutsuille. Pohjan Tähti kuittaa.nimimerkki: Pohjan Tähti",Ice Cuben ilmevarastossa on ylämielisen ylähuulen venytyksen lisäksi ainoastaan normaali kerro lisää -ilme.
157,30.0,"Luc Besson on kova leffahemmo patonkimaasta. Heppu on rustannut jälleen melko vauhdikkaan kässärin, jossa Yamakasi-poppoon jäsenet harrastavat kiipeilyä talonseinillä sekä pomppivat ja hölkkäävät paikasta toiseen vaikka siirtymät voitaisiin tehdä kävelemälläkin. Samurai-soturia ei yhdestäkään käverista kyllä löydä vaikka leffan suominimi siihen suuntaan pahasti viittaakin.Nuori sydänvikainen pojankloppi ottaa mallia vanhemmista sankareista ja tippuu kiipeilyleikeissään puusta. Yamakasi-ukot ottavat tapahtumasta moraalisen vastuun päättävät hankkia kasaan 60 000 euroa, joka on uuden sydämen hinta ja johon pojan vanhemmilla ei ole rahaa. Kumiäijät alkavat käyttämään liikunnallisia lahjojaan ryöstelyyn, mutta vain rikkailta a'la Robin Hood.Leffa tuntuu alussa äärimmäisen huvittavalta ja vauhdikkaalta. Homma ei oikein lähde etenemään vauhdikkaan alun jälkeen tai ainakaan se ei lataa peliin mitään uutta. Poppoon jäsenten erikoisominaisuudet tuodaan alussa ilmi mielenkiintoisesti ja odotukset herää, mutta niitä ei kuitenkaan pahemmin hyödynnetä jatkossa niinkuin olisi odottanut.",Kumiäijät alkavat käyttämään liikunnallisia lahjojaan ryöstelyyn.
158,70.0,"Yamato on kallein Aasiassa koskaan tehty elokuva. Se kertoo sen aikaisen maailman suurimmasta sotalaivasta Yamatosta, joka lähtee suorittamaan kamikaze-tehtävää Tyynellävaltamerellä tarkoituksenaan ajaa amerikkalaiset pois Okinawalta. Elokuva alkaa Titanicmaisesti nykyhetkessä. Tämä sivujuonne ei itselleni oikein aukea vaan tuntuu hyvinkin turhalta. Elokuvan alkaessa rullaamaan (=nykyhetkestä päästyään) Japani on jo käytännössä häviämässä sotaa ja Yamaton uudet täydennysjoukot koostuvatkin 15-17-vuotiaista pojista. Heidän mukanaan katsoja nousee Yamatolle, joka on 18 kerroksisen talon korkuinen ja yli neljänneskilometrin mittainen jättiläisalus.Elokuvassa seurataan nuorten merisotilaiden valmistautumista toivottomaksi tiedettyyn tehtävään, viimeiseen taisteluun. Kamikazemeininki on iskostettu nuoriin poikiin syvälle, ja uho hengen uhraamisesta keisarikunnan puolesta on välillä kova. Elokuva ei varsinaisesti alleviivaa sodan järjenvastaista luonnetta, mutta katsojalle avautuu karu näkymä arvovääristyneeseen maailmaan, johon arjesta temmatut nuoret pojat joutuvat.Viimeisen taistelun koittaessa nähdään sankaritekoja, hyödyttömiä sellaisia, ja kovaa uhrautumista. Historia tietää, että Yamaton mukana meni melkein 2500 miestä vain harvojen pelastuessa. Lisäksi pelastuneidenkin maissa olevat rakkaat kokevat kovia mm. Hiroshiman pommituksissa.Yamato - Viimeinen taistelu on visuaalisesti pääosin varsin komea elokuva, vaikka tehosteet välillä näyttävätkin muovisilta. Laiva on massiivinen ja hieno. Taistelutilanteetkin näyttävät pääosin hyviltä. Elokuvan ongelmat ovatkin lähinnä sen juonen rakentelussa; nykyisyyden kuvaus on epäonnistunut, eikä kieltämättä varsin perusteellinen tutustuminen tiettyihin henkilöhahmoihin kuitenkaan saavuta sellaista syvyyttä, mitä tällainen elokuva vaatisi herättääkseen kunnolla tunteita.","Visuaalisesti pääosin varsin komea elokuva, vaikka tehosteet välillä näyttävätkin muovisilta."
159,80.0,"Nianankoron tietäjäisä Soma sai ammoin unessaan näyn, jossa tämän poika kasvoi isänsä veroiseksi ja koitui lopulta tämän tuhoksi. Niinpä poika joutuikin äitinsä kanssa vuosikausiksi pakoilemaan isänsä vihaa ja katkeruutta. Äidin ja aikuisuuden kynnyksellä olevan Nianankoron tie erkanee lopulta jälkimmäisen lähdettyä etsimään mahtavilla taikavoimilla siunattua sokeaa setäänsä saadakseen tältä apua isäänsä vastaan.Äskettäin tekemäni thaimaalaisen elokuvan vaatimattoman minimaratonin pienenä sivutuotteena osui silmiini ja lopulta myös käsiini tällainen aikoinaan hyvinkin tunnettu ja Suomessa asti teattereihin päässyt afrikkalainen fantasiaelokuva, joka kuitenkin tuntuu vuosien varrella kadonneen täysin yleisestä tietoisuudesta. Malilaista Souleymane Cisséä itseään tavataan vielä yleensä tituleerata maanosansa merkittävimpiin yksittäisiin ohjaajiin kuuluvaksi ja miehen magnum opusta Yeeleniä eli ""kirkkautta"" kaikkien aikojen kauneimmaksi afrikkalaiseksi elokuvaksi, joten riippumatta oikean elämän kiireistä ja suunnitelmista, tämä oli katsottava nyt heti ja äkkiä kun kerran kopionkin löysin. Erittäin kuluneen ja huonokuntoisen kopion, mutta minkäs teet.Kuten jo lyhyestä referaatista todennäköisesti kävi ilmi, on Yeelenin tarina varsinainen oppikirjaesimerkki Joseph Campbellin klassisesta sankarin matkasta, eli universaalista vertauskuvallisesta aikuistumistarinasta jossa nuori sankari erkanee kodistaan ja vanhemmistaan kohti suurta seikkailua ja kasvaa siinä sivussa pojasta mieheksi. Tällä kertaa tuttu tarina on sijoitettu muinaiseen Maliin ja perusteemakin pyörii erityisen vahvasti perheen ja suvun ympärillä: isän ja pojan vihamielisen suhteen lisäksi katsojalle kerrotaan Nianankoron suvun yllä olevasta kirouksesta, matkan varrella nuori mies rakastuu, saa ihmeen kautta lapsen ja lopussa mystikon ennustus kertoo katsojalle päähenkilön jälkeläisten kohtalosta.Pelkästään tarinamielessä ei oikeasti ihmetytä ollenkaan, miksi Yeeleniä niin monessa lähteessä tunnutaan vertaavan juuri aasialaisista animistisistä perinteistä ammentavan Apichatpong Weerasethakulin elokuviin. Tälläkin kertaa kerronta nimittäin on hyvin hidasta ja Cissén tarkka silmä paikallisille perinteille ja myyteille paistaa lopputuotteesta vahvasti läpi. Loppulos onnistuu kuvaamaan poikkeuksellisen uskottavasti tieteellistä tulkintaa karttavaa maagista maailmankuvaa, jossa jokainen taikakalu ja henkiolennot ovat ihmisille mitä totisinta totta siinä missä aineellinen, järjellä ymmärrettävä todellisuuskin. Näin siis ilman ainuttakaan erikoistehostetta, onhan kyseessä loppujen lopuksi lähes nollabudjetilla ja amatöörivoimin vaikeissa olosuhteissa kuvattu teos.Mitä tulee Yeelenin erityiseen kauneuteen, en tuosta juuri osaa sanoa juuta enkä jaata, sillä afrikkalaisen elokuvan yleissivistykseni rajoittuu toistaiseksi tämän lisäksi yhteen 2000-luvulla ilmestyneeseen naisten ympärileikkauksesta kertovaan leffaan ja tietysti taannoiseen kuolemattomaan Suomen Marsalkka-klassikkoon, joten uskottavien vertailujen tekeminen tässä suhteessa on aika vaikeaa. Toisaalta vaikka Cissén elokuva erityisen komea onkin, onnistui suttuinen kuvanlaatu varmasti nakertamaan sen parasta terää liiankin kanssa. En tiedä onko tästä nykyäänkään edes olemassa minkäänlaista teräväpiirtotasoista restauroitua versiota, mutta olisi todella tarpeeseen.",Suku on pahin Afrikassakin.
160,100.0,"Kotiuduin juuri Yes Manin ennakkonäytöksestä ja täytyy sanoa, että tätä en osannut odottaa. Olin jo valmistautunut tutun kuminaaman ylilyötyyn roolisuoritukseen absurdissa pintaliitokomediassa, mutta elokuva yllätti minut täysin. Jim Carrey lupautui tähän Danny Wallacen kirjaan pohjautuvaan elokuvaan ilman etukäteiskorvausta katkaistakseen vihdoinkin tappiota tuottavien elokuvien sarjansa. Todennäköisesti uhraus kannatti, sillä Yes Man on yksi vuoden parhaista elokuvista.Elokuvassa Carl Allen (Carrey) on yksinäinen ja vaimostaan eronnut konttorirotta joka myöntää työkseen suurlainoja ja suhtautuu kielteisesti kaikkiin elämän tarjoamiin mahdollisuuksiin ja viettää mieluummin aikaa tihrustamalla valtavirtaelokuvia televisiostaan. Kaikki muuttuu, kun vanha ystävä Nick (Higgins) johdattaa vastahakoisen Carlin tapahtumaan jossa hänelle esitellään aivan uusi elämäntapa: ""YES!"" Siitä alkaa Carlin matka kohti itseluottamusta ja ennenkaikkea elämää. Jos elokuvan malttaa ottaa puhtaasti viihteenä kuten minä eikä takerru liiaksi yksityiskohtiin, saa sen aikana nauraa suu korviin asti vedettynä monet kerrat. Jim Carrey ei tällä kertaa sorru tuttuun naamansa ylenpalttiseen venyttelyyn ja muutenkin mennään lähinnä kevyen komedian mukaan, mitään slapstickiä ei nähdä vaikka tahti muuten onkin kova. Naurua herättivät oraaliseksiä Carreyn hahmolle antanut naapurin mummeli, Harry Potter-bileet ja monet muut tyylitellyn hersyvät kohtaukset. Elokuva on juuri sopivan pituinen ja hauskojen tapahtumien vastapainoksi mukaan on saatu myös ihan oikea juoni ja pieni ripaus vakavuuttakin - niin paljon kuin Jim Carrey-elokuvaan mahtuu.",Yksi loppuaan lähestyvän vuoden parhaista elokuvista ja kaikessa nerokkuudessaan ilman muuta katsomisen arvoinen pläjäys.
161,90.0,"Yes Man voi vaikuttaa keskivertoelokuvalta, mutta elokuva yllättää oikein olan takaa. Sanoma lienee jo nimen perusteella selvä kaikille, mutta se on tuotu valkokankaalle todella hauskalla ja kaikin puolin onnistuneella tavalla.Carl Allen (Jim Carrey) on yksinäinen miekkonen, joka työskentelee pankissa. Hän keksii syitä jotta voisi perua kavereidensa kutsuja juhliin ja muuhun sellaiseen. Carl viettää iltoja yksikseen elokuvia katsellen, kunnes hän tapaa vanhan ystävänsä, joka opastaa tätä Yes – kerhoon. Carl ottaa kutsun vastaan negatiivisessa mielessä, mutta homma, kuten arvata voi osoittautuukin vallan mainioksi elämän suunnan näyttäjäksi. Tästä siis alkaa Carreyn ilmeiden ja kommellusten tulva.Lähinnä komediaelokuvia ohjaillut Peyton Reed on nyt näyttänyt taitonsa tehdä elokuva, joka sekä naurattaa, että tarjoaa opettavaisen sanoman etenkin yksinäisille henkilöille. Yes Man lienee miehen tähän asti paras teos. Sanoma voi olla hieman päälle liimattu, mutta on se kuitenkin tuotu esille harvinaisen onnistuneesti hauskojen vitsien ja kommellusten, kuten myös toimivan draaman ansioista. Tarina noudattaa tavallista draaman kaarta, joka siis sisältää ”kaikki on okei – nyt tiputaan syvään koloon – noustaan kolosta ylös ja hymyillään.” -rumban, mutta ennalta arvattavuus kuuluu elokuvaan, eikä se ärsytä katsojaa ollenkaan. Vitsit ja kommellukset ovat onnistuneet mainiosti ja täten ne tulevat varmasti viihdyttämään katsojaa alusta loppuun. Peyton Reed on jälleen kerran keskittynyt hahmoihinsa muuta hommaa enemmän, mutta eipä komediaelokuvissa paljoa muuhun tarvitse keskittyä ja vaikkei erikoiset kuvakulmat ja hienot maisemakuvat olekaan se, millä Reed katsojaa ruokkii, ovat ne kuitenkin varsin onnistuneita tapauksia. Tarina ei ole tämän elokuvan pääantia, vaan sanoma ja nuo moneen kertaan mainitut vitsit. Tarina etenee selkeästi ja vauhdikkaasti, eikä täten kyllästytä katsojaa alussa, keskellä taikka lopussa. Jim Carreyn esittämä päähahmo on kirjoitettu perin pohjin todella hyvin ja sivuhahmot on sulatettu todella hyvin päähahmo Carlin elämään. Näyttelytyökin on kaikin puolin onnistunutta, nimittäin Carrey vetää pääroolin tuttuun tapaan todella hauskalla tavalla. Hän osaa myös koomisuuden lisäksi sulattaa hahmonsa hyvin elokuvan tarinaan ja täten ne kulkevat kuin käsi kädessä. Sivuroolissa naisen näkökulmaa tarinaan tuo Zooey Deschanel, jonka kemia toimii kohtuullisen hyvin Jim Carreyn kanssa. Hän tuo tuiki tavallisen naisen elokuvaan ja esiintyy melko tavallisesti, tekemättä mitään huimempaa roolisuoritusta, mutta silti varsin toimivan sellaisen. Hänkin sulattaa hahmonsa todella hyvin elokuvan tarinaan. Sitten Carreyn parhaankaverin roolissa nähdään Bradley Cooper, joka tekee kaikin puolin onnistuneen roolisuorituksen tavallisena liikemiehenä. Mitään erikoisia roolisuorituksia ei sivuhahmojen esittäjiltä siis ole luvassa, mutta eivät nuo mitään huonojakaan ole.Suosittelen Yes Mania kaikille mukavista sanomaa tuovista komediaelokuvista pitäville. Naurunpurskahduksilta tuskin välttyy kukaan ja se jos jokin on onnistuneen komediaelokuvan merkki. Puolipistettä tosin verotan hieman laimeahkosta loppuratkaisusta.","Elokuva, joka sekä naurattaa, että tarjoaa opettavaisen sanoman etenkin yksinäisille henkilöille."
162,30.0,"Carl Allen (Carrey) on kaikkeen tympääntynyt pankkivirkailija. Häntä ei huvita yhtikäs mikään ja yrittää päästä tekosyillä eroon kaikesta sosiaalisesta kansankäymisestä. Sitten eräänä päivänä Carl päättyy erääseen seminaariin ja tämän jälkeen hän ei pystykään kieltäytymään mistään. Samalla hän tapaa Allisonin (Deschanel), jonka kanssa syntyy jotain vipinää.Perusidealtaan Yes Man muistuttaa erästä toista Jim Carreyn elokuvaa, kymmenisen vuotta sitten valmistunutta Valehtelija, valehtelijaa. Valehtelija, valehtelijassa Carreyn hahmo menettää kykynsä valehdella. Tässä elokuvassa hänen hahmonsa ei osaa vastata kieltävästi.Ei ole komedian tilanne häävi tätä nykyä. Jos ei komediassa lauota taukoamatta pierupissakakkahuumoria, niin sitten se yrittää opettaa jotain rautalangasta, ellei jopa rautatangosta vääntämällä. Mukaan sitten vain ängetään runsaasti kliseitä ja hollywoodmössöä, eikä katsojalle anneta tilaisuutta ajatella omilla aivoillaan. Yes Man kärsii tästä jälkimmäisestä ongelmavyyhdistä. Tästä elokuvasta olisi saanut ihan kelvollisenkin tapauksen aikaiseksi, mutta kun homma on kääritty sokeriseen Hollywood-merkkiä edustavaan kääreeseen, niin elokuvan mahdollinen pointti ei vain jaksa kunnolla herättää ajatuksia, varsinkaan kun ajattelupuoli on hoidettu valmiiksi katsojan puolesta. Toki on hyvä kertoa positiivisen ajattelun ja kaverien hyvistä puolista, mutta nyt mennään aidan matalimmasta kohdasta.Huumoripuolikaan ei toimi kovin hyvin. Kyllä tässä joitakin ihan aidosti hauskojakin kohtauksia on, mutta suurimmaksi osaksi vitsit ovat tuttua tavaraa, jotka on koettu ja nähty jo monta kertaa. Muutenkin elokuva kärsii pahasta ennalta-arvattavuudesta. Edes Jim Carreyn naamanvääntely ei oikein tässä vaiheessa enää jaksa aiheuttaa röhönauruja. Mutta sentään ollaan suurimmaksi osaksi vältytty alapäähuumorilta. Tosin en tajua, mitä ideaa on yliviriilissä naapurin mummossa. Ei naurata sitten ollenkaan. Edes dialogia ei saada mitenkään hauskaksi tai mielenkiintoiseksi, vaan sen on suurimmaksi osaksi tylsää ja itsestään selvää jauhantaa.Näyttelijäpuoli on sentään melko onnistunutta. Jim Carrey ei ehkä ole enää niin hauska kuin 1990-luvulla, mutta ihan kohtuullisesti hän vetää roolinsa, vaikka onkin aika tuttu tavaraa. Myös Zooey Deschanel on ihan hyvä, vaikka hahmona jääkin hieman yksiulotteiseksi. Ei muukaan näyttelijäkarti aivan toivotonta ole, mutta heidän hahmonsa ovat sen verran ohuita, etteivät kunnolla pysty pelastamaan elokuvaa.Yes Man on kyllä niitä elokuvia, joilla olisi mahdollisuuksia olla edes kohtalainen elokuva, mutta kun Hollywood-tyylillä yritetään tehdä, niin voi tulla aika pahaa jälkeä. Jim Carreyn olisi kyllä tämän rainan kohdalla kannattanut vastata: ”No!”.","Jim Carrey olisi voinut tämän kohdalla sanoa: ""No!""."
163,100.0,"Kävin vastikään katsomassa elokuvan Yes Man. Odotukseni pätkää kohtaan olivat suuret, sillä idea ''miehestä, joka päättää sanoa kaikelle kyllä'' kuullostaa hyvältä. Eikä reissu mennyt hukkaan - elokuvateatterista lähtiessäni olin aivan otettu.Nimensä mukaisesti elokuva kertoo Carl Allenista (Jim Carrey), joka pitkästyy elämäänsä ja päättää ryhtyä ''Yes-Maniksi'' eli kyllä-mieheksi - hän siis sanoo ''kyllä'' aivan kaikelle. Tästä seuraa kaikenlaista hauskaa, ja löytääpä Carl jopa tyttöystävänkin, bändissä laulavan Stephanien (Zooey Deschanel). Mutta kyllä-asenteesta seuraa myös pahemman laatuisia hankaluuksia. Jim Carrey vetää loistavan suorituksen. Miekkosen naamanvääntely ei häiritse tai ärsytä lainkaan, ja hän tuo hahmoonsa ihan oikeasti luonnetta. Bradley Cooper Carlin liikemieskumppanina tekee myös hyvän roolin, samoin Zooey Deschanel, mutta ei heistä kumpikaan yllä Carreyn tasolle. Ja mikä on komediaelokuvalle tärkeintä, se pystyy jättämään hyvän mielen pitkäksi aikaa. Tunnelma. Eikä Yes Man epäonnistuu siinäkään kohtaa. Peyton Reed luo leffaan mukavan tunnelman. Joissain kohdissa saa nauraa ihan tosissaan ja koko leffan ajan mukana kulkee pieni hymynvire. Elokuva imaisee täysillä mukaansa, ja sen voi katsoa loppuun asti pitkästymättä.Elokuva ei jää sisällöltäänkään tyhjäksi. Se jättää jälkeenpäin paljon mietittävää, ja tuntuu pohtivan, mitä elämä oikeastaan on. Carl saavuttaa kyllä-asenteella paljon hyvää, mutta joutuu myös kaikenlaisiin hankaluuksiin. Mikä siis oikeastaan on kyllä-asenne? Tätä jäin miettimään. Mietityttävän sanoman lisäksi leffa jättää myös iloisen mielen.  Loppuratkaisu on kyllä vähän vaisu, muttei juurikaan vaikuta kokonaisuuteen, koska ei ole mitenkään ärsyttäväkään. Myöskinkäsikirjoitus on toimiva. Kukaan hahmoista ei jää stereotyyppiseksi, vaan kaikilla on luonnetta. Juonen kuljetus on sujuvaa, eikä tarina töksähtele missään vaiheessa. Yes Man on yksi vuoden 2008 parhaista elokuvista.",Mietityttävän sanoman lisäksi leffa jättää myös iloisen mielen.
164,100.0,"Alunperin meinasin sanoa ei tälle elokuvalle, koska juoni miehestä jonka pitää sanoa kaikille elämän kysymyksille kyllä, vaikutti hiukan löysältä idealta. Mutta kun huomasin, että kuka pistettiin pääosaan ei muuttui kylläksi ja odotukset alkoivat.Carl Allen on negatiivista elämää elävä sinkku, joka sanoo kaikille hänelle esitetyille kysymykselle ei. Carlin elämä muuttuu totaalisesti, kun hänen paras kaverinsa Nick tulee kertomaan eräänlaisesta herätystilaisuudesta, missä pitää sanoa kyllä kaikille elämän kysymyksille. Carl saa ensimmäisen kysymyksen ja vastaus on kyllä. Siitä alkaa huima sarja tapahtumisia, joille saa nauraa tai olla ihan muuta mieltä. Carl tapaa myös uuden ihmisen elämässä, johon tämä rakastuu. Jim Carrey on hyvässä vedossa. Miehen koomikan lahjat eivät ole kadonneet minnekään, ja katsoja nauraa joka ikinen kerta Carreyn kommelluksille. Elokuvassa pysyy aina positiivinen tunnelma, eikä elokuva sorru kliseisiin.Jimin tukijoukkoina on Bradley Cooperin esittämä Peter, joka tekee mielettömän upean roolin. Zooey Deschanel pääsi ensimmäistä kertaa näyttelemään koomikkokuninkaan kanssa ja nainen tuntuu nauttivan siitä. Jostain kumman syystä Jim Carreyn hahmo Carl ei pääse oikeuksiin kohdissa, jossa hänen yksi kavereista Norman tekee niin mielettömän fantastisen roolin nörtähtävänä yksinäisenä ihmisenä, joka järjestää Harry Potter ja Spartalais-juhlia keskenään omassa kämpässä. Terence Stamp valloittaa herätysseminaarien saarnaajaguruna. Oikean elämän Carl Allen eli Danny Wallaceen tarinaan perustuva elokuva sisältää hyvin monta yksityiskohtaista asiaa, mitä hän teki elämällään. Puolet tästä elokuvasta on totta ja osa fiktiota. Danny itse vastasi kaikkiin kysymyksiin kyllä kuuden kuukauden aikana. Positiivinen komediaelokuva, jonka lopputulos jäi vähän liian lepsuksi. Mutta kaikesta koomisuudesta ja fyysisestä komiikasta saa kiittää Jimiä, jonka taidot eivät ole hukassa. Sanokaa Kyllä tälle elokuvalle, jos tahdotte kokea elämänhaluisen piristeen päivälle.","Sanokaa Kyllä tälle elokuvalle, jos tahdotte kokea elämänhaluisen piristeen päivälle."
165,80.0,"Yesterday on muodostunut Aasia-filmien fanien keskuudessa jonkinlaiseksi kultti-leffaksi. Eipä tämä mikään huono leffa olekaan. Kyseessä on varsin onnistunut sekoitus jännäriä, actionia ja scifiä.Eletään vuotta 2020 jossain päin Koreaa. Muutama poliisi on kadonnut ja osa heistä on löydetty kuolleina. Juttua alkavat tutkimaan Seok (Seung-woo Kim) ja Heesu (Yoon-jin Kim). Heitä yhdistää myös se, että heillä ei ole minkäänlaisia lapsuudenmuistoja ja he kärsivät ajoittaisista muistinkatkoksista. Kummallakin on myös omia henkilökohtaisia ongelmia.",Scifi ja jännitys sopii varsin hyvin yhteen.
166,40.0,"Isojalat ja niiden valkoturkkiset serkut, lumimiehet, ovat kiehtoneet ja kiinnostaneet metsästäjien ja tarinaniskijöiden lisäksi myös elokuvantekijöitä iät ja ajat. Ja miksipä eivät olisi, myyttisten apinankaltaisten elukoiden olemassaolemattomuutta kun ei vieläkään ole varmistettu vaan stoori tekohengittää ja nousee aina yhä uudelleen ja uudelleen pintaan, tarjoten siis hämärän huikeat lähtökohdat kauhuleffailulle. Metsän väestä on tehty vino pino filkkoja jo seitsemänkymmentäluvulta lähtien, mutta menestyksen kohdalla ei voida puhua edes vaihtelevasta: bigfootploitation -pätkät ovat olleet käytännössä jokainen aivan kammottavaa kuraa. Itse asiassa jopa niin hirveää kuraa, että harva leffailija on näistä edes kuullut. Allekirjoittanutkin pitää itseään kohtalaisen kovan luokan B-leffaharrastajana, mutta vasta nyt tuli korkattua ensimmäinen tähän alagenreen kuuluva teos. Ja voi Jeesus Kristus, Maria ja Joosef mitä sitä taas tulikaan katsottua.Yeti: A Love Story on ilmeisesti ihan kaveriporukalla duunattu pätkä, mistä toki aina pisteet. IMDB:n mukaan budjetti on ollut huimat 200 taalaa, mistä suurin osa on todennäköisesti mennyt filmissä esiintyvien autojen bensaan ja kuvausryhmän kaljoihin. Jotain kautta leffa on sitten päätynyt likaisista roskaelokuvistaan tunnetun, legendaarisen Troma-yhtiön levitykseen ja sitä kautta onnistunut kasvattamaan itselleen jonkinasteisen kulttimaineen internetissä sekä isojalkaelokuvien fanien (???) keskuudessa. Ei huonosti humalaisilta opiskelijajannuilta.Käsikirjoittajina ja ohjaajina toiminut dynaaminen duo Adam Deyoe ja Eric Gosselin lähestyvät aihettaan kieltämättä erilaisesta näkökulmasta, kuin useat muut isojalkojen ja lumimiehien hullutuksia kuvanneet elokuvantekijät. Kuten jo nimestä voi päätellä, leffa kertoo karvaturrin rakkaudenkaipuusta. Filkka alkaa lajityypille ominaisista lähtökohdista; viisi yliopisto-opiskelijaa matkaa telttaretkelle jonnekin takahikiälle, ja nopeasti alkaa kuulua kummia. Nuoret törmäävät paikalliseen jeti-kulttiin (”Praise the Yeti!”), jonka keskeisenä palvonnankohteena oman lemmenkipeytensä ja hallitsemattomien himojensa kanssa painiskeleva lumimies on. Kultin jäsenet kidnappaavat jetin seksiseuraksi nuoria miehiä, jotka karvaturri sitten rakastaa hengiltä. Graafisemmin kuin katsoja ehkä älyää pelätäkään. Mukaan sotketaan jeesuspaatosta, suurriistanmetsästäjää, Sex Piss-niminen juntti, yhden opiskelijapojan tulinen rakastuminen jetiin ja siitä seuraava lajienvälinen suhde sekä vaikka ja mitä.Tämä lumimiesleffa on niin kummallinen soppa, etten vielä päivä katsomisen jälkeenkään tiedä, pitäisikö peukkuhekotella vai dissata koko pätkä unholaan. Useaan otteeseen ainakin nauroin epäuskoisena ääneen, mikä on kuitenkin ihan hyvä merkki, onhan? Tokihan pläjäys on siis oikeasti ihan järkyttävää skeidaa, mutta mitä sitten? Troman tallin suojiin otettuna ja tuotantoarvot huomioiden Yeti viestii ylpeänä olevansa silkkaa törkyä, ja sellaisena kaltaistensa joukossa teos pitää kyllä päätään pystyssä ihan ylväästi. Koko kultti -ja homoraiskaus-kuvio toimii yllättävänkin humoristisesti, mukana on varsin mukava määrä erityylisiä tappokohtauksia (on suolilla kuristamista, puukottamista, ampumista, elävältä polttamista, varsijousella vetelyä, hengiltä hässimistä ja tietysti normaaleja isojalkahyökkäyksiä) ja leffa kestää lopulta vain pikkasen reilun tunnin, mikä onkin aivan kattoraja tällaiselle menolle. Valitettavasti vain muutamassa, no, aika useassakin kohdassa dialogi, kuvaus ja näyttelijäntyö ovat vain yksinkertaisesti niin häiritsevän kaameaa paskaa, että katsoja alkaa jo tutkimaan nopeimpia mahdollisia pakoreittejä huoneesta, jossa leffa pyörii.","Järkyttävää törkyä koko rahalla, eli 200 taalan budjetilla."
167,60.0,"Hugh Grantin esittämä lapsipsykiatri Samuel saa tietää tyttöystävänsä Rebeccan (Moore) olevan raskaana. Siinä kohtaa juna suistuu pois raiteilta ja Samuel alkaa miettimään omaa elämäänsä. Isyys ei oikein innosta, mutta kaipa sen on vähän pakko alkaa kiinnostamaan tai tyttöystävän menetys voi astua hyvin ajankohtaiseksi asiaksi. Hourahtaneet vanhemmat Marty (Arnold) ja Gail (Cusack) eivät ainakaan paranna Samuelin tunteita isyydestä. Hurjaa poikamieselämää elävän Seanin (Goldblum) elämänasenne kuulostaa Samuelista paljon mielenkiintoisemmalta, kuin tylsähkö perhe-elämä.Yhdeksän kuukautta on minulle jotenkin todella nostalginen leffa. Aiheeltaan leffa ei ollut ollenkaan minun makuuni pikkuisena nassikkana katsottuna, mutta itse huumori iski suoraan nauruhermoon ja kovaa muistan nauraneenkin. Varsinkin Robin Williamsin esittämä venäläinen synnytyslääkäri jaksoi naurattaa, eikä kyseinen henkilö ole menettänyt tehoaan vielä muutaman vuoden jälkeenkään. En ole nähnyt ranskalaista Neuf mois -komediaa, jonka pohjalta tämä pläjäys väänettiin, mutta ainakin tässä vakavasta aiheesta on tehty kevyttä viihdettä. Mitään kovaa pohdiskelua ei ohjaaja Chris Columbus ole tahtonuut elokuvaansa luoda, vaan tyytyy tarjoamaan katsojille vain kevyttä viihdettä. Pientä yritystä aiheeseen paneutumisesta on havaittavissa, mutta kovin syvälliseksi se ei synny. Minua ei kuitenkaan asia haitannut, sillä osasin asentoitua filmiin oikealla tavalla.Näyttelijöistäkin voisi pari sanaa kirjoittaa. Hugh Grant osaa olla todella hyvä (esim. Poika), mutta myös hieman ärsyttävä (esim. Sinisilmä-Mickey). Tässä hän ei ollenkaan ärsytä, mutta mitään hienoa suoritusta mies ei vedä. Julianne Moorekin osaa olla parhaimmillaan loistava, mutta tässä hän on aika mitäänsanomaton. Tom Arnold ja Joan Cusack ovat molemmat hieman ärsyttäviä lapsi-intoisena avioparina, vaikka Arnold ihan hauska onkin. Jeff Goldblum ei tee uransa parasta kurvia, mutta hänen rento olemuksensa on tässä leffassa ihanpaikallaan. Myös Robin Williamsin pieni, mutta hulvaton roolisuoritus venäläisenä synnytyslääkärinä täytyy mainita, sillä vastaahan se tämän pläjäyksen hauskimmasta annista.","Yhdeksän kuukautta äityy paikoitellen jopa farssiksi, joka tarjoaa muutamat hyvät naurut."
168,80.0,"Dean Corso (Depp) on erikoistunut kirjoihin. Pääasiassa vanhoihin, harvinaisiin ja kalliisiin sellaisiin. Miljardööri Boris Balkan (Langella) omistaa kalliin ja harvinaisen kirjan, jonka hän epäilee olevan väärennös. Hän palkkaa Corson jäljittämään kirjan muut osat ja varmistamaan alkuperäisyys. Matka vie halki Euroopan ja ei ole ollenkaan vaaraton.Roman Polanskin Yhdeksäs portti osoittaa, että puolalainen ohjaaja osaa ohjata visuaalisesti kauniita ja tunnelmaltaan tiiviitä elokuvia. Johnny Depp kieroilevana ""kirjaetsivänä"" on altavastaajana useissa tilanteissa ja joutuu sinnittelemään eteenpäin pääasiassa pelkän älyn varassa. Myös tarinaan (saumattomasti) kirjoitettu salaperäinen nainen (Seigner) on kiinnostava hahmo. Hänen ideansa on ilmaantua elokuvaan ja ohjata Deppin hahmoa eteenpäin.Yhdeksäs portti etenee hitaasti ja rauhallisesti kohti loppuaan ja tarinavyyhden ratkaisua, joka ei todellakaan ole yksiselitteinen tai helposti ymmärrettävissä. Kuitenkaan sen epäselvä luonne ei vähennä ratkaisun kylmäävyyttä. Polanskilla on taitoa kylmään loppuratkaisuun.Rauhallisen kerrontansa ja tarkkaavaisuutta vaativan tarinan takia Yhdeksäs portti ei ole mitään aivotonta viihdettä, vaan vakava pläjäys tunnelmia ja komeaa kuvausta.","Ei mitään aivotonta viihdettä, vaan vakava pläjäys tunnelmia ja komeaa kuvausta."
169,80.0,"Ohjaajavanhus Polanski on niittänyt mainetta niin Oliver Twistin leffaversiolla, tunteikkaalla Pianistilla, piinaavalla Rosemaryn painajaisella kuin klassikoksi kivunneella China Townilla. Ja monella muulla elokuvan mestariteoksella. Jostakin syystä vuonna 1999 Ranskan maaperällä kuvattua ja Johnny Deppin tähdittämää Yhdeksättä porttia ei monestikaan kelpuuteta komeaan menestysjatkumoon, vaikka se sinne ehdottomasti kuuluisi.Yhdeksäs portti matkaa kauhun ja jännityksen tutulla helvetin mytologioiden maaperällä. Tai oikeastaan se lentää, sillä niin taidokkaasti parin kirjapahasen ympärille kietoutuva tarina vie katsojaa halki maailman. Aina onnistuva Johnny Depp on moraaliltaan joustava kirja-alan superkauppias, jonka Frank Langellan varmuudella tulkitsema kirjakeräilijä Balkan lähettää kirjojen perään. Eikä minkä tahansa kirjojen, vaan itsensä Luciferin vuosisatoja sitten kirjoittamaa ja henkeyttämää. Pienen suklaapuodin Depp-kumppani Lena Olin on tällä kertaa hieman kavalammassa roolissa kuin suklaatätinä.Pahan yhdeksättä porttia jahtaava elokuva muistuttaa monessa kohtaa enemmän klassista salapoliisimysteeriä kuin sitä yliluonnollisleffaa, jota se lopulta edustaa. Ja koko kestonsa ajan elokuva lataa sisäänsä voimaa – kuin salaa. Hämyisistä linnoista, kavalasti hymyilevistä naisista, toinen toistaan omalaatuisemmista ihmisistä ja kirjan aiheuttamasta maanisuudesta koristellaan komeasti vangitseva reitti, jota Deppin on helppo kulkea. Kameratyöskentely on erinomaista ja suuressa osassa hiottua energialatausta.Siinä missä moni leffa on viihteellistänyt ja lyönyt suorastaan lekkeriksi sekä mahtavaksi mässäilyksi ”Old Nickin” jalanjäljissä kulkemisen, Yhdeksäs portti tyytyy kertomaan rauhallisesti ja jatkuvasti tunnelmaa kasvattaen se kulkeekin, noh, ei ehkä maailman komeinta, mutta silti vavisuttavaa loppua. Kyllä sellainen kylmä tunne on lopputekstien kohdalla selässä. Osaksi kunnioituksesta, osaksi vain leffan hyytävyydestä. ",Pahojen kirjojen ympärille kasvaa valloittava mysteeri ja vangitseva jännitys.
170,60.0,"Vihdoin sain käsiini Yhdeksännen Portin, jota olin jo pitkään etsinyt. Olin kuitenkin aika ennakkoluuloinen sen suhteen.  Ajattelin, että elokuvasta tulisi joko Mothman – Sanansaattajan ja Suljetun Saaren kaltainen mestariteos tai sitten se vain epäonnistuisi ja kaatuisi sekavuuteen ja yliutopistisuuteen. No lopputulos ei ollut kumpikaan vaihtoehdoista, mutta kääntyy kuitenkin vähän numero kakkoseen päin. Bibliofiili ja kirja-asiantuntija Dean Corso (Johnny Depp) saa rikkaalta kirjakeräilijä Boris Balkanilta (Frank Langella) tehtäväkseen varmistaa erään kirjansa (nimeltään yhdeksäs portti) aitouden. Kirjoja on olemassa vain kolme kappaletta, koska ne poltettiin kirjoittajansa mukana roviolla. Syy tähän oli, että kirjoilla saisi kuulemma yhteyden itse Saatanaan, joka oli tarun mukaan myös yksi kirjan kirjoittajista. Pian alkaa tapahtumaan ja kaikki kirjan kanssa tekemisissä olevat kuolevat. Itse en tajunnut kuka heidät sitten aina tappoi, mutta veikkaan rouva Telferiä. Corson suojelijaksi tulee salaperäinen nainen (Emmanuel Seigner). Sitäkään en käsittänyt onko Salaperäinen nainen enkeli, piru, kummitus vai mikä lie yliluonnollinen olio. Lennelläänhän sitä nimittäin rappuset alas kuin enkeli, mutta otetaan sitten myös turpaan ja seksiä harrastaessa silmät vilkkuvat kuin kissalla pimeässä.Elokuvasta nousee heti esiin pieniä epäuskottavuuksia. Esimerkiksi Johnny Deppin esittämä hra. Corso on bibliofiiliksi liian huolimaton. Hän juo viiniä ja polttaa tupakkaa samalla kun lukee miljoonien arvoisia kirjoja. Esiin nousee ehkä vielä jotain pientä, kuten herra Corson kirjakauppias ystävä, jolle hän luovuttaa miljoonien arvoisen kirjan, vaikka kirjakauppiaasta onkin tehty selkään puukottajan oloinen.Sitten näyttelijöihin. Depp ei sovellu kaikenlaisiin elokuviin. Esimerkiksi en vaihtaisi Deppiä Williksen tilalle Die Hardiin. Tähän elokuvaan hän käy kuitenkin, kuin nyrkki silmään (anteeksi kliseinen vertaukseni). Depp osaa näytellä alalleen omistautunutta ja hiukan pakkomielteistä Dean Corsoa niin hyvin, että tästä tulee hänen ehkä paras roolisuorituksensa, vaikka ei Jack Sparrow kylläkään herra Corsolle paljolla häviä. Muut näyttelijä suoritukset eivät sitten kyllä ole mitenkään erikoisia, suurin osa jopa aika huonoja. Yhtenä heikoimmista roolisuorituksista mainittakoon Lena Ollinin Liana Telfer, josta puuttui tietty karisma. Telfer on hullu, muttei sitten olekaan vaan ennemminkin jonkin sortin fanaatikko, joka käyttäytyy kuin AD-HD potilas (?) ja hänen latino mies ystävänsä on macho, joka kovistelee elokuvassa liiallisuuksiin. Heidän kahden kokonaisuus muistuttaa hiukan Pokemonin Rakettiryhmää, joka EI ole hyvä juttu. Frank Langella Boris Balkanina on uskottava, kun taas Emmanuelle Seigner suoraan sanottuna kamala, ilmeetön tönkkö ja kaikkein huonoin näyttelijä tässä elokuvassa.Rakenteeltaan elokuva on ihan sopivanpituinen. Yhdeksättä Porttia voisi nimittää myös ns. katseen vangitsijaksi ,vaikkei pidäkkään sisällään ”Avatar maisemaa” tai 3D:tä. Toisaalta elokuva on taas hiukkasen tylsä. Loppuun halusin jotain pirullista, kauheaa tai vaikkapa itse saatanan ilmestymistä. Sain kuitenkin seksiä palavan linnan edessä ja kirkkaan valon, jonka oletan olevan tämä helvetin portti. Toisaalta, on ihan hyvä ettei saatana ilmestynyt, sillä tulos saattaisi olla kuin The Golden Child elokuvassa eli HIRVEÄ. Polanski on ehkä noudattanut vanhaa sananlaskua ”se on pelottavinta mitä ei näe”. Tiivistettynä tämän voisi ilmaista siten, että loppu oli huono, mutta olisi voinut olla huonompikin.Kaiken kaikkiaan Yhdeksäs Portti ei ole huono vaan ajoittain ihan kiinnostava elokuva, mutta Psykologiseksi trilleriksi liian vaisu eikä oikeastaan edes yhtään pelottava.",Psykologiseksi trilleriksi liian vaisu eikä oikeastaan edes yhtään pelottava.
171,90.0,"Heti alkuun mainittakoon, että Yhdeksäs Portti ei takuulla sovellu ihmisille, jotka hakevat elokuvasta toimintaa - mutta mikäli leffalle tuovat mielestäsi pluspisteitä koko elokuvan ajan jatkuva painostavahko tunnelma, omaan ajatteluun rohkaiseva juonikuvio, katso Yhdeksäs Portti heti paikalla.Elokuvan pääosaa esittävä Johnny Depp on Corso -niminen ""kirjaetsivä"", joka saa hieman erikoisen toimeksiannon; hänen pitäisi etsiä käsiinsä muutama kappale harvinaisia Saatanasta kertovia kirjoja. Kun toimeksiantaja vielä kertoo Corsolle, ettei hankintatavalla ja -hinnalla ole mitään väliä, epäilykset heräävät. Silti Corso päättää ottaa jutun hoitaakseen.Outoja asioita alkaa kuitenkin tapahtua; niistä ei tässä sen enempää, ettei tule spoilattua itse leffaa. Elokuvan juoni ei sinänsä ole mitenkään järisyttävä, mutta loistavat roolisuoritukset - näistä parhaimpina esimerkkeinä Depp Corsona ja elokuvan ohjaajan Roman Polanskin toinen ex-vaimo, Emmanuelle Seigner matkalla tavattuna tyttönä - ja tietysti ohjaaja Polanskin hämmästyttävän omaperäinen kädenjälki tekevät elokuvasta yhden 90-luvun parhaimmista töistä.Tiivistettynä: Yhdeksäs Portti on loistava elokuva niille, jotka ovat kyllistyneet Hollywood-räimeeseen, mutta joita ei silti erityisesti nappaa ranskalainen taidesotku. Kannattaa ehdottomasti katsoa.nimimerkki: Arvostelijapyrkyri","Loistava elokuva niille, jotka ovat kyllistyneet Hollywood-räimeeseen."
172,90.0,"Roman Polanski ja Johnny Depp. Maailman yhdeksänneksi paras ohjaaja ja maailman toiseksi paras näyttelijä yhdistävät voimansa. Tuloksena on loistava elokuva!Johnny Depp tulkitsee Dean Corsoa, lipevää kirjakauppias/ostajaa/etsivää, joka toimii rahat pois hölmöiltä-asenteella. Eräänä päivänä saatananpalvojalta (erittäin kovasti) vaikuttava ja ökyrikas asiakas palkkaa Corson etsimään sen aidon ja oikean kirjan; Yhdeksännen portin. Sillä nääs saa yhteyden itse Iso-Kieroon, kaiken hyvän viholliseen.Yhdeksättä porttia on turhaan väitetty epäpelottavaksi, sillä karmivaa tunnelmaa luodaan heti pelottavista alkuteksteihin loppuun, joka on ennalta-arvaamaton ja erittäin sanattomaksijättävä. Joten elokuva ON pelottava. Tai, no, sehän riippuu katsojan pääkopasta, pelkääkö vai jännittääkö.Johnny Depp näyttelee Dean Corsoa niin perhanan mahtavasti, ja vakiinnuttaa kakkossijansa maailman parhaiden näyttelijöiden listalla, siihen heti Clintin perään. Muista näyttelijöistä en osaa muuta sanoa kuin että Lena Olin on ihan ok. Ei sen huonompi, ei sen parempi. Mutta Depp rulaa!""Yhdeksäs portti on sekoitus Chinatownia ja Rosemaryn painajaista."" Noin luki leffan takakannessa. Chinatownista en mene takuuseen, yhtäläisyyksiä on vain tutkiminen ja ennaltaarvaamaton loppu. Rosemaryn painajainen taas on kovinkin lähellä tätä. Kummatkin ovat kauhutrillereitä ja niissä on  sama ""päähenkilö"".Yhdeksäs portti on pirun hyvä elokuva! Kirjaimellisesti.nimimerkki: Jope Pitkäviha","Elokuva ON pelottava. Tai, no, sehän riippuu katsojan pääkopasta, pelkääkö vai jännittääkö."
173,70.0,"Yhdeksäs portti pohjautuu Arturo Perez-Reverten (suosittelen hänen tuotantoaan) samannimiseen teokseen. Vaikka tarina on upea, täytyy sanoa, että onneksi tarinaa on ymmärretty reippaasti karsia elokuvaa varten. Jos leffa olisi tehty täydellisesti romaanin pohjalta, olisi se tukehtunut omaan massiivisuuteensa. Joten hyvä näin.Dean Corso (Johnny Depp) on maineikas kirjaetsivä, joka saa toimeksiannon rikkaalta bibliofiili Boris Balkanilta (Frank Langella). Balkan tarvitsee Corsoa varmistamaan mystisen kirjansa aitous. Kirja, jonka Corso saa kanneltavakseen, on nimeltään Yhdeksäs portti, jolla legendan mukaan pitäisi onnistua itsensä saatanan esiin manaaminen. Pian kirjaetsivä huomaa, että joku muukin tahtoo kirjan itselleen. Alkaa Corson ja vainoavien aaveiden välinen kujanjuoksu. Kun Corson mukaan tuppaa vielä salaperäinen vihersilmäinen nainen (Emmanuelle Seigner) alkaa goottilaisen jännitystarinan ainekset olla kasassa.Roman Polanskin ohjaama yhdeksäs portti on ihan tehokas trilleri. Elokuvamaisempaan muotoon muokattua tarinaa kuljetellaan pikkuhiljaa hienovaraisesti eteenpäin ja varsinaiset toimintakohtaukset jäävät erittäin vähiin. Elokuvan tunnelma on painostavan jännittynyt, ja se kiristyy mitä pitämmälle kirjan mysteerin selvittäminen etenee.Ohjauksen lisäksi myös visuaalinen ilme on mahtavan synkkä. Hämärät ja omituiset paikat, joissa elokuvassa vieraillaan, nostaa jännitystä entisestään. Hillitty mutta silti ihokarvoja nostattava musiikki onnistuu leiviskässään loistavasti.Elokuvan kompastuskiveksi muodostuu kuitenkin lähes onneton näyttelijäkatras. Erityisesti tärkeimpien naisosien näyttelijät epäonnistuvat. Lena Olin leski Liana Telferinä on erittäin vaisu, eikä yllä lähellekään sitä tasoa mitä rooli vaatii. Toinen pahis Frank Langella jää hänkin karmivuudessa kauas toivotusta tuloksesta. Kaikista huonoimman suorituksen kehiin heittää kuitenkin Polanskin vaimo Emmanuelle Seigner. Konemainen, ilmeetön, tympeä ja ammattitaidoton ovat sanoja, jotka tulevat mieleen Seignerin suorituksesta. Roman on kyllä tehnyt karmean virhearvioinnin, kun on päästänyt vaimonsa pilaamaan noinkin tarinan kannalta tärkeän roolin. Sivunäyttelijöistä parhaimman suorituksen tekee Jack Taylor säälittävänä Victor Fargasina.Elokuvan kantava voima ja ehdottomasti suurin tunnelman luonnin edesauttaja on ehdottomasti Johnny Depp. Mies todistaa, että vaikka muut näyttelijät epäonnistuvat, pystyy hän yksin estämään elokuvan uppoamisen surkeuden suohon. Työteliäs rooli ei varmasti ollut Deppille helppo, mutta tulos on jälleen taattua Deppiä eli erittäin laadukasta.  Deppille pitää antaa roolistansa **** -laakia. Sääli ettei kukaan muu yllä lähellekään Deppin suoritusta. Elokuva jää liikaa hänen harteilleen.Yhdeksäs portti on ihan kelpo jännäripätkä. Tarina on hyvin tiivistunnelmainen ja jopa paikoin pelottava. Kovin nopeatempoinen se kuitenkaan ei ole, ja pituuttakin rainalle kertyy aikalailla. Tämän vuoksi se ei jaksa kaikkia kiinnostaa. Näyttelijäntyö tässä elokuvassa on kuitenkin melko huonoa. Ainoastaan Depp hoitaa hommansa kiitettävästi. Jos aihe kiinnostaa ja hidastempoisuus ei haittaa, koukuttaa elokuvan mystinen tunnelma varmasti.nimimerkki: John Christopher Depp II","Jos hidastempoisuus ei haittaa, koukuttaa elokuvan mystinen tunnelma varmasti."
174,80.0,"Mystinen trilleri, jonka ohjaajan pallilla istuskeli mestariohjaaja Roman Polanski. Puolalaista verta oleva heppu on niitä tyyppejä joiden leffoista tullaan takuuvarmasti julkaisemaan vielä joskus DVD-kokoelma kun aika hänet jättää.Yhdeksäs portti on tarina kirjakaupan pitäjästä Dean Corsosta (Johnny Depp). Tämä saa toimeksiannon rikkaalta keräilijältä etsiä käsiinsä kaksi muuta olemassa olevaa kappaletta tämän omistamasta okkultisesta kirjasta, jonka takana toisena kirjoittajana on itse Lucifer ja jonka sisällöllä voidaan avata portti pimeyden valtakuntaan. Liikemiehen omistama kirja ei tunnu oikein toimivan porttien avaajana joten tämä haluaa Deanin selvittävän mikä hommassa maksaa. Dean ottaa casen hoitaakseen kun taaloja tippuu tiskiin ja kun tämä ei tiedä alussa asioiden todellista laitaa. Kylläpä asiat kuitenkin pikkuhiljaa valkenevat.Kauhuleffa, joka ei kuitenkaan pelota. Johtuneeko tämä perinteisten töräytysten puuttumisesta. Uskoinpa silti että ohjaaja on tiennyt mitä on halunnut ja lopputulos on juuri se mitä on haettukin. Töräytykset olisivat ehkä tehneet tästä liian tavanomaisen paketin.Pläjäys etenee hitaasti fiilistellen ja tunnelmaa sävytellään synkällä musiikilla. Toimintaleffojen ja sähäkämmän meiningin ystävät haukottelevat takuulla tämän homman parissa. Jos taas pitää hitaasta tarinoinnista, jossa omat ajatukset ja johtopäätökset ovat yksi leffan ulottuvuus niin tässäpä oiva teos katseltavaksi. Musapuoli pitää huolen, että katsoja virittyy oikealle taajuudelle niissä jännittävimmissä kohdissa.","Kauhuleffa, joka ei kuitenkaan pelota."
175,70.0,"Voisiko sanoa, että Polanskin hieno teos on jäänyt monilta huomaamatta. Yhden opuksen ympärille rakennettu jännärimysteeri hukuttaa syvälle itseensä kaikki hiukan uskonnollis-fiktiivisten tarinoitten rakastajat. Elokuva siis pohjautuu Arturo Perez-Reverten romaaniin ja suuresti kiehtovan tarinansa huonona puolena tuntuu vain olevan se, että se ei loppujen lopuksi ole totta.Johnny Depp esittää Dean Corsoa, kieroilevaa ja moraalittoman maailmankuvan omaavaa kirjaetsivää -- jos niinkin voi sanoa. Frank Langella puolestaan esittää Boris Balkania, jonka kirjakokoelmaan lukeutuu pelkästään yhden protagonistin sisältämiä teoksia -- pelkästään itse Saatanan. Balkan lähettääkin Corson mystisen kirjan perään, jonka tekijä poltettiin elävältä, koska hän ei kirjoittanut sitä yksin -- vaan yhdessä Luciferin kanssa. Kirjalla saakin yhteyden Saatanaan ja siksi monet muutkin jahtaavat sitä tosissaan.Yhdeksäs portti on vaikuttavasti ja nerokkaasti rakennettu jännäri okkultistien maailmasta. Perez-Reverten romaanin pohjalta muotoiltu tarina kiehtoo mysteerisyydellään ja imee katsojan tarinan sisään. Polanski ei räväytäkkään katsojan eteen Manalan herraa vaan ujuttaa hänet hetki hetkeltä elokuvan tunnelmaan sisään. Elokuvan kerrontaan sopiva musiikki vie katsojan yhä syvemmälle mysteerien maailmaan. Hienosti rakennettu ympäristö, johon on ripoteltu hämäriä linnoja, salaperäisiä naisia ja autioita kujia, saa katsojan hykertelemään paikallaan.Polanskin taidonnäyte onkin kerronnaltaan hidas ja sillä on sisäistä voimaa, joka tavoittaa katsojan lopputekstien valuessa katseen eteen. Silloin elokuvan voiman huomaa hyvin. Tämä ei tietenkään sovi toimintapohjaisten jännärien ystäville vaan elokuvan yli kaksituntinen kesto tulee sulauttaa tunnelman kanssa hitaasti kuin hyvä viini. Harmittelen vain itsekseni, koska jostain syystä loppukohtaukset olivat jostain syystä aivan toisesta maailmasta. Varsinaista loppuratkaisua ei mielestäni ollut ja se jäikin hiukan häiritsemään. Elokuvan loppu sopiikin koko teoksen tunnelmaan, mutta silti kielen päälle jäi karvas maku: Mihin se lopputwisti oikein katosi?",Hitaasti kasvava tunnelma repeää lopussa totaalisesti.
176,70.0,"Boheemi, katu-uskottava, luonnetta – Johnny Depp. Julkea, semi-irstas, uskottava – Lena Olin.Etäinen, sensuelli, mysteeri – Emmanuella Seigner.Siinäpä patenttipäänäyttelijät salaoppiaiheeseen nimeltään Yhdeksäs portti. No joo, onhan Seigner ohjaajalle (Roman Polanski) muutakin kuin näyttelijä, mutta menee täytteenä. Leffaa kantavat kuitenkin kirjaetsivän roolissa Depp, ja rikasta mutta hurahtanutta leskeä näyttelevä Olin.Historiallisiin kirjoihin perehtynyt heppu saa tehtäväkseen etsiä kolme säilynyttä okkultismikirjan kopiota ja todistaa niiden oikeaperäisyyden. Homma kääntyy kutvoksi, kun vierailut virallisia lottovalvojia muistuttuvian kirjakeräilijöiden luona saa odottamattomia käänteitä. Sanotaan että etsityn kirjan kirjoittaja on itse vihtahousu, joten veren vapautukselta ei leffassa vältytä.Yhdeksännen portin voima on tunnelmassa. Tuskin tästä kukaan yöuniaan menettää, mutta ohjaaja on tehnyt sen, mitä tälle tarinalle on tehtävissä. Pikkuvinkkejä epäilykseen annetaan pitkin matkaa, ja yksityiskohtia myöden hiotut kuvat jättävät katsojallekin hoksattavaa. Katsominen vaatii kuitenkin lievää naivismia, muttei missään tapauksessa kyynisyyttä.Kaikkiaan leffa lienee omiaan henkilöille joihin vetoaa puolisalaa salaopit. Jos vintillä on tullut harrastettua spiritismiä, taitanee leffa upota kuin kenkä märkään suohon. Julkaistu special edition –DVD-versio erottuu peruskamasta vain extrojen osalta. Ja niihin pätevät samat asiat kuin leffaankin: jos aihe kiinnosta, kiinnostaa uusi julkaisukin.",Yhdeksännen portin voima on tunnelmassa.
177,40.0,"Dolly Partonin hittisinkku kiteyttää paljolti tämän leffan sisällöstä. Working nine to five... Tytöt painavat pitkää päivää tukat tötteröllä, muttei se maistu yhtä hyvältä kuin tötterö kesäpäivänä jokirannassa.Rainan naiset ovat toimistotyöläisiä, joita yhtiön miehet dissaavat. Katsantokannaltaan leffa on aikatavalla eilinen. Miehet ovat ykskantaan sovinistisia sikoja, käpälöivät nättejä typyjä ja vievät naisparoilta paremmat asemat näiden kovan raadannan jälkeen. Hyi sentään.Miesten kauheaa ylivaltaa vastaan halutaan kuitenkin järjestyä. Tomerat tytöt, väärinymmärretty sihteerikkö (Parton), toimiston keltanokka (Fonda) ja konkari (Tomlin) ottavat oikeuden omiin käsiinsä. Komediaa riivitään porukan päättömistä vallankumousideoista, ja erityisesti yhden miehen kustannuksella. Touhu on alleviivaavaa, karkeaa ja alkukantaista, mutta kieltämättä joskus myös viihdyttävää.","Alleviivaavaa, karkeaa ja alkukantaista komediaa naisten oikeuksista."
178,60.0,"USA:n poliisin huumeosasto on päässyt iskemään kultasuoneen. Työn alla on niin suuri juttu että rikolliset ovat palkanneet palkkatappajan päästämään niitä poliiseja päiviltä jotka ovat olleet liian lähellä totuutta. Palkkatappaja käyttää tappokeinoinaan karatetaitojaan ja valitettavasti poliiseille ei ole opetettu lähitaistelukikkoja. Apuun pyydetään karate-ekspertti Matt Logan (Chuck Norris), jolle tehtävä käy pian hyvinkin henkilökohtaiseksi.Koska olen aina pitänyt Chuck Norrisin leffoista niin päätin poimia erään kaupan alekorista herran varhaistuotantoon kuuluvan Yhden miehen armeijan, joka on puhdas karate-elokuva 1970-luvulta. Ihan sujuvaa menoahan tämä on mutta valitettavasti leffa tarjoaa liian vähän Norrista ja liian vähän toimintaa verrattuna hieman paikoillaan junnaavan tarinaan. Onneksi elokuva sisältää loistavan lopputaistelun ja joitakin hyviä potkuja joten kyllä katsojalle jotain jää käteen.Mitäpä tästä muuta sanomaan että katso jos tämäntyyliset leffat kiinnostavat tai olet Chuck Norris-fani. Norrisin parhaimmistoon tämä ei kuitenkaan kipua vaan miehen parhaimmistoa edustavatkin kultaisen 1980-luvun pätkät. Loppujenlopuksi aika keskinkertainen toimintaelokuva, joka kuitenkin kestää sen yhden kuuluisan katselukerran.","Aika keskinkertainen toimintaelokuva, joka kuitenkin kestää sen yhden kuuluisan katselukerran."
179,60.0,"Maailman vaarallisimman miehen, Chuck Norriksen pitkän ja kunnioitettavan uran tuotokset jaetaan karkeasti kahteen kastiin; alkuvaiheessa kengännauhabudjetilla duunatut C-luokan taistelulajileffat, joissa blondi ja (lähes) naamakarvaton Chuck potkii ja lyö pahiksia daijuun ohuempaakin ohuemman juonen toimiessa tekosyynä turpasaunoille, sekä useinmiten Cannon Groups-yhtiön vekkuleiden, Menahem Golanin ja Yoram Globuksen tuottamiin äksönpätkiin, joissa punahiuksinen -ja partainen Chuck heilutteli myös pyssyjä ja jätti mäiskimisen astetta (pientä astetta) vähemmälle. Ensimmäisen kategorian pätkät Norris teki suunnilleen vuosivälillä 1972-1982, toisen tyylilajin leffat sen jälkeen. Jonkinlaisena siirtymäteoksena voisi pitää vuoden 1983 Lone Wolf McQuade-leffaa.Nyt käsiteltävä Yhden miehen armeija kuuluu ensimmäiseen ryhmään. Juonenkuvatus kertoo pahaakin pahemmasta ninjapahiksesta, joka huumehommien ohella pieksee kaksi poliisia hengiltä. Muut poliisit kokoontuvat miettimään, kuka pystyi yllättämään kaksi kokenutta huumekyttää sillä tavalla, ja ainoa looginen vastaus on tietysti KARATEMURHAAJA. Koska poliiseilla ei ole minkäänlaista taistelulajikoulutusta kutsutaan apuun läheisen karatesalin pitäjä, Vietnamin veteraani ja yleinen hyväntekijä Chuck Norris. Ja sitten alkaa läski tummua.Mainitaan nyt reilusti, että ilman Chuckia kyseessä olisi oikeasti aika jäätävän paska elokuva. Dialogi on niin tönkköä, että Bronsonin Death Wish -saagan replat alkavat vaikuttaa Shakespearelta ja sana ”halpa” ei riitä kuvaamaan leffassa vallitsevaa yleisfiilistä. Ehkä ”köyhä” on kuvaavampi, kaikin puolin. Esimerkiksi alkupuolen kohtaus, jossa huumepoliisit istuvat asemalla miettimässä, kuka tappoi heidän kaverinsa, vaikuttaa enemmän joltain MadTV:n parodialta 70-luvun kyttäleffoista kuin oikealta, vakavalta kohtaukselta. Kaikki tapahtumat ovat aivan tavattoman epäloogisia ja koko homma luisuu absurdista roskaviihteestä lähes dadaistisen (vai idiotistisen?) ääliötykityksen puolelle aika aikaisessa vaiheessa. Toki tällaiselta leffalta suurinpiirtein juuri tuota odottaakin.Ja A Force Of Onessa ON Chuck Norris. Viikset tutisten ja rintakarvat hiestä märkinä Chuck tälläkin kertaa kostaa, potkii, lyö ja mätkii tiensä läpi koko filmin alle puolitoistatuntisen keston sellaisella intensiteetillä ja itsevarmuudella, että pystyy pelastamaan koko elokuvan. Chuck ei ole välttämättä hyvä näyttelijä sanan klassisessa merkityksessä, mutta hän säteilee sellaista jylhää karismaa ja fyysistä preesensiä, että mies kuuluu elokuvahistorian tähtitaivaalle suurten legendojen joukkoon heittämällä. Martial arts-leffat ovat oma, hieno taiteenlajinsa, ja Chuckin tuotokset edustavat jo pelkästään päätähtensä valkokangasvetovoiman sekä taistelulajitaitojen ansiosta kyseisen taiteenlajin parhaimmistoa. Siinä mielessä Yhden miehen armeija ei ole poikkeus, varsinkin kun karateurallaan maailmanmestaruuden kuusi kertaa peräjälkeen voittaneen Chuckin lisäksi leffassa nähdään pahiksen roolissa toinenkin karaten ja kickboxingin maailmanmestari, Bill ”Superfoot” Wallace, joka tosielämässä loukkasi judossa oikean polvensa pahasti, mutta ei antanut sen häiritä uraansa vaan hioi vasemman jalkansa potkutekniikan timanttiseksi ja voitti kaikki ammattilaisuransa 23 kickboxing-ottelua, niistä 13 tyrmäyksellä. Näiden jätkien matseja, ja varsinkin keskinäistä kohtaamista leffan lopussa, on todella ilo katsoa. Kun jauhetaan, jauhetaan jotain turhaa ja välistä jopa kuolettavan tylsää ja typerää. Vaan kun mätkiminen alkaa, homma todella toimii ja viihdyttää.Clousataan siihen, että tämä alkupään Norris-kalkkuna ei siis kuulu ukon parhaisiin tuotoksiin eikä kohoa genren kovimpien klassikoiden tasalle, mutta hyvätasoista ja useita katselukertoja kestävää potkuviihdettä on silti luvassa. Chuckin ja martial arts-leffojen ystäville toki pakkohankinta. ”Whoever did this... they're as good as dead.”","Kun jauhetaan, jauhetaan jotain turhaa ja välistä jopa kuolettavan tylsää ja typerää. Vaan kun mätkiminen alkaa, homma todella toimii ja viihdyttää."
180,40.0,"The Agents on kierrellyt ympäri Suomea jo ainakin yli 30 vuotta. Laulajina on ollut niin Topi Sorsakoski kuin Baddingkin. Tuorein laulaja on Jorma Kääriäinen. Hän lauloi bändissä muhkeat 15 vuotta. Raina kertoo nimenomaan Jorma Kääriäisestä. Bändi pörrää siellä täällä pitkin Suomea,ja kyllä tietenkin Jenkeissäkin piipahdetaan. Kääriäinen on kuin köyhän miehen Elvis. Elokuvan hauskinta antia ovat kohtaukset,joissa Kääriäinen tapaa iloisessa hiprakassa olevia fanejaan. Mukana on myös hupaisa kohtaus missä Kari Tapio, Danny ja Jorma Kääriäinen turisevat pukuhuoneessa.Elokuvan suurin ongelma on jankkaavuus. Elokuvan kesto on vain tunti ja kymmenen minuuttia, mutta silti se tuntuu kaksi tuntiselta. Erityisesti ärsyttää tapa näyttää Jorma koko ajan suremassa jossakin nurkassa. Näillä kuvilla korostetaan kuinka sympaattinen Kääris oikein on. Jotkut voivat nähdä elokuvan Agentsin levymainoksena. Toisaalta mukaan on tarttunut myös murunen Suomen kesän mahtavuutta ja hulluutta. Kyllähän tämä Kääris faneille kelpaa.",Kuvilla korostetaan kuinka sympaattinen Kääris oikein on.
181,90.0,"Vuoden 1928 tienoilla vallankumouksesta tuli kuluneeksi yksitoista vuotta ja Neuvostoliitto alkoi vihdoin olla jaloillaan verisen sisällissodan jäljiltä. Tällä välin Lenin oli jo päästänyt vihdoin kylmän pierun ja ylintä päätösvaltaa itselleen betonisoiva Stalin alkoi muokata suurta työväen paratiisia ja neuvostojen siunattua isänmaata itsensä näköiseksi isällisellä otteellaan. Yksi otteiden ilmentymistä oli tämän tekoaikaan uunituore ensimmäinen viisivuotissuunnitelma, jolla Neuvostoliiton talous pyrittiin nostamaan jaloilleen ja maa itse teolliseksi sekä sotilaalliseksi suurvallaksi muiden maailman suurvaltojen joukkoon. Dziga Vertov ja kinootikot tarttuivat päivänpolttavaan aiheeseen ja tuottivat kokonaisen elokuvan Neuvostoliiton edistyksestä ja teollistumisesta. Yhdestoista vuosi kuvaakin käytännössä koko mittansa erilaisia teollisia koneita, kaivoksissa työskenteleviä työläisiä, sähkö- sekä rataverkkojen vetämistä syrjäisimmellekin maaseudun perukoille sekä muuta mukavaa. Pähkinänkuoressa tässä taitaa olla teemana koko Neuvostoliiton ahkerien ja määrätietoisten sorrosta vapaiden työläisten panostus suuren isänmaan puolesta. Lopussa muistetaan onneksi vilauttaa myös suuren ja mahtavan rauhan valtakunnan armeijan aseistusta ja taistelulaivojen tykkejä. Mikäli aihe kuulostaa kauhean ikävästyttyvältä, ei sen toteutus sitä ole likimainkaan. Itse asiassa Yhdestoista vuosi taitaa olla Dziga Vertovin elokuvista yltää kaikkein lähimmäksi Mies ja elokuvakameran lennokasta kikkailua. Vertov on aina ollut kiinnostunut erilaisista mekaanisista koneista ja vekottimista, ja Yhdestoista vuosi taitaa miehen elokuvista onanoida kaikkein eniten juuri näillä aiheilla; lähes jokainen kohtaus sisältää vähintään pienen vilauksen verran jonkinlaisen nosturin tai liukuhihnakoneiston muodostamia nättejä geometrisia muodostelmia, joita nopealla leikkauksella ja päällekkäisellä kuvauksella tyylitellään vielä entisestään. Jotain todella kaunista ja kiehtovaa näissä hypnoottisesti viuhuvissa ja pyörivissä härveleissä on, täytyy myöntää. Yhdestoista vuosi toikin omalla tavallaan vahvasti mieleen Ralph Steinerin hienon avantgardistisen Mechanical Principlesin, joka niinikään löysi hienoja kuvia ja tunnelmia pelkistä pyörivistä hammasrattaista ja muista yksinkertaisista käkättimistä. Yhdennentoista vuoden katsominen tuntuu samalta kuin ihastelisi lakkaamatta jotain vanhan traktorin tai auton koneistoa tai vesimyllyä. Olo on varmaan vähän kuin sillä yhdellä kaverilla intissä, joka kömpi aina välillä kuorma-auton alle ihastelemaan niitä osia. Tässä hauskoja koneita tarkastellaan vain Dziga Vertovin lennokkaan ja hauskan editoinnin kautta.Yhdestoista vuosi on ehdottomasti yksi Dziga Vertovin parhaista työistä, toistaiseksi näkemistäni miehen elokuvista toiseksi paras heti Miehen ja elokuvakameran jälkeen. Tässä yhdistyvät hienosti kaikki ne sellaiset piirteet, jotka tekevät Dziga Vertovin tuotannosta parasta: rakkaus koneita kohtaan, häpeilemätön yltiöoptimistinen propaganda ja nerokkaan lennokas, suorastaan överiksi asti vedetty ja edelleen vertaistaan hakeva editointikikkailu.",Dziga Vertovin elokuvien parhaimmistoa.
182,70.0,"Tom Powers on pienestä pitäen ilkeä riiviö ja aikustuttuaan vieläpä väkivaltainen sellainen. Yhteiskunnan vihollinen -elokuva seuraa Tompan nousua katuojasta huipulle ja takaisin. Leffan juoni on yksinkertainen ja kuullostaakin varsin käytetyltä. Otetaan kuitenkin huomioon leffan ikä, niin juoni ei ole ongelma. Leffa starttaa varsin hitaasti ja sellaisena pysyykin. Toimintaa tarjotaan vähän, mutta sitä ei tällaisesta leffasta oikein haettukkaan. Hahmot tehdään tutuiksi ja juoni rakentuu hitaasti, ehkä liiankin hitaasti. Voin silti kuvitella, millainen shokki Yhteiskunnan vihollinen oli yleisölleen, sillä sekin väkivalta mitä leffassa on, on kolkytlukulaiseksi varsin väkivaltaista. Ja otetaan mukaan vielä mahtava loppukohtaus, joka on ihan oikeasti shokeeraava, järkyttävä ja lohduton.Näyttelijät ovat suht' hyviä, mutta katsojan huomio kiinnittyy automaattisestikin pääosan James Cagneyyn. Miehen hahmo on jopa sympaattinen hienoine kampauksineen. Sympaattinen on myös Powersin äitiä esittävä Beryl Mercer, joka on juuri niin herttainen kuin pitääkin.Mutta yhteenvetona Yhteiskunnan vohollinen on loistava elokuvaelämys kultaiselta, tai ei niin kultaiselta kolkytluvulta. Elokuvan parasta antia oli kuitenkin jo edellä mainittu loppukohtaus, joka päättää filkan kunniakkaasti.",Voin kuvitella millainen shokki Yhteiskunnan vihollinen oli yleisölleen.
183,60.0,"Tom Powers (Cagney) joutuu jo pikkuriiviönä huonoon seuraan, ja kasvaa pahaksi pojaksi. Velipoika Mike (Cook) on tämän totaalinen vastakohta, mutta äitimuorilta (Mercer) riittää rakkautta molemmille. Yhteiskunnan vihollinen on ihmissuhdedraaman lisäksi jonkinasteinen gangsteriraina - ja hönön tuntuinen opetusleffa.Yhteiskunnan vihollinen oli vuonna 1931 melkoisen rankkaa kamaa, joten useissa maissa se pistettiin peräti pannaan. Nykytöllääjän silmin katseltuna pläjäyksen pampam-meininki ei kummemmin säväytä, mutta välttää kuitenkin tahattomat koomisuudet. Cagney loistaa pääroolissaan, ja sivuhahmotkin ovat hahmoihinsa istuvat. Mercer nähdään tässäkin leffassa herttaisena äitsykkänä. Hih.Ihan lupsakasti starttaava juoni käy keskivaiheilla tapahtumistaan huolimatta tylsähköksi, ja 83 minsaa tuntuu kumman pitkältä. Leffan pelastaa kuitenkin se ihan viimeinen skene - yhäkin järkky ja ainutlaatuinen loppuratkaisu. Ja vielä tämän jälkeen ruutuun tulee hömppä, kornisti moraalinen varoitusteksti. Pahus sentään, siinä latistui yksi leffahistorian hienoimmista lopetuksista.Yhteiskunnan vihollinen on tärkeä leffa, josta välillä kyllä pitääkin ihan kympillä. Muutama loistokas idea on mukana, ja toteutus hanskassa... kummasti vaan ajatus harhailee keskivaiheilla. Sääli - tässä filkassa aistii nimittäin meikäläisen kaltainen peelokin jotain suurta.",Leffan pelastaa se ihan viimeinen skene.
184,60.0,"Vahakabinetti (1953) upposi kauhuleffanystäviin niin hyvin, että toistakymmentä vuotta leffan ensi-illan jälkeen sille alettiin puuhata jatkoa televisiosarjan muodossa. Ja kuinka ollakaan, liian synkäksi muotoutunut tv-sarjapilotti päätyi kokopitkäksi elokuvaksi nimeltä Yksikätinen murhaaja. Idea sarjasta sen sijaan haudattiin.Vahakabinetin tuhkista ponnistaessaan Yksikätinen murhaaja voisi olla pahaakin pahempi kalkkuna, mutta sitä se ei onneksi ole. Näyttelijätyö on kaikin puolin perusonnistunutta, alkaen sankarimme Cesare Danovan (mm. Mean Streets) rauhallisuudesta, joka ei järkähdä edes lopputaiston miekkailun aikana, ja päätyen José René Ruizin karismaattiseen pikkumieheen sekä Laura Devonin klassiseen blondihymyilyyn. Dialogissa, etenkin Devonin osalta, parannettavaa löytyisi sitten enemmänkin. Myös koominen ratkaisu leikata kaikissa dramaattisissa kohdissa ”punaiseen ruutuun” vaikuttaa enemmän aikansa Batmanilta (lähestulkoon ”Whoosh, Bum, Pam!”) kuin kohukauhulta. Oman viihdearvonsa toki tuokin temppu tuo.",Pirteä jäsen  koukkumurhaajien kerhoon.
185,100.0,"Yksi Lensi Yli Käenpesän on aivan mammuttimaisen mahtava elokuva. Siis ihan loistava. Jack Nicholsonin esittämä rikollinen viedään vankilasta mielisairaalaan, koska häntä epäillään hulluksi. Nicholson päättää että mielisairaalassa on mukavampaa kuin vankilassa, ja alkaa esittämään hullua...Valitettvasti hänen tempauksensa menevät hieman yli, ja naispuolinen, lempeä-ääninen mutta sadistisen oloinen hoitaja ottaa hänet silmätikukseen.Ohjaus toimii loistavasti, samoin näyttelijäntyö. Näyttelijävalinnat ovat ehkä elokuvahistorian onnistuneimmat. Kässäri on kiinnostava, ja vuoropuhelu sujuvasti kirjoitettu. Ei siis valittamista silläkään saralla. Itseasiassa, ei valittamista missään.",Ei valittamista missään.
186,90.0,"R.P. McMurphy oli mies, joka tykkäsi vain kujeilla ja pitää hauskaa. Mutta yhteiskunnan mielestä R.P. ei ollut kovin sopeutuvainen. Yhteiskunta saattoi olla oikeassa, sillä R.P. oli tehnyt rikoksia, ehkä pieniä, mutta rikoksia ne olivat silti. Niinpä R.P. joutui laskemaan tiilenpäitä ja lopulta matka vei ihan hullujenhuoneelle saakka. Kyllä, sinne itsekseen tanssivien ihmehöpisijöiden keskelle. Vain siksi, että R.P. oli niin hauska & erikoinen mies.Yksi lensi yli käenpesän on kullasta valettua draamaa 1970-luvulta. Milos Formanin (mm. Man on the Moon, Amadeus) ohjaama leffa tyhjensi Oscar-pöydän vuoden 1976 gaalassa - ja taas täytyy hehkuttaa - ihan ansiosta se sen tekikin. Yhdeksästä ehdokkuudesta peräti viisi (sisältäen kaikki tärkeimmät voittokategoriat) liukui Ken Keseyn kirjasta sorvatulle adaptaatiolle. Etunenässä kunniaa ansaitsivat taas kerran kulta-aikaansa täydellisellä roolilla juhlistanut Jack Nicholson ja käsikirjoittajatiimi Hauben & Goldman, joka Keseyn mielipidettä uhmaten muokkasi elokuvan näkökulman erilaiseksi. Kesey raivostui, mutta yleisö ja leffaraadit innostuivat.Näyttelijä Michael Douglasin tuottama Yksi lensi yli käenpesän on yleistunnelmaltaan melko surullinen elokuva. Vitivalkoisen käytävillä levottomat sielut liukuvat kerta toisensa jälkeen lääketokkurassa pohtien oma poikkeavuuttaan. Silti pakkomielteet ja pelot eivät lopulta niin poikkeavia ole - ainakaan tarinan keskeisimmillä hahmoilla. Jo mainittu päähenkilö McMurphy virnistelee parransänkensä takaa ilkeästi ja pyyhkii persettään tiukkapipoisten herrojen/rouvien laatimilla säännöillä. Moisella elämänasenteella on omat puoltajansa, mutta myös synkkä puoli, joka vilahtelee rangaistusten muodossa ruudulla useaan otteeseen. Pilkunn*ssintaa, totalitarismia ja sääntöjen palvontaa tarjoilee etunenässä Louise Flecherin esittämä hoitaja Mildred, joka on selvästi syntynyt kuusi numeroa liian pieni pipo päässään.McMurphyn jengi parantolassa on sieltä värikkäimmästä päästä. Ja pakkohan se on ollakin, muutenhan pienet päät sekoaisivat valkeisiin seiniin ja iltalääkkeisiin. Ai niin, nehän ovat jo seonneet. Porukkaa on laidasta laitaan aina äitiään pelkäävästä Billy Bibbitistä kuuromykkään intiaaniin saakka. Vaikka palasina joukko onkin vain kasa hukassa olevia ihmissirpaleita, yhdessä ollessaan hullusta friikkijoukosta kasvaakin jotakin suurempaa, jota tuskin ilman McMurphyn elämänasennetta olisi nähty.Yksi harvoja leffan heikkouksia on musapuoli. Kyllähän musiikki ylsi ihan Ossi-ehdokkuuteen saakka, mutta varsin valjun kuvan vasta viime metreillä kukoistukseensa puhkeava ääniraita jättää. Toisaalta voidaan ajatella, että suurta loppua voimistetaan näin loppumetrien polkaisulla. Tai ehkä voima on jätetty puhtaasti mainioiden roolisuoritusten ja tarkan ohjauksen varaan.Tarve vapauteen on yksi leffan pääteemoista. Vaikka McMurphy janoaa vapautta, naisia ja viinaa yli kaiken, hän malttaa silti uhrata aikaansa ""hulluille"" ystävilleen. 2000-luvulla filmatun K-PAX-elokuvan päähahmo Prot jakaa pitkälti samoja lääkkeitä tovereilleen kuin veikeä McMurphy. Sillä erolla, että Yksi lensi yli käenpesän tarjoilee alkupuoliskollaan enemmän joutoaikaa ja lopulta paljon tummempisävyisen loppukohtauksen.Loppuratkaisu tuo palan raavaankin miehen kurkkuun. Siirappia ei levitellä, vaan kaikki esitetään raadollisesti ja kaunistelemattomana. Osa selviää hoitomuodoista ja eteen ilmestyneistä yllätyksistä, osa jää sopeutumattomaksi. Tai jopa vuoteeseensa ikiunta uinumaan. Mutta se on varmaa, että käytävillä unelma vapaudesta elää tummaan loppuun saakka.",Kullasta valettua draamaa 1970-luvulta.
187,100.0,"Yksi lensi yli käenpesän on tarina vanki Randall McMurphysta (Jack Nicholson), joka joutuu pakkohoitoon mielisairaalaan. Hän kapinoi mielisairaalan tiukkamielistä hoitaja Mildred Ratchedia (Louise Fletcher) vastaan kaikin keinoin. Myös lukuisat muut potilaat tulevat tutuiksi. Mielisairaala ei ole enää entisensä.Elokuvana tätä Milos Formanin mestariteosta on ylistetty jo vuosikaudet, eikä suinkaan turhaan. Se on inhimillinen, perinteisestä nyyhkydraamasta jyrkästi poikkeava huumorilla maustettu ihmiskuvaus, jossa osoitetaan kuinka mielisairaalat tekevät ihmisistä vielä hullumpia. Draamapuolta ei turhia korosteta, vaan se koostuu elokuvan yksittäisistä hetkistä ja henkilöistä, joihin katsojan annetaan ilman mitään kiirettä kiintyä. McMurphy saa mielisairaalan potilaat heräämään julistamalla, että he ovat yhtä. Vasta lopussa draama puskee hienovaraisesti läpi. Kyseessä on siis realismiin pyrkivä kapina yhteiskuntaa vastaan. Kukaan ei ylinäyttele, vaikka Nicholsonista saataisi niin uskoakin. Ei hän mielestäni ylinäytellyt, tai sitten hän vain osasi peittää sen niin hyvin. Onhan kyseessä tämänhetkinen suosikkinäyttelijäni, joka selviytyy roolista kuin roolista jo pelkällä viihdyttävällä olemuksellaan. On lähes selvää, että ilman Jack Nicholsonia Yksi lensi yli käenpesän olisi monin verroin huonompi elokuva, ehkä jopa epäonnistuminen kun miettii, miten koko homma on tähtinäyttelijän ympärille haasteellisesti kasattu. Kun kyse on mielipuolesta, ei Nicholsonia parempaa näyttelijää taida löytyä. Nicholson on yhtaikaa hauska ja hullu, syvällinen pohdiskelija ja inhimillinen olento, hidas ja toimelias monipuolisuuksien perikuva, jossa aitous saa unohtamaan, että mieshän vain näyttelee. Tämä tekee hänestä suuren näyttelijän ja nostaa Yksi lensi ylikäenpesän tasoa huomattavasti. Muista näyttelijöistä vakuuttaa Louise Fletcher pirullisena johtajahahmona, jota asettuu helposti vihaamaan. Danny DeVito on debyytissään hauska ilmestys ja Will Sampson mainio viisaana pohdiskelijana, josta mielenkiintoisen yksilön tekee se, että hänestä on niin vaikea päästä perille. Huonoja näyttelijöitä en itse löytänyt.Yksi lensi yli käenpesän on vahvaan henkilögalleriaan sekä huumoripitoiseen dialogiin nojaava yhteiskuntakriittinen teos, jossa surumielisyys on onnistuttu naamioimaan huumorin alle kevyen lähestymistavan avulla. Milos Formanin ohjaustyö ei ole ylidramaattinen, mutta ei toisaalta mikään kevytkään versio. Rankasta aiheesta sovitettu elokuva tavoittaa sille tärkeän tasapainopisteen, mistä pitää kiittää Oscar-palkinnon ansaitusti voittanutta käsikirjoitusta. Siinä on tasapainon lisäksi satsattu inhimillisyyteen ja dialogiin, joka etenkin Jack Nicholsonin suusta lauottuna kuulostaa hullun hienolta. Syvällistä pohdintaa löytyy rutosti ja matka ihmisen sisimpään tehdään hitaasti, mutta varmasti.Elokuvan musiikki ei yllä maailman parhaimpien joukkoon, mutta on oiva tunnelman luoja ja miellyttävän rauhallinen soundtrack. Yksi lensi yli käenpesän on tavoittanut kriitikoiden lisäksi paikkansa tavallisten katsojien sydämissä. Se kertonee paljon siitä, miten leffan välittämä sanoma ja ajattelutapa vastaavat omiamme. Milos Formanin ohjaus on hyvää, vaikka häntäkin vaivaa persoonallisen näkökulman puute . Mutta se on pikku juttu, eihän mies tämän modernin klassikon jälkeen ole tehnyt mitään yhtä muistettavaa. Lähes kaikki tuntevat hänet tämän kautta, vaikka vuoden 1984 Amadeus on kerännyt oman ihailijajoukkonsa.Yksi lensi yli käenpesässä dramaattinen rakenne on todella vahva ja se muodostuu erilaisten henkilöiden välillä tapahtuvista jatkuvista kanssakäymisistä. Tästä dramaattisuudesta muodostuu jonkin asteinen jännite henkilöiden välille, etenkin jatkuvasti yhteen ottavien McMurphyn ja Ratchdein välille. Katsoja saa jo odottaa, että kumpi menettää ensin hermonsa ja milloin tullaan räjähdyspisteeseen. Tapa, jolla elokuva saa potilaat loistamaan osoittamalla, että hekin ovat normaaleja ihmisiä tunteineen ja miten tosiasiassa heitä ympäröivä yhteiskunta on sairas, on ainutlaatuisen vahva pureutuminen yhteiskunnallisiin ongelmiimme. Se kyseenalaistaa monta asiaa yhtaikaa. Onko kaikkien sopeuduttava tähän kylmään maailmaan? Kuka lopulta onkaan hullu, kuka ei?Kun etsitään tällaista kritiikkiä välittäviä draamaelokuvia viime vuosikymmeniltä, joihin myös tämän päivän massayleisön on helppo kiintyä, hakee Yksi lensi yli käenpesän vertaistaan. Jonkin tilaston mukaan leffa lukeutuu Suomen kymmenen katsotuimman elokuvan joukkoon. Niin tai näin, olisi suotavaa, että jokainen jolla on siihen mahdollisuus, katsoisi tämän elokuvan ymmärtääkseen mielisairaiden tuskaa ja tunteita paremmin ja nähdäkseen maailman uusin silmin. Onhan tämä kaikin puolin liki täydellinen elokuva.",Jack Nicholsonin ympärille kasattu draamaelokuvien parhaimmistoa edustava mestariteos.
188,100.0,"Ken Keseyn romaaniin perustuva, ajoittain loistavia elokuvia suoltavan Milos Formanin ohjaama Yksi lensi yli käenpesän voitti 5 Oscaria ja on yksi elokuvahistorian suuria klassikoita. Ja syystäkin. Hyvän elokuvan tunnistaa muun muassa siitä, että sen voi katsoa uudelleen ja uudelleen. Tämä on malliesimerkki sellaisesta elokuvasta. On vuosi 1963, paikkana Yhdysvallat. R.P. McMurphy on pistetty vankilaan ala-ikäisen kanssa makaamisesta ja siellä hän on käyttäytynyt villisti, joten hänet siirretään mielisairaalaan tutkittavaksi. McMurphy on toisaalta laiska ja uhkarohkea rettelöitsijä, mutta toisaalta myös maailman siistein tyyppi. Hän tapaa mielisairaalassa kymmenittäin kiinnostavia tyyppejä ja nousee koko osaston henkiseksi johtajaksi. Osastolla on kahdeksantoista miestä, joista kahdeksan on jo vakavasti sairaita ja eivät välitä muista ihmisistä, mutta muihin kymmeneen McMurphy tekee lähtemättömän vaikutuksen. On änkyttävä, äitiänsä pelkäävä Billy Bibbit, lyhyt ja hidasälyinen Martini, vaimonsa uskottomuutta epäilevä joskus loputtomaan selitysvyöryyn laukeava Harding sekä lapsellinen Charlie Cheswick. Henkilöhahmot ovat loistavasti kirjoitettuja ja he ovat elokuvan kantava voima. Täytyy sanoa, että Jack Nicholson tekee R.P. McMurphynä yhden elämänsä roolisuorituksen, varmaankin jopa parhaimman. Hän on niin viihdyttävä, hauska ja karismaattinen, että se parantaa jo ennestään loistavan elokuvan laatua huomattavasti. Ei ihme, että mies palkittiin suorituksestaan Oscarilla. Silti, vahvoja roolisuorituksia on silti muillakin. McMurphyn päävihollista, sairaanhoitaja Mildred Ratchedia esittävä Louise Fletcher tekee hyytävän roolisuorituksen. Ratched on niin eleettömän sieluton ja paha kuin voi olla. En ole varma tietääkö hän, miten harmillisia ja vaarallisia hänen metodinsa ovat, mutta todellinen bitch on kyseessä. Myös Chief-nimistä intiaania esittävä Will Stanton on loistava. Yksi lensi yli käenpesän on lopulta hyvin surullinen elokuva, sillä siinä hyvä ei selviä totalitaristisesta vallankäytöstä. Sähköshokkihoidot, pelottelulla aiheutettu erään potilaan itsemurha sekä kiellot, jotka estävät potilaiden vilpittömän hauskanpidon, ovat vihastuttavaa katsottavaa. Mikään ei ole niin masentavaa, kuin se että hyviltä ihmisiltä kielletään vapaus. Onneksi asiat ovat jotenkin parantuneet. Ovat ne hullutkin ihmisiä, sanoo tämä elokuva. Joskus parempia kuin selväjärkiset.nimimerkki: Nelisilmä","Mikään ei ole niin masentavaa, kuin se että hyviltä ihmisiltä kielletään vapaus."
189,100.0,"Aluksikin voin sanoa, että Jack Nicholson on minun lempinäyttelijäni ja pidän tätä elokuvaa hänen parhaana. Tämä oli ensimmäinen DVD minkä ostin ja enkä todellakaan kadu sitä. Yksi lensi yli käenpesän on lämminhenkinen, humoristinen ja hiukan traaginen elokuva mielisairaalan elämästä.Milos Formanin Hollywood läpimurto, tuli tämän elokuvan kautta ja kaikkihan tietävät tuottajat Saul Zaentzin ja keltanokka Michael Douglasin. Elokuvan tekeminen on ollut kauhean vaikeaa, sillä sensuuri oli vuosikymmenet käsikirjoituksen kimpussa.Tosiaan, Jack Nicholson esittää kapinallista 38-vuotiasta miestä R.P McMurphyä, jolla on kyllä jonkin sortin mielenterveysongelmia, mutta eikö meillä kaikilla ole. Hän taistelee urheasti potilaiden oikeuksien puolesta. Loise Fletcherin esittämä Amerikkalainen kulttihahmo hoitaja Ratched, piinaa potilaita heidän tylsällä aikataululla ja kauheilla terapia-ohjelmilla.William Redfield esittämä Harding joutuu kiusattavaksi, koska on muita potilaita paljon älykkäämpi, mutta mies kestää hyvin. Billy Bibbit tuo Brad Dourifin esittämä hahmo, jäi minulle eniten mieleen hänen änkytyksen takia, sillä minullakin on änkytysongelma.Muut henkilöt Chief, intiaani koripallpoilija, muka kuuromykkä elokuvan hauskin tapaus, Tohtori Cheswick oli sympaattinen hahmo, joka halusi kokeilla aina jotain uutta, myös Danny DeVito on hyvä näyttelemään hidasta, Scatman Crothers on myös mieleenpainuva.Elokuvahan sai 5 oscaria, paljon muita palkintoja, jota en yhtään ihmettele, myös elokuvan hissimusiikki sopii tunnelmaan. Jos et ole nähnyt tätä, niin suosittelen todellakin tätmän hankkimista.nimimerkki: Minä","Lämminhenkinen, humoristinen ja hiukan traaginen elokuva mielisairaalan elämästä."
190,80.0,"Ollaan jossain mielisairaalassa. Paikka on todennäköisesti Oregonissa, mutta se ei ole merkittävää. Osastoa johtaa nukkemaisen ilmeetön Iso Hoitaja, Mildred Ratched (Louise Fletcher), jonka apuna on kolme mustaa poikaa.Eräänä päivänä työfarmilta lähetetään Randall Patrick McMurphy (Jack Nicholson), joka jo alussa osoittaa olevansa toimelias ja aktiivinen ihminen. Kohtaapa hän myös osastolla pitkään olleen jättimäisen intiaanin, Päällikkö Bromdenin (Will Sampson), kiivaan Hardingin (William Redfield) ja pahasti änkyttävän Billy Bibbitin (Brad Dourif) ja muut omalaatuiset ihmisraakit. Ironisinta on kylläkin se, että vain muutamat potilaat ovat siellä pakosta ja McMurphy on yksi heistä. Iso Hoitaja ja McMurphy joutuvat törmäyskurssille, joka on enemmän kuin henkilökohtainen. Kuljeskellut korttihai ja elämäntavoiltaan epäsäännöllinen McMurphy on vapaa henkisesti ja se ei sovi Ison Hoitajan konemaiseen maailmankuvaan. Lopulta turvautuu Iso Hoitaja vahvimpaan aseeseensa, aivojen teurastamiseen, mutta McMyrphyyn luottava Päällikkö taas on itse parantunut ja henkensä vapautumisen myötä vapauttaa itsensä myös fyysisesti.Milos Formanin ohjaama sovitus Ken Keseyn romaanista on elokuvataiteen klassisia edustajia. Vahvasti näytelty, tehokkaasti ohjattu ja Oscareissa 'Grand Slamin' voittanut teos tutkii inhimillisyyttä tarkalla otteella. Henkistä hirmuvaltaa pitävä Iso Hoitaja on tuhonnut potilaidensa kyvyn ajatella itsenäisesti ja siihen McMurphy iskee kovan lommon. Jack Nicholson remuaa roolinsa nauraen, temppuillen ja velmuillen ja Louise Fletcherin jäätävä olemus on hyytävä. Ison Hoitajan kykyä säilyttää näennäinen tyyneys raivon kihistessä pään sisällä on kadehdittava. Brad Dourif vetää Oscar-ehdokkuuden arvoisen suorituksen ja hänestä erityisesti huomaa kuinka julmasti Iso Hoitaja alistaa ihmismieliä titaanimaisen tahtonsa alle ja kirjassa kertojana toimivan Bromdenin roolissa seisova Will Sampson on myös hyvä. Toteemimainen intiaani tarkkailee ympäristöään tarkasti ja on onnistunut huijaamaan järjestelmää, joka luulee häntä kuuromykäksi.Vaikka kyseessä on erinomainen elokuva, on siinä muutamia hitaita suvantokohtia ja jotkut hahmot jäävät harmillisen ohuiksi, mutta kokonaisuus on silti hauskoissa kohtauksissa hulvaton ja traagisissa kohtauksissa on syytä varata nenäliinoja lähelle. Voimakkailla lähikuvilla, reaktioilla ja autenttisuudella syntyy vahva ja lähes virheetön draama.",Vahva ja lähes virheetön draama.
191,90.0,"1975 valmistui filmi jossa kapinahenkinen kriminaali passitetaan pöpilään. Nicholsonin esittämä auktoriteettivastainen heppu pistää mielisairaalan päivärutiinit uuteen uskoon. Hänelle kaikki ihmiset on mielen tai fysiikan puutteista huolimatta samaa pataa. Hoitokuntahan ei katsele hyvällä moista suhtautumista.Nyt nautittu katsomiskerta oli jotain välillä 5-7. On se vaan ihme homma, että jotkut filmit vain paranevat ajan kulun ja katsomiskertojen myötä. Yksi lensi yli käenpesän on legenda leffojen taivaassa. Syitä lienee monia, mutta henkilövalinnat ovat olleet täysosumina vaikuttamassa onnistuneeseen lopputulokseen. Sivuosia myöten klaani on kohdillaan. Tuon leffan ansiosta moni ukkeli sai lähtölaukauksen omalle uralleen: Danny DeVito, Christopher Lloyd, Brad Dourif... Jack Nicholsonilla oli näyttöjä jo olemassa, mutta staraosastoon pystiin oikeuttama suoritus auttoi ehdottomasti.Itse leffan tuotantoon saaminen oli kivulias 13 vuoden operaatio. Kirk Douglasilla oli leffaoikeudet Ken Keseyn romaaniin, mutta silloinen byrokratia plokkasi filmin. Douglas lähetti Keseyn kirjan Euroopassa tapaamalleen Milos Formanille luettavaksi, mutta Tsekkoslovakian tulli sensuroi postipaketin omiin huomiinsa. Vuosia myöhemmin jo nimeä hankkinut Forman ja Douglas tapasivat jälleen ja homma pistettiin uudelleen vireille. Kirk oli vain jo vanhentunut McMurphyn roolista ulos, eikä tuottajan osuuskaan kiinnostanut enää. Niinpä Kirk antoi homman pojalleen Michael Douglasille. Pojuhan hoiti homman kotiin pokaten tuottajan pystinkin. Roolivalinnat olivat Formanin heiniä ja siinä sekoitettiin onnistuneesti ammattilaisia ja amätöörejä. Filmissä on nimittäin osa lääkäreistä todella kuvauspaikkana toimineen mielisairaalan kallonkutistajia. Myös nyttemmin näyttelijänkin lehmuksia itselleen saaneita noviiseja Forman kelpuutti ryhmäänsä. Mm. Danny DeVito toimi aiemmin kampaajan ammatissa.Kaikkinensa loistava leffa joka ei vaadi mitään syväanalyysejä. Ei voi kuin ihmetellä miten tuollainen klaani onkin saatu samaan filmiin - niin kameran eteen kuin taakse.",Sivuosia myöten klaani on kohdillaan. 
192,90.0,"Pienellä budjetilla tehty, mutta hyvin näytelty elokuva osoittautui menestystarinaksi kun tämä elokuvan keräsi 5 tärkeintä oscaria vuonna 1975. Yli kaikkien muiden kuitenkin on Jack Nicholson joka tekee oscarvoittoisen (lopultakin) työn  Randle P McMurphina joka on luokiteltu hulluksi. Vaikka McMurphilla on tulinen ja tempperamenttinen luonne hän ei ole hullu kuten eräät osastokaverinsa. Eräs heistä on Billy Bibitt, jota esittänyt Brad Dourif oli ehdolla parhaana sivunäyttelijänä oscarille. Änkyttävä mies joka on hellä naisille, mutta häntä terrorisoi kylmänkalma Hoitaja Ratched, josta Louise Fletcher voitti oscarin. Toinen hyvä maininta on parimetrinen intiaani joka esittää kuuromykkää kaikille, mutta lämpenee McMurphille varmaankin tämän antamien koripallotuntien takia mikä on aika hupaisaa katseltavaa.McMurphy ajautuu tietenkin sotapolulle Ratchedin kanssa ja saa nähdä voittaako vapaudentahto potilaiden keskuudessa pelon. McMurphy vie pojat kalastamaan ja ptää pieniä juhliakin. Elokuva herätti suurta keskustelua säkösokkihoidon käytöstä tai McMurphyn sanojen mukaan: ""He antavat minulle 10000 wattia päivässä. Seuraava nainen joka ottaa minut syttyy kuin flipperi ja syöttää hopeakolikoita!""DVD:n extrat eivät ole kovin kummoiset, tietoa näyttelijöistä, palkinnot, muistoja edesmenneestä Scatman Crothersista ja suosituksia muille elokuville. Elokuva on ikimuistoinen ja jokaisen DVD-keräilijän vakiovaruste, jolle kannattaa uhrata 2 tuntia elämästään.",Yli kaikkien muiden kuitenkin on Jack Nicholson.
193,100.0,"Kerrassaan loistavan Jack Nicholsonin roolihahmo, R. P. McMurphy, on mielisairaalaan siirretty vanki, jota epäillään hulluksi. Kapinahenkinen McMurphy ei halua taipua osastolla yksinvaltaa pitävän Hoitaja Ratchedin tahtoon, ja hän saakin muita mielisairaalan potilaita puolelleen Hoitajaa vastaan. Mutta McMurphylle koituu pelkkää harmia kapinoinnista julmaa Ratchedia vastaan, sillä tämä hoitaja ei olekaan mikään maailman lämminsydämisin ihminen.Ken Keseyn romaaniin pohjautuvassa elokuvassa mielisairaala kuvastaa totalitaarisesti hallittua järjestelmää, jossa ihmisiä alistetaan auttamisen sijasta. Vaikka Yksi lensi yli käenpesän on pohjimmiltaan hyvin vakava elokuva, on se samalla myös erittäin hauska ja sitä katsoessa saa kyllä nauraa.Elokuvan näyttelijäkaarti on uskomattoman hyvä. Jack Nicholson on roolistaan McMurphynä Oscarinsa ansainnut, samoin kuin Louise Fletcher osastaan kylmänä Hoitaja Ratchedina. Muita mieleenpainuvia näyttelijöitä on mm. Brad Dourif änkyttävänä Billy Bibbitinä ja Danny De Vito hieman hidasjärkisenä Martinina.Tragedia ja hauskuus on yhdistetty elokuvassa uskomattomalla tavalla, eikä tästä leffasta yksinkertaisesti saa tarpeekseen.nimimerkki: Bubble Gun",Tragedia ja hauskuus on yhdistetty elokuvassa uskomattomalla tavalla.
194,90.0,"Milos Formanin Yksi lensi yli käenpesän oli lähes täydellinen heräteostos. Onneksi en yhtään katunut ostostani. Jack Nicholsonin esittämä pikkukonna R.P McMurphy lähetetään mielisairaalaan. McMurphy on kuitenkin ainakin lähes täysjärkinen mutta rupeaa kuitenkin esittämään hullua. Mielisairaalan epämiellyttävä hoitaja Ratched (Louise Fletcher) joka piinaa potilaita ottaa McMurpyn silmätikukseen kun tämä aloittaa yksityisen sotansa mielisairaalassa. Yksi lensi yli käenpesän on loistava elokuva joka sisältää monia ikimuistoisia henkilöhahmoja. Chief(Will Stanton) on jättimäinen intiaani koripalloilija ja elokuvan hauskin hahmo, änkyttävä Billy Bibbit (Brad Dourif), pikkuinen Martini (Danny De Vito) ja tietenkin itse R.P McMurphy eli ilmiömäinen Jack Nicholson. Se viimeinen silaus jäi kuitenkin uupumaan. Yksi lensi yli käenpesän kuuluu elokuvataiteen unohtumattomimpiin klassikoihin ja jokaisen pitäisi nähdä tämä elokuva. nimimerkki: Cuomi",Kuuluu elokuvataiteen unohtumattomimpiin klassikoihin ja jokaisen pitäisi nähdä tämä elokuva.
195,100.0,"En ole koskaan nähnyt vastaavaa. Yksi lensi yli käenpesän on parempi kuin mikään muu elokuva koskaan. Vanhempani ovat aina sivistäneet minua elokuvilla Suuresta gangsterisodasta Ilmestyskirja. Nytiin, mutta tämä elokuva jotenkin on vain se kaikkein paras.Näyttelijäsuoritukset ovat historiallista luokkaa, lempinäyttelijäni Jack nicholson tekee parhaan roolinsa niin koskettavasti, että vastaavaa ei ole sen kummemin nähty. Flecher on hyvä, niin kamala, että Nurse Rached todella elää hänestä. Myös sivuroolit ovat hyviä. Olen aina jotenkin pitänyt Chris Lloydista, ja mikään ei olisi voinut olla hänelle parempi tapa aloittaa ura kuin tämä leffa. DeVito on aivan uskomattoman suloinen ja hassu ja Martinia ei kyllä hevillä unohda. Sittemmin Sormusten herran Käärmekielenä uudelleen tunnettu Dourif on todella hyvä Billy Bibbit. Muutkin näyttelijät herättävät hahmonsa täydellisesti eloon, ja on kuin tuntisi sen hassun porukan leffan nähtyään.Oscarit tälle leffalle olivat tosi ansaittuja. Milos Formanin hienoja toidonnäyttöjä ovat esim. Amadeus, mutta tämä on kyllä se kaikkein mullistavin. Yksi lensi yli käenpesän on ainoa elokuva, joka on saanut minut itkemään, niin kaunis ja koskettava se on.nimimerkki: Kala","Ainoa elokuva, joka on saanut minut itkemään, niin kaunis ja koskettava se on."
196,70.0,"Teurastajan hommia tehnyt mies (Nahon) pahoinpitelee miehen, jonka luuli raiskanneen tyttärensä, mutta olikin väärässä ja istui muutaman vuoden linnassa. Vapauduttuaan töitä ei tunnu löytyvän ja uusi vaimo (Pain) odottaa lasta ja nalkuttaa jatkuvasti, kunnes teurastajalla naksahtaa ja vaimo saa pari nyrkin iskua päin vatsaa. Teurastaja lähtee pariisin nurkille etsimään elämänsä paloja, mutta alkaa turhautua entistä enemmän nykyisyyteen ja lopulta miehen päässä alkaa kiehua pahasti ja lopulta hän on yksin kaikkia vastaan.Ranskassa kovassa nousussa oleva ohjaaja Gaspar Noé (Irréversible) kertoo ankaran tarinan yhden miehen matkasta yhteiskunnan pimeisiin syöväreihin. Dekkarimaisilla kuva välälyksillä alkava tarina kerrotaan lähes koko ajan kertojan äänen voimin ja samalla näytetään melkein jokaisessa kuvassa Philippe Nahonin esittämää teurastajaa. Kuten vuonna 2002 ilmestyneessä Irréversible-elokuvassa, käyttää Noé tässäkin pitkiä kamera-ajoja ja kuvaa samoja kohtauksia samasta kuvakulmasta pitkään.Yksin kaikkia vastaan ei ole aivan niin rankka ja julma, yhtä kohtausta lukuunotamatta ,kuin Irréversible, mutta teksti jota teurastaja suustaan päästelee ei myöskään mitään kaunista ole. Elokuvan häkellyttävästi julmin kohtaus nähdään jo miltei alussa kun teurastaja mukiloi-raskaana olevan vaimonsa sohvalle ja jälleen kerran Noé ei pidä mitään kiiretta kuvatessaan moista väkivaltakohtausta. Noé kuvaa myös hienosti likaista pariisin sivukaupunki-aluetta, jossa työttömyys ja prostituutio kukoistaa täysillä ja tällä alueella ei lakia näy missään. Myöskin vertaukset päähenkilöstä Scorsesen Taksikuskiin eivät ole kaukaa haettuja, mutta ei Yksin kaikkia vastaan aivan Taksikuskin tasolle pääse, vaikka yritystä kyllä löytyy.Paikoin Yksin kaikkia vastaan kärsii pienestä ennalta-arvattavuudesta ja keskivaiheilla tarina ei muutamassa kohdassa oikein etene eteenpäin. Parasta Yksin kaikkia vastaan on ehdottomasti Philippe Nahonin uskottavan hyvin näyttelemä teurastaja, joka on samaan aikaan sympaattinen kaduntallaaja ja hermonsa menettänyt mielipuoli, jotka tekevät hahmosta herkullisen. Onko hän hyvällä vai pahalla asialla jätetään sopivasti katsojan pohdittavaksi.",Ankara ja rankka leffa yhden miehen taipaleesta pimeyden syöväreihin.
197,100.0,"Koskaan ei ole liikaa elokuvia varoittamassa eriarvoistumisen tuhoisista vaikutuksista. Ranskalaisen Gaspan Noén ensimmäinen kokoillan elokuva Yksin kaikkia vastaan on suunnattu sellaista yhteiskuntaa vastaan, joka potkii ihmisiä pois työpaikoistaan ilman järkeviä perusteita ja sulkee eläkeikäiset laitoksiin odottamaan viikatemiehen saapumista. Filmi on siten tärkeä ja aidosti humaani puheenvuoro ja lukeutuu ranskalaisen nykyelokuvan kovimpiin mestariteoksiin.Pääosassa tarinassa on itsetuhoisesti käyttäytyvä ja vihamielisesti ympäristöönsä suhtautuva keski-ikäinen työttömäksi jäänyt teurastaja, joka käy silloin tällöin tapaamassa mielisairasta tytärtään.Alussa mies kertoo monologina epätasaisen menneisyytensä, joka on saattanut hänet siihen tilaan missä nyt on. Sidosjuoni lähtee liikkeelle, kun teurastajalla alkaa kiehua pahasti yli, jonka seurauksena hän pahoinpitelee raskaana olevan naisystävänsä, varastaa pistoolin ja matkustaa liftaamalla Pariisin ankeimpiin maisemiin.Teurastajan hankala tilanne tuodaan vaikuttavasti esille kuvaamalla pitkillä otoksilla lohduttomia slummialueen näkymiä. Hänen epätoivoisesti etsiessä töitä ja majaillessaan rotansyömässä hotellissa myös takataskusta löytyy ikäviä yllätyksiä tuntemiensa henkilöiden varalle. Teurastajan toteuttaessa suunnitelmiaan kaikkea  ei tuoda katsojan silmille kuitenkaan täysin yksiselitteisesti, mikä on elokuvan merkittävimpiä ansiota, kuten myös mestarillisesti saarnausta ja säälinkerjäystä välttävä kerrontatyyli. Yksittäisiä kohtauksia tehostetaan myös huolellisesti sijoitelluilla ääniefekteillä, kuten aseiden laukauksilla. Väkivaltaa kuvataan juuri oikealla tavalla, varsinkin tappamiseen suhtautuminen on kaukana Hollywood-elokuvien myyttisen sankarillisesta ja mustavalkoisesta asenteesta, koska perinteisesti sille lähes aina yritetään mustavalkoisesti etsiä oikeutusta herkkien katsojien hermojen säästämiseksi. Moni tuskin edes yrittää hyväksyä pääosassa olevan surkimuksen tekoja, mutta elokuva korostaakin nimenomaan niitä vaikuttimia, jotka ruokkivat ketjureaktion tavoin leviävää katkeruutta ja sitä myötä koko kansan itsetuntoa rappeuttavaa moraalittomuutta.",Tappamiseen suhtautuminen on kaukana Hollywood-elokuvien myyttisen sankarillisesta ja mustavalkoisesta asenteesta.
198,80.0,"Kevin (Macaulay Culkin) on McCallisterien perheen musta lammas. Koko ajan joku on haukkumassa häntä. Perhe on lähdössä jouluksi lomalle Ranskaan. Juuri sitä edellisenä illtan Kevin mokaa pahsti ja joutuu menemään yksin nukkumaan ullakolla. Hän toivoo perheensä katoavan. Seuraavana aamuna he nukkuvat pommiin ja pakkaavat nopeasti tavaransa ja lähtevät nopeasti lentokentälle. Kaikessa siinä kiirreessä Kevin unohtuu kotiin. No, eihän se Keviniä masenna. Hän luulee toivomuksensa avulla kadottaneen perheen ja alkaa nauttimaan yksin elämisestä. Elämä alkaa sujumaan aivan hyvin. Hän saa syödä  ja katsoa mitä haluaa. Ainoat pelot ovat naapurissa asuva lapiomurhaaja ja seudulla pyörivät kaksi rosvoa Harry (Joe Pesci) ja Marv (Daniel Stern). He ovat ryöstelleet viime aikoina seudulla taloja. Siispä Kevinin on aika päihittää heidät.Elokuvan idea on loistava. Leffa sisältää paljon hauskaa alusta loppuun. Ohjaus on ihan hyvä ja leffasta on saatu ihan tasokasta komediaa. Macaulay Culkinin on yksi parhaista lapsinäyttelijöistä, eikä sille mahda mitään. Hänen roolisuorituksensa on erinomainen. Joe Pesci räyhää ja yrittää olla pomo. Daniel Stern puolestaan näyttelee tyhmempää roistoa. Eli rosvot ovat sellaisia kuin komedioiden rosvoparit ovat.Tämä on vielä siltä ajalt kun Chris Columbus teki vielä hyviä leffoja ennen kuin rupesi ohjaamaan Harry Pottereita. Niihin aikoihin häneltä tuli huippu hauska Robin Williamsin tähdittämä Mrs. Doubtfire. Hän ohjasi ihan hyviä perhekomedioita, joista Yksin kotona on ehdottomasti paras. Leffa poiki kaksi jatko-osaa, jossa ensimmäisessä oli vielä samat näyttelijät ja ohjaaja.",Ainoat pelot ovat naapurissa asuva lapiomurhaaja ja seudulla pyörivät kaksi rosvoa.
199,70.0,"Vuonna 1990 elettiin aikaa, jolloin Macaulay Culkin ja yksin kotona oleminen olivat vielä hienoja asioita. Jälkimmäinen tosin vain siinä tapauksessa, että sai syödä ensin luvatta ison annoksen ruokaa ja sitten mäiskiä rosmoja turpaan.Joulutunnelmaa henkivä ja John Williamsin musiikkia kauneimmillaan esittelevä perheleffa kikkailee puhtaasti sillä sääntöaukolla, että jouluna saa olla tuhma vain pahiksia kohtaan, varsinkin jos on joutunut erheessä perheensä unohtamaksi. Vahva hyvän (älykäs lapsi) ja pahan (idiootti rosvoduo) välinen kontrasti puskee leffaa eteenpäin kuin lumiaura lunta joulupukin tieltä.Lapsen mieltä rikollisentelomishuumori nauratti, ja tuntuu koeyleisön perusteella naurattavan edelleen, kovin tehokkaasti. Toisaalta muuta leffa ei sitten tarjoakaan kuin piilevää haikeutta hylkäämisen pelosta, Culkinin lapsekkaan viatonta olemusta ja tuota silitysraudoin päälle puskevaa huoletonta huumoria (unohda sana ”huoleton”, jos olet varas). Edellä mainittuja juuri ja juuri leppoisan koko perheen leffapätkän edestä. Kaukana ovat vielä ne alamäen ajat, jolloin leffasarja alkoi astua omiin ansoihinsa.","Leppoisa koko perheen elokuva opettaa, että jouluna saa olla tuhma tyhmiä rosmoja kohtaan."
200,100.0,"Yksin Kotona-leffoja on tehty jo neljä kappaletta, joista kaksi ensimmäistä on ohjannut Chris Columbus (joka on omasta mielestäni jonkinlainen nero, anteeksi vain). Kolmososan olen kerran katsonut, kun TV:stä tuli, ja kun ykkösosa tuli vuokraamossa vastaan, niin mukaanhan se lähti. Kahdeksanvuotias Kevin McCallister (Macaulay Culkin) ei ole perheensä keskuudessa erityisen suosittu. Tai oikeastaan koko ajan joku on haukkumassa häntä. Kun perhe lähtee jouluksi Pariisiin, he unohtavat kiireessä Kevinin kotiin. Mutta Kevinhän ei tästä masennu. Hän saa nyt syödä mitä haluaa, katsoa TV:stä mitä haluaa, ja muutenkin tehdä mitä huvittaa. Ikävä vain, että taloon aikoo murtautua rosvopari Marv (Daniel Stern) ja Harry (Joe Peschi). Kevin päättää, että täytyy kai sitten hoidella nuo nilkit itse. Asioita häiritsee myös naapurissa asuva lapiomurhaaja.Kun aloin tätä katsomaan, odotin vain ’’ihan hyvää’’ tai ehkä hieman parempaakin perhekomediaa. Mutta sitä ei tullut. Näin sen sijaan (omasta mielestäni) yhden maailman parhaista komedioista - ainakin niistä mitä olen nähnyt. Näyttelijäntyö on tosi hyvää. Macaulay Culkin on mahtava Kevininä. Hän on hauska, ja vakuuttava. Myös molemmat rosmot - ei, kun siis rosvot - ovat hyvin näyteltyjä, erityisesti Daniel Stern tekee hyvää työtä, ja Joe Peschikin on hyvä. Myöskin ´´lapiomurhaajan´´ näyttelijä on loistava, joskaan en tiedä, kuka hän on. Kevinin sisarukset ovatkin sitten vähemmän loistavia. Koko lauma vain vääntää naamansa närkästyneeksi kun Kevin tulee lähelle, ja ovat suurin piirtein yhtä mielenkiintoisia kuin puupökkelöt. Tämä on kuitenkin niin pieni seikka, ettei siitä vielä pisteitä lähde, kun muuten näyttelijäntyö (ja koko leffa) on loistava.Chris Columbuksen ohjaus on parhaasta päästä. Elokuvassa on mukavan jouluinen ja huoleton tunnelma. Koko leffa kulkee hymynvireen kanssa, mutta monessa kohdassa saa nauraa ihan tosissaan. Musiikkikin on ihan hyvää. Siis sanon vielä kerran: ihan mahtava elokuva. ",´´Perhekomedia ilman perhettä´´ on kirkkaasti yksi maailman parhaista komedioista.
201,70.0,"McCalisterien perhe on taas lähdössä jouluksi lomalle muutaman sukulaisen kanssa. Tällä kertaa he aikovat lähteä Floridaan. Macaulay Culkinin esittämä Kevin eksyy perheestään lentokentällä ja menee väärään koneeseen. Muu perhe lähtee Floridaan ja Kevin New Yorkiin. Hän on onnistunut saamaan isänsä luottokortin käsiinsä ja siitähän riemu alkaa. Hän menee asumaan huippuhienoon hotelliin. Lähistöllä pyörivät myös ykkösestä tutut roistot Harry (Joe Pesci) ja Marv (Daniel Stern). Tällä kertaa heillä varastamisen kohteena on suuren lelukaupan kassa. Siispä Kevinin täytyy päihittää rosvot ja pelastaa kassa.Leffa toimii samalla idealla kuin ykkönen ja suurin piirtein samoin vitsein. Silti saa nauraa monta kertaa. Rosvot kärsivät taas, mutta eivät kuole eikä saa mitään pahoja vammoja. Todellisuudessa he olisivat kuolleet monta kertaa. Koko perheen leffana tätä pidetään, mutta erittäin väkivaltainen sellainen.Monet pitävät tätä jopa parempana kuin edeltäjäänsä. Minusta asiat eivät silti ole näin. Ykkönen on ollut tapana näyttää jouluisin ja tämä sen jälkeen. Joka kerta olen katsonut kummatkin ja molemmat ovat jaksaneet naurattaa.Näyttelijät ovat tuttuja edeltäjästään. Culkin näytteli taas Keviniä ja Pesci ja Stern koheltavat roistoina. Culkin on ehdottomasti elokuvan paras näyttelijä. Muutama uusikin hahmo nähdään. Edeltäjässä Kevin antoi neuvoja elämään naapurissa asuvalle ""lapiomurhaajalle"" ja tässä kodittomalle lintunaiselle. Sivuosassa nähdään nykyisin Adam Sandlerin leffoissa esiintynyt Rob Schneider.",Leffa toimii samalla idealla kuin ykkönen ja suurin piirtein samoin vitsein. 
202,70.0,"Tietyllä tapaa ohjaaja Chris Columbus on nero. Huolimatta siitä, että äijän meriitit rajoittuvat lähinnä lasten elokuvien puolelle (mm. Harry Potterit, Robotin elämää, Gremlinsien ideointi), mukana on aina massiivinen annos vanhempaankin makuun uppoavaa leppoisaa mieltä ja Columbuksen itsensä näköistä huumoria.Yksin kotona 2 – eksynyt New Yorkissa on Columbuksen ehkäpä paras ohjaustyö. Kyseessä on joululeffa, ja siltä se tosiaan näyttää. Jouluinen rauhallinen fiilis ei kärsi tippaakaan, vaikka Macaulay Culkinin esittämä Kevin hakkaa pahiksia niin, että tositilanteessa ruumisautoa olisi tarvittu useaan otteeseen. Kasvoleikkauksia vielä useammin.Kuten jo edellinen kappale kertoikin, Yksin kotona 2 jatkaa siihen mihin ykkönen jäi: nauru irtoaa siitä, kun paha saa palkkansa. Yleensä kovan kolauksen saattelemana. Eikä kolaus ole henkinen. Macaulay luimistelee eksyneenä poitsuna Ison Omenan kaduilla ja tuttu voropari Harry & Marv on vastaanottavana osapuolena.Marv: ""why would anyone wanna soak a rope in kerosene?""Kevin: ""Merry Xtmas!!!!!""Leffan musiikki sopii joulunaikaan kuin valkoinen tekoparta pukille. Ja silti leffan voi katsoa muulloinkin kuin kaupallisuuden määrittelemänä vuodenaikana. Ainoa ihmetyksen aihe tulee siitä, että kuinka ikäraja on vain kahdeksan vuotta. Tuntuisi, että pieni mieli ei tahtoisi nähdä tiiliskivien putoilevan ihmisten päähän. Hmm, vai oliko peräti näin, että allekirjoittanutkin nauroi naperona noille samaisille raakuuksille. Se siitä teoreemasta. Yksin kotona 2 on yksinkertaisesti hauska leffa – (joulu)viihdettä koko perheelle!Kiltimpiäkin joululeffoja on silti olemassa.",Yksinkertaisesti hauska leffa – (joulu)viihdettä koko perheelle!
203,60.0,"Joukko rosvoja piilottaa mikrosirun leikkiautoon. Heidän kassinsa sekoittuu vanhan rouva Hessin kassin kanssa. 8-vuotias Alex (Alex D. Linz) luo lumet rouva Hessin pihalta ja saa palkaksi rouvan vahingossa saaneen leluauton. Alex sairastuu vesirokkoon ja joutuu jäämään kotiin äitinsä hoidettavaksi. Äidille pitää käydä aina välillä töissä ja sillä välillä Alex näkee naapurissa rosvoja etsimässä leluautoa. Vanhemmat ja poliisit eivät usko Alexia, niin hänen täytyy hoidella rosvot itse.Leffa noudattaa samaa kaavaa kuin edeltäjänsäkin. Pikkupoika hoitelee taas rosvot. Tällä kertaa on ihan eri näyttelijät ja ohjaajakin on vaihtunut, mutta käsikirjoittaja John Hughes on pysynyt. Macaulay Culkinia ei nähdä enää pojan roolissa vaan joku Alex D. Linz. Leffan muutkin näyttelijät eivät olleet minulle oikein tuttuja, mutta he kaikki osasivat hommansa ihan hyvin. Näyttelijät ovat silti huonompia kuin mitä oli edeltäjissä.",Leffa noudattaa samaa kaavaa kuin edeltäjänsäkin.
204,30.0,"Innostukseni siitä, että näen uuden osan tätä hyvää komedia sarjaa sammui heti ensi minuuteilla. Edellisten osien menestyksen takia kaikki Yksin kotona sarjaa kasassa pitänyt osio loistaa poissaolollaan. Ei Chris Columbusta, ei Macaulay Culkinia. Totta kai tämä epäonnistui. Rahastus, pitää sanoaJuoni ei ole ihan kopsattu niin kuin neljännessä osassa. Se kuuluu näin: Alex Pruitt sai tädiltään leikkiauton, jossa on arvokas siru sisällä. Vesirokkoon sairastuttua hän alkaa tarkkailla rosvoja. Sitten alkaa se vanha kunnon kohellus.Ainoita harvoja pluspuolia on se, että tämä ei ole yhtä kamala, kun nro. 4. Tämä sisälsi pienen elon merkin, joka sai tämän katsomaan loppuun asti. Kaikki huumorikohdat eivät ole ihan pelkkää vanhojen kopiointia.Alex D. Linz onnistuu tulkkaamaan sellaisen päähenkilön, joka ärsyttää niin, että oikein kuvottaa. Columbuksen taianomainen ohjaus on korvattu Raja Gosnellin likaisella tyylillä. Myös uudet rosvot ovat tolkuttoman huonoja. Elokuva ei katselukeran jälkeen unohdu. Sen surkeuden takia trauma siitä, että tämä elokuvasarja on munattu tyystin, pysyvät melkein loppelämän. Jos pidätte sarjaa OK:na, jättäkää katsomatta. Fanit voivat katsahtaa kohtuullisin mielin. Taso on laskenut paljon.Yksin kotona 3 on elokuva, jonka olisi voinut melkein jättää tekemättä. Pieniä plus puolia lukuun ottamatta tämä tuotos antaa kunnolla turpaaan ja sen aiheuttamat vammat säilyvät pitkään. Surkea, mutta ei ihan yhden tähden arvoinen.",Leffa antaa kunnolla turpaan ja vammat näkyvät vielä pitkään.
205,40.0,"Neljän hengen rosvojoukko (Olek Krupa, Rya Kihlstedt, Lenny von Dohlen, David Thornton) piilottaa arvokkaan ja varastetun mikrosirun kauko-ohjattavaan leluautoon, jotta se läpäisisi tullin. Mutta pussi, jossa leluautoa pidetään, sekoittuukin rouva Hessin (Maria Seldes) kanssa, joten leluauto päätyy Chicagoon. Siellä Alex (Alex D. Lintz) saa rouva Hessiltä lahjaksi kyseisen leluauton, ja naapurissa alkaa pyöriskellä hämärän näköisiä epeleitä.Yksin Kotona oli aikoinaan jättimäinen kassamenestys, joten tietysti jatko-osia piti vääntää melkein väkisin. Yksin Kotona 3:ssa ei sitten esiintynytkään edellisten osien tapaan Macaulay Culkinia, vaan Alex D. Lintz, joka on olemukseltaan paljon miellyttävämpi kuin edeltäjänsä. Kaksi tyhmää pikkurikollista on vaihdettu neljän hengen porukkaan, jonka jäsenet ovat entistä typerämpiä. Kaiken lisäksi kukaan roistoja esittävistä näyttelijöistä ei osaa näytellä. He vain vääntevät naamaansa ja ölisevät epämääräisesti. Onneksi hekin ovat vielä siedettäviä, kun mieleen ponnahtaa nelosen rosvot. HYH!Jos ei jollekin vielä tullut elokuvan idea selväksi, niin se on (taas) se, että 7-vuotias poika pieksee idiootteja roistoja huijaamalla ne ansoihin siinä samassa kun nauraa pahaenteisesti. Tämä pistää miettimään, että kukakohan tämän leffan pahis nyt olikaan. Laiskat käskirjoittajat ovat kopioineet kaikki edellisten osien läpikaluamat vitsit (aina sähköiskuista ""puntti naamaan"" -tyyliin), kuitenkin muokkaamalla niitä pikkuriikkisen erilaisee ympäristöön. Tämä ei kyllä enää kolmatta kertaa tehoa.Yksin Kotona 3 ei tuo sarjaan mitään muuta uutta kuin uuden päänäyttelijän ja uuden rosvojoukon. Silti, tämä täytyy katsoa jokaikinen joulu, ihan vain perinteen takia.",Ei tuo sarjaan mitään muuta uutta kuin uuden päänäyttelijän ja uuden rosvojoukon.
206,70.0,"No niin, olen suorittanut (tyhmän)rohkean teon, ja uskaltautunut katsastamaan Yksin Kotona 3:n, kun se nyt telkkarista tuli. Nyt kun olen puolitoista tuntia elämästäni käyttänyt tämän leffan katsomiseen, niin mietin menikö kaikki aika ihan hukkaan vai kannattiko elokuva todella katsoa. Tähän vastaan, että jos verenpainetta kuohuttavia mainoskatkoja ei lasketa, olisi valehtelua sanoa, etten pitänyt elokuvasta, mutta mihinkään vapaapäivän piristettä korkeampaan luokkaan Yksin Kotona 3 ei yllä.Macaulay Culkin kasvoi ulos roolistaan, joten tässä leffassa ei häntä nähdä. Onpa perhekin vaihtunut aivan toiseksi. Tällä kertaa päähenkilö on 8-vuotias Alex (Alex D. Lintz) joka sairastuu vesirokkoon ja joutuu jäämään yksin kotiin. Samaan aikaan neljän roiston ryhmä kadottaa arvokkaan mikrosirun, joka yllätys yllätys päätyy Alexille. Alex tajuaa roistojen etsivän hänen naapurustostaan jotain, mutta kukaan ei usko häntä. Jälleen siis aika antaa roistoille turpiin itse.Alex D. Lintz on kohtuullisen hyvä Alexina, mutta mitään mullistavaa suoritusta kukaan näyttelijöistä ei tee. Lintz on vakuuttava, mutta roistojen näyttelijät ärsyttäviä. Rosmot vain huutavat ja jupisevat yhä uudestaan:""You die, boy."" Myös konnien dialogi on todella tönkköä. Aiempia Yksin Kotona-leffoja näkemättömänä en ala näyttelijöitä aiempiin vertailemaan, mutta nämä eivät kyllä osaa hommaansa.Ansat taas ovat rankempaa tavaraa. Loppupuolella filmi alkaakin jo tuntua epäuskottavalta. Roistot putoavat kolmen lattian läpi mutta jatkavat silti eteenpäin. Leffa kallistuukin lähinnä kohelluskomedian puolelle, eikä juonikaan mikään mullistava ole. Musiikki taas on hyvää. Se on sopivan piristävää, ja pelastaakin hiukan tunnelmaa. Ohjaajana toimiva Raja Gosnel ei hoida ohjaajan työtä kovinkaan kiitettävästi, eikä Yksin Kotona 3:sta tule muuta kuin yhden katsomiskerran perheleffa. Mutta koska monille vitseille kelpaa nauraa, ja musiikkikin on hyvää, ei tämä voi täysin huono elokuva olla, vaikkei mikään todella hyväkään.","Yhden katselukerran perhekomedia, ei mitään muuta."
207,20.0,"Yksin kotona-sarja on jo edennyt neljänteen osaansa. Kahden ensimmäisen yksin kotona-leffan Macaulay Culkin on jo kasvanut ulos roolistaan, joten tässä leffassa Keviniä näyttelee uusi kaveri. Aiemmista osista poiketen tämä ei pyörinyt leffateattereissa vaan meni suoraan videolevitykseen. Syyn tajuaa heti, kun näkee tämän leffan.Kevinin (Michael Weinberg) vanhemmat ovat eronneet. Hän menee jouluksi isänsä (Jason Beghe) ja hänen uuden tyttöystävänsä Natalien (Joanna Going) luokse. Isin uusi kämppä onkin oikein ultramoderni paikka, missä riittää kaikenlaista ihmeellistä juttua. Mutta sinne tuleekin vanha tuttu Marv (French Stewart) ja tämän tyttöystävä Vera (Missi Pyle). Eikä heillä ole hyvät mielessä. Tuttu kohellus voi alkaa.Jos komedialeffoissa on jokin varmaa niin se, että jatko-osat ovat edellistä osaa surkeampia. Komediasarjoissa elokuvien tasolla tuntuu olevan yleensä vain yksi suunta, alas. Yksin kotona 1 ja 2 ovat ihan kivoja kohellusleffoja, vaikkakin hieman yliarvostettuja. Kolmonen menee siinä sivussa, mutta nelosen katseleminen on jo täyttä tuskaa. Leffan pahin vika on se, että kaikki elokuvan vitsit on jo nähty aiemmissa Yksin kotona-leffoissa. Tässä ei ole yhtäkään uutta vitsiä. Toki roistojen mätkimismetodit ovat hieman toiset, mutta se ei auta yhtään. Tämän leffan tapahtumatkin ovat jo niin ennalta-arvattavaa hommaa, että on pakko ihmetellä, eikö tekijöillä ollut yhtään mielikuvitusta. Vähä-älyisempikin ihminen keksii, mitä seuraavaksi tapahtuu. Kaiken lisäksi elokuva junnaa usein paikoillaan ja välillä tuntuu, että katsoisi hyvin tylsää perhedraamaa. Roistoja mätkitään vähemmän kuin aiemmin, mutta aika hurjaa touhua sekin jo on. Kumma juttu ettei Marv, jota on hakattu jo ykkösessä ja kakkosessa henkihieveriin, kuole jo vammoihinsa tai ainakin luulisi miehen vammautuvan pysyvästi. Parit naurut leffa kyllä tarjoaa, mutta sillä ei ole leffan tason kannalta mitään merkitystä.",Jatkaa aiemmista osista tuttua kohellusta. Leffa ei onnistu keksimään mitään uutta.
208,10.0,"Tykkään katsoa huonoja elokuvia. Nautin niistä jollain masokistisella tavalla, minkä lisäksi ne tahattomina komedioina ovat (valitettavan) usein parempia kuin oikeat komediat. Yksin kotona 4:n syventyessäni odotin saavani vähintään jotain ""Undefeatablen"" tasoista tolloa ja huonoudessaan hauskaa väkivaltaviihdettä. Vaan eipä mitä! Yksin kotona 4 on niin paska pätkä filmiä ettei sitä kehtaa edes elokuvaksi kutsua.Ensiksi huomaa että kaikki näyttelijät ovat vaihtuneet. Macaulay Culkin on kasvanut Kevinin saappaista ulos ja aikuisnäyttelijät ovat tehneet viisaasti pysyessään kaukana tästä roskasta. Yksin kotona 4:n maailma myös poikkeaa sarjan aiemmista osista niin monella tapaa (mm. Kevinin perheenjäsenten ikä ja lukumäärä on muuttunut) että tulee miettineeksi ovatko tämän rypistyksen tekijät edes katsoneet aiempia osia. Juoni on täsmälleen sama kuin muissakin sarjan elokuvissa ja käyty muissa arvosteluissa läpi. Sen sijaan Yksin kotona 4:n arvomaailmaa ei vielä ole paljoakaan haukuttu.Siis mitä arvomaailmaa? No, Yksin kotona 4 on äärimmäinen kaupallisen joulun ylistys. Joulun perimmäinen tarkoitushan ei toki ole olla uskonnollinen juhla tai sitten vaikka tiettyjen perhearvojen muistamisen juhla. Ainakin tämän tekeleen mukaan olennaista on saada paljon lahjoja. Erikoista on myös Kevinin isän uusi rikas tyttöystävä. Elokuvan alun ajan hän on ihan kiva tyyppi. Mutta kun Kevinin vanhempien pitäisikin palata sitten yhteen elokuvan lopussa, niin siitä uudesta tyttökaverista aletaan tekemään pahista. Pistää miettimään, että eivätkö tekijät ole koskaan kuulleet logiikasta.Silmiinpistävää on myös Yksin kotona 4:n väkivaltaisuus. Eiväthän ne aiemmatkaan osat mitään muumilaaksofantasioita olleet, mutta väkivaltaisuus menee tässä aivan yli. Sitä on kauhea katsoa. Väkivallan kuvaaminen on elokuvissa usein tärkeä elementti, yleensä joko toiminnallisessa tai kriittisessä mielessä. Yksin kotona 4 on väkivaltainen kuitenkin itsetarkoituksellisesti, ilman mitään funktiota. Muksiminen on epärealistista mutta se ei tee siitä yhtään mukavamman näköistä. Välillä on kauhea katsoa miten porukkaa hakataan paistinpannuilla ja kyllähän se yksi kiilautuu hissikuiluunkin hissin ja seinän väliin.Culkinin korvannut Michael Weinberg on aivan h-e-l-v-e-t-i-n ärsyttävä. Puolet elokuvasta miettii millä kaikilla tavoilla hänen roolihahmonsa voisikaan kuolla. Pahikset ovat olevinaan hauskoja kun he vääntelevät naamaansa idioottimaisesti mutta sekin on lähinnä ärsyttävää.Huonoin elokuva ikinä. Älä koske pitkällä tikullakaan.",Äärimmäinen kaupallisen joulun ylistys.
209,20.0,"Hei oonks mä nähny tän jo? Näyttää niin tutulta: penska hakkaa väkivaltaisesti rosmoja. Keinoja on kuin McGyverillä… Tainojoo. On tässä paljonkin eroa. Macaulay Culkinin naama, joka on muuten jämähtänyt ikiajoiksi Yksin kotona –leffojen promotuotteeksi, uupuu kokonaan. Kevininä on nyt joku vielä pienempi napero. Ja hei, jopa rosmojenmuilutusmetodit ovat väsähtäneet wannabejatkiksen myötä.Tuntuu aivan käsittämättömältä, että huikean suosion saavuttaneelle leffasarjalle (joka on toistanut itseään & laskenut jyrkkää alamäkeä ekasta jatkiksesta lähtien) väännetään nelososaa tv-leffabudjetilla ja kuvitellaan homman toimivan. Muutenkin perheen pienimmille sopimattomat väkivaltakohtaukset ja häpeällisen halvat metodit harmittavat. Mutta sitäkin enemmän harmittaa koko tuotantoryhmän väsyneisyys ja homman teennäisyys.Penskan lopussa tarvitsemat ansavälineet ja kikat esitellään puolihuolimattomasti yleisölle ja sitten vain maalaillaan hyvän ja pahan välillä mahtavankokoista pudotusta. Vanhempien eroa ruoditaan (muka) hellyttävän musiikin kera ja 8-vuotias Mike Weinberg opettaa aikuisia. Niin sööttiä… että tekisi mieli kalauttaa itseä sillä Kevinin paistinpannulla päähän.Elokuvan ehkä pahin vikatikki on French Stewartin mukanaolo. Miesmuistiin ei yhtä karseaa ”koomikkoa” ole ruudulla pyörinyt. Eikö sen siristelyn ja sössötyksen olisi voinut jättää vaikkapa Kolmas kivi auringosta –sarjan riippakiveksi? Lisäksi tasa-arvoa rikollisosastoon tuovan Missin toivoisi tukehtuvan mussutukseensa. Sen verran ällöä se on. Harmaata uraa vääntävä Joanna Going on jenkkiläisen uusperheen tyhjä koristus hymyineen.Home alone 4 todistaa konkreettisesti kuinka valtava kuilu kahden ensimmäisen Columbuksen ohjaaman osan ja kahden seuraavan pakolla väännetyn leffan välillä on. En lähtisi väittämään, etteikö joku penska voisi tätä katsoakin ilman aikuisiän traumoja, mutta jos oma lapsi olisi kyseessä, niin töllö vähintään poltettaisiin tämän rainan kohdalla.Ai niin. Se Jurassic Parkille ivaileva ""ilkimys pakastimeen"" -kohtaus melkein nauratti. Muuten tyhjien päiden kolina erinäisiä metalliesineitä vasten vain itketti. Puhumattakaan siirappimyrkytykseksi luokiteltavasta lopusta. Toivottavasti tekijät tuntevat häpeää. ",Jopa rosmojenmuilutusmetodit ovat väsähtäneet wannabejatkiksen myötä.
210,20.0,"Kevinin vanhemmat ovat eronneet ja Kevin asuu äidin luona ärsyttävien sisartensa kanssa. Joulun hän aikoo viettää isän ja tämän uuden naisystävän luona. Isän vaimoehdokas onkin rikas (muttei mitään verrattuna Roope Ankan rahoihin), ja kotikin on kuin pienoismalli Disneylandista. Murtovarkaita tuo koti tietenkin houkuttaa ja tällä kertaa Merv (joka on juuri vapautunut kiven sisältä) ja tämän apuri typerä blondi alistuvat talon houkutuksille. Ja juoni jatkuu samaa rataa kuin aiemmissa Yksin kotona-leffoissa eli Kevin on yksin kotona ja rosvot oven takana. Ja sitten alkaa iänikuinen rosvojen kidutus.Tämä on ylivoimaisesti huonoin Yksin kotona-elokuva. Ykkönen oli hyvä kuten myös kakkonen, kolmonen  oli jo huono ja nyt tämä nelonen on jo pohjanoteeraus. Tässä ei ole enää mitään jäljellä ykkösosan hengestä. Edellisosien temppuja toistetaan väsyttävyyteen asti eli perse tulessa tai nauhuritemput olisi muka uutta. Jos tekijät väittävät että on, niin heidät pitäisi hirttää munistaan.Ei kannata katsoa tätä roskaa. Senkin huomaa elokuvan laadusta että tämä ei tullut elokuvateattereihin vaan pelkkään videolevitykseen. Tämä oli saanut jäädä mieluummin tekemättä kuin mennä pelkkään videolevitykseen. Ja jos vielä Yksin kotona 5 tulee lähivideovuokraamon hyllylle niin mennään arvon Leffatykin väki tulisoihtujen kanssa sinne asioimaan.nimimerkki: Mask",Tämä oli saanut jäädä mieluummin tekemättä kuin mennä pelkkään videolevitykseen.
211,10.0,"Tässä on neljäs Yksin kotona elokuva, jonka katsominen oli elämäni pahin virhe. Elokuvasta puuttuu mielikuvitus, ja elokuva onkin kuin kopio vanhoista Yksin kotona -elokuvista, vain näyttelijät ovat uudet. Kolme ensimmäistä Yksin kotona -elokuvaa olivat vielä hyviä, mutta tämä on jo suoraan sanottuna elokuvaksi täydellinen fiasko. Kahden ensimmäisen elokuvan päänäyttelijä Macaulay Culkin on elokuvan valmistuessa ollut jo 21-vuotias, jonka vuoksi häntä ei elokuvassa nähdä Kevinin roolissa. Oli hyvä asia, että Joe Pesci (Harry) ja Daniel Stern (Marv) eivät jatkaneet kahta ensimmäistä osaa pitemmälle elokuvasarjassa. Elokuvan juoni on seuraavanlainen.Kevin McCallisterin vanhemmat ovat eronneet ja Kevinin isä asuu miljonäärinaisystävänsä kanssa, jolla on suuri kartano. Joulu on pian ja Kevinistä on haikeaa viettää joulua avioeron vuoksi. Hän lähtee isänsä naisystävän kartanolle jouluksi ja saa pian selville, että murtovarkaat Marv ja Vera aikovat murtautua kartanoon.Elokuvan Kevin (Mike Weinburg) on ärsyttävä, kuten myös Vera (Clare Carey) ja Marv (French Stewart). Elokuvassa on myös niin paljon aikajanan epätarkkuuksia, ettei elokuvasta voi nauttia. Sitä paitsi tämän elokuvan Kevin on 100% erilainen kuin kahdessa ensimmäisessä elokuvassa. Kaiken kukkuraksi elokuvan stuntit ovat mahdottomia ja ihan ...stä!Jos olet viisas henkilö, älä koskaan katso tätä elokuvaa.",Täydellinen fiasko.
212,30.0,"Keviniä koitellaan taas. Vanhemmat ovat eronneet ja nassu päättää lähteä jouluksi isänsä ja tämän uuden vaimoehdokkaan luo. Äitipuoli sattuu olemaan umpirikas ja koti on varustettu merkkivärkkein, jotka houkuttelevat myös pahiksia. Aikasemmista Yksin kotona –leffoista tuttu Merv on puolestaan vapautunut posesta, ja mukaansa ukkopaha on saanut vankilaihastuksensa. Kuinka ollakkaan Merv ja purkkaa jauhava blondi päättävät ottaa kohteekseen juuri sen talon missä Kevin viettää joulua. Yksin kotona –sarja on edennyt neljänteen osaansa. Homma etenee edelleen samoilla tulilla kuin aikasemmatkin näkemäni sarjan (1 ja 2) leffat. Typeriä roistoja kyykytetään sarjakuvamaisesti. Kenellekään ei satu mitään vaikka persus on tulessa, tai kun paistinpannu lätkähtää kärsään. Neljänteen osaan oli viritetty tutun kohkaamisen lisäksi mukaan perhedraamaa. Pakkohan jotain uutta oli keksiä. Näyttelijöitä, ohjaajaa tai mitään muutakaan, on turha tämän esityksen perusteella arvostella. Leffa on tehty yksinkertaisesti samalla kaavalla, samoille ihmisille kuin aikaisemmatkin sarjan tuotokset. Erona on vain, että miehitys on Hollymetsän köykäsemmästä päästä, ja tarkoitus on ollut ratsastaa marketin ostoskärryssä kiljuvan natiaisen ostoshalulla. Kun aikasemmat Yksin kotona –leffat on hyllyssä, niin pakko se on tämäkin nähdä.  Kategoriassaan leffa ei yllä edes keskinkertaisen TV-leffan tasolle. Uskoisin Yksin kotona 4:n olevan pettymys niillekin jotka vastaavista elokuvista pitävät.  ",Homma etenee edelleen samoilla tulilla kuin aikasemmatkin sarjan  leffat. 
213,70.0,"Ares 3, miehitetty lento Marsiin kokee vastoinkäymisen 18. päivänään, sillä raju myrsky iskee, botanisti Mark Watney (Matt Damon) saa niskaansa antennin ja isomman katastrofin estämiseksi lennon komentaja Lewis (Jessica Chastain) vetää täysin aiheesta töpselin seinästä. Paluumatka alkaa vajaalla miehityksellä, mutta vastoin odotuksia Watney jäi henkiin ja sattuma päätti tehdä hänestä Marsin ensimmäisen uudisasukkaan. Astronautti alkaa siis järjestelmällisesti ratkomaan kohtaamiaan ongelmia, eli ruoan, viestinnän ja mielenterveyden ongelmia. Niiden ratkaisemisen jälkeen seuraa vielä akuutimpi ongelma, sillä NASA:lle epäonnistuminen ei ole vaihtoehto ja astronautin hylkääminen kuolemaan on epäonnistuminen pahimmasta päästä. Pitkän aikavälin pelastusoperaatio alkaa ja on kaikkea muuta kuin ongelmaton.Ridley Scott on ohjaaja joka osaa kuvilla kertoa enemmän kuin dialogiriveillä ja Yksin Marsissa (nimi on osuva) kertoo selviytymistarinansa hienoin ja autenttisin kuvin. Drew Goddardin sovitus Andy Weirin kirjasta on selkeä kuvaus Marsissa selviytymisen aakkosista ja vaaroista joita kyseinen planeetta sisältää. Ahdistavaa aihetta kuitenkin kevennetään nautittavan retrohenkisillä musiikkivalinnoilla, elävöittävillä detaljeilla ja kokonaisvaltaisella uskottavuudella. Keveähköstä otteesta huolimatta jännitystä ja haasteita on luvassa ja vaikka loppuratkaisu on helppo arvata niin miten siihen päädytään ei ole helppo arvata ja samalla tulee selville kuinka paljon tyhjää aikaa avaruusmatkailussa on luvassa.Matt Damon on astronautti joka jumiutuu aika ankeaan paikkaan ja pitää mielensä kasassa päiväkirjan ja runsaan työnteon avulla. Jessica Chastain ottaa komento-osuutensa vakavasti ja pitää kovapäisistä ammattilaisista koostuvan miehistön kasassa. Muista rooleista löytää asiansa osaavia ammattilaisia ja jotkut heistä näyttävät omituisilta rastaleteiltä. Tämä elokuva pyrkii realistiseen avaruusmatkailuun ja sellainen edellyttää dramaattisesti hienovaraisia rooleja jotka eivät ole karismakyllästettyjä yrmyjä vaan ihan vaan ammattilaisia joilla on tehtäviä hoidettavanaan.",Peruskurssi Marsin asuttamisesta ja perunaan on syytä tottua.
214,50.0,"Henkilökuntaa vähentäessä kenkää saanut museon yövartija Sam Baily (John Travolta) tulee katkerana vaatimaan duuniansa takaisin haulikon ja dynamiittia sisältävän urheilukassin kera, mutta järjestääkin vahingossa itsensä liemeen ampuessaan hätäpäissään museon työntekijän (eipä taida olla ensimmäinen kerta kun Travoltalla ase laukeaa vahingossa). Tilanteen nähden Matti Nykäsen aivoilla varustettu duunari katsoo parhaaksi laittaa pystyyn panttivanki(melo)draaman. Yksi hänen vangeistaan on Max Brackett (Dustin Hoffman), aikansa elänyt toimittaja, joka yrittää järjestää asiat parhaaksi jokaisen kannalta.Yksinoikeudella-nimellä varustettu leffa sisältää ennakkoon mielenkiintoiset puitteet. Hyvin tehdyt panttivankijännärit ovat usein meikäläistä kiinnostavia (esim. Jacksonin ja Spaceyn mainio Neuvottelija), eikä pari tunnettua naamaa elokuvan pääosiin ole ollenkaan haittaava juttu. Itse asiassa filkan ohjaus hahmojen kannalta on poikkeuksellisen mukavasti toteutettu, sillä leffa alkaa Hoffmanin johdattelemana, mutta panttivankitilanteen alkaessa pallo siirretään lähinnä Travoltalle.Mikä Mad Cityssa sitten mättääkin on sen aluksi mielenkiintoiselta vaikuttava käsikirjoitus. Tapahtumat junnaavat tuskastuttavan pitkästi välillä paikallaan, eivätkä missään vaiheessa polje kunnolla eteenpäin. Pari vankia päästetään museosta tilanteen alkupuolella pois ja sen jälkeen leffan hahmot pysyvätkin sitten vain sisällä tai ulkona. Panttivankileffojen jännityshän usein piileekin siinä, että ketkä pääsevät ulos ja mitä vastaan tai tekevätkö poliisijoukot kommandokäyntejä rakennukseen. Sen lisäksi elokuva ei pääosamiehiä lukuun ottamatta syvenny yhteenkään muuhun hahmoon sen enempää. Ei oikeastaan ihme, että elokuvan kirjoittajat Tom Matthews ja Eric Williams ei leffaa ennen eikä jälkeen ole teattereihin menneitä filmejä päässeet kirjoittamaan.Jotain on näyttelijäpuolestakin sanottava. Travoltan voin rehellisesti lukea yhdeksi lempinäyttelijöistäni ja samaa voisi oikeastaan jo sanoa Hoffmanista. Yksinoikeudella on kuitenkin raina, jossa kumpikaan ei kunnolla loista. Travoltan tilanne on ainakin selvästi päinvastoin, ehkäpä miehen huonoin roolisuoritus tähän mennessä. Mies on urallaan esittänyt yhtä jos toista toisistaan poikkeavaa hahmoa, mutta hepun asenteesta olen aina pitänyt. Jollain tavalla sanavalmiitten ja coolejen henkilöiden jälkeen ei häntä voi näin simppelin miehen rooliin laittaa. Vika ei mielestäni ole näyttelijän taidoissa vaan homma on vähän sama kun laittaisi Clint Eastwoodin esittämään drag queenia. Hoffman saa sentään jotain särmää hahmoonsa, mutta kuten jo aiemmin vähän vihjaisin, ei tämäkään mies ihan vireessä ole. Sivunäyttelijöistä vain sen verran sanon, että tekijät eivät osanneet käyttää Blythe Danneria ja Ted Levinea oikein. Harmittavan pieniksi heidän osat jäivät.Parasta leffassa onkin sen satiirimainen ote aiheeseen. Tällä kertaa kohteena on vielä asioita paisutteleva ja alati mieltään vaihtava media. Välillä Bailysta leivotaan kansallissankaria kun taas tuntia myöhemmin miestä haukutaan läpeensä pahaksi. Sanoisin että todella hyvin hieman sivujuonena toimivan satiirin luomisessa on onnistuttu.Loppuun on vaikea sanoa enää mitään kreikkalaisen Costa-Gavrasin tuntemattomaksi jääneestä Mad Citysta. Suosituksista voin sen verran vain sanoa, että katsokoon jos kiinnostaa, ehkä johonkuhun voi tämä kolahtaa kovempaa kuin meikäläiseen. Ihan peruskeskitasoa.",Parasta leffassa onkin sen satiirimainen ote aiheeseen. 
215,70.0,"Vuonna 1997 päivänvalon nähnyt Mad City lupaa aluksi parempaa, kuin pystyy antamaan, mutta missään tapauksessa huonosta elokuvasta ei ole kyse. Suomessa nimellä Yksinoikeudella julkaistu teos kaatuu lähinnä hyvien elementtiensä väärinkäyttöön.Dustin Hoffmanin esittämä, töissään vihattu reportteri Max Brackett lähtee tekemään tylsää rutiinijuttua paikalliseen museoon, mutta joutuukin keskelle pankkivankidraamaa, kun potkut saanut vartija palaa vaatimaan työtään takaisin ja tulee ikään kuin vahingossa ottaneeksi vangeikseen museonjohtajan ja Brackettin lisäksi lauman koululaisia. Pohjimmiltaan hyväntahtoisesta kaapparista Sam Bailysta Brackett alkaa rakentaa mediaan kuvaa eräänlaisesta epäonnisesta arkipäivän sankarista.Joissain suhteissa tarinan elementtejä voisi verrata 70-luvun panttivankiklassikkoon Hikiseen Iltapäivään. Yhteyksiä ei kovasti ole, mutta kaappaajan uusittu mediakuva ja asioiden eteneminen suunnitelmien vastaisesti tuovat ensimmäisenä mieleen kyseisen Lumet'n mestariteoksen. Laadulliset erot ovatkin valtavia.Parivaljakko Hoffman-Travolta toimittaa rutiinisuoritukset, mutta pettymys seuraa, kun katsoja tietää molemman pystyvän moninkertaisesti parempaan. Tarina on mielenkiintoinen, mutta ei toteutukseltaan arvoisensa. Tässä piileekin elokuvan heikkous. Vaikka kasaan on heitetty kelpo ainekset, kokonaisuudesta ei ole saatu odotettua tulosta.Loppujen lopuksi on vaikea päättää sanoako elokuvaa keskinkertaiseksi, vai hieman paremmaksi. Sillä on hetkensä, vaikka mahdollisuuksia olisi ollut paljon parempaankin.",Hoffman ja Travolta: Mad Cityn epäsopusuhtainen parivaljakko.
216,60.0,"Mestariteoselokuvia tarvitaan muistuttamaan kuinka hienoihin ilmaisuihin elävä kuva pystyy. Hienoimman taidemuodon kunnianosoituksien vierelle tarvitaan kasa hirveän huonoa kuonaa, että muistamme mitä hienolle taidemuodolle voi käydä väärissä käsissä. Sitten on väliinputoajaelokuvia, jotka eivät ole oikeastaan millään tapaa erikoisia. Ne eivät herätä suuria tunteita, elämää suurempaa kuvausta, hienoa tarinaa tai muutakaan hirveän hienoa, mutta niistä ei kuitenkaan löydy pahemmin vikaa. Näitä välipalaleffoja kuitenkin tarvitaan, koska aina ei jaksa katsoa niitä Kummisetiä tai Huuliharppukostajaa, eikä päätä jaksa kiduttaa Chuck Norrisin surkeimmilla potkuilla tai liian imelällä siirapilla kuorutetuilla epäonnistuneilla nyyhkydraamoilla. Yksin yhdessä on tällainen mukava elokuva, jonka katsomisesta tulee tarvallaan turvallinen olo, koska se ei edes yritä olla mitään suurta, vaan pelkkä pieni lämmin pala pienten ihmisten arkea.Yksin yhdessä olisi voinut olla näyttelijöiden juhlaa,ja siitä olisi saanut hyvin intensiivisen draaman, mutta tekijät eivät ole siihen ryhtyneet tai taidoiltaan kyenneet. Näyttelijöistä olisi kyllä oikealla ohjauksella saanut irti huimat suoritukset, mutta nyt kyseessä on vain mukavahko lämminhenkinen draama, jonka hienointa antia on läpipaistava arkisuus. Kovin kummoiseen syvällisyyteen ei ole päästy, mutta tämä kerrontatapa osoittautuu lopulta hyväksi. Nimittäin elokuva kuvaa yhden perheen ihmisten elämän muutaman päivän ajan. Katsoja tutustuu heihin vain sen ajanjakson ajan, monet tarinat jatkuvat vielä sen ajanjakson jälkeenkin ja osa tarinoista ovat alkaneet jo kauan ennen tuota aikaa. Katsoja vain vierailee Singerin perheen arjessa pienen hetken, jättää heidät sitten rauhaansa ja jatkaa omaa elämäänsä samalla antaen filmin hahmojen jatkaa omaansa. Osa roolihahmoista jäävät vähän etäisiksi ja tasaisen harmaiksi, mutta ehkä siksi myös uskottaviksi.Vakuuttavien naisnäyttelijöiden ykkösnimiin kuuluva Susan Sarandon tulkitsee jälleen kerran henkisesti vahvaa naista. Hän on nimittäin Singerin perheen äiti ja seitsemän pojan kasvattamiseen tarvitaan kyllä henkistä lujuutta, ainakin tämän leffan perusteella. Mag Singer asustelee yhdessä kuopuksensa Simonin kanssa muiden poikien lähdettyä opiskelemaan ja muihin omiin kuvioihinsa. Karismaattinen Sam Shepard esittää Singerin perheen eronnutta isää, Patrickia, joka palaa kotiin pienen hädän ja epätoivon hetkellä. Singerin perhettä vaivaa epätietoisuus vieraalla maalla sotivasta Percivalista, joka on ehkä kuollut erään rakennuksen räjähtäessä sotarintamalla. Patrickin lisäksi myös Singerin veljeskaarti palaa kotiin miettimään asioita ja hakemaan toisistaan turvaa. Odottamisen lisäksi talossa kummittelevat myös isän yllättävät sokeuskohtaukset, Izzy-veljen heikko isäsuhde, orastavat ihmissuhteet sekä itsensä etsiminen.Osasta poikien näyttelijöistä tuli myöhemmin tunnettuja nimiä, joita ovat Nick Stahl, Robert Sean Leonard, Sean Astin ja Jason London. He vetävät roolinsa jo vuonna 1994 moitteitta saaden Singerin veljeskaartin tuntumaan uskottavilta yksilöiltä. Sam Shepard vetäisee roolinsa rutiinilla, mutta kuitenkin vakuuttavasti luontaisen karismansa avulla. Silti hänen roolinsa näyttää pieneltä välityöltä, jonka hän on tehnyt kirjoittamiensa näytelmien kirjoitustauolla. Show'n ehdottomaksi tähdeksi nousee elämänmakuinen Susan Sarandon, joka on huonoimmillaankin vähintään hyvä. Ei mikään muistettava suoritus häneltäkään, mutta kerta kaikkiaan vakuuttava. Hänestä huokuu Mag Singerin kokema menneisyys, arjen koettelemukset, elämään kyllästyminen, iän tuoma paatuneisuus ja selvä rakkaus poikiansa kohtaan.Singerien perhe tuntuu aidolta ja talossa näkyy elämisen jäljet. Dialogilla on hetkensä realistisessa karheudessaan, vaikka se usein muistuttaa turhanpäiväistä lässytystä. Välillä yritetään tarjoilla suuria elämänopetuksia, mutta ne ovat kuitenkin sen verran itsestäänselvyyksiä, että niiden pitäisivät olla jo katsojan tiedossa. Leffan esittämät elämän- ja perhearvot ovat kuitenkin terveellä ja asiallisella pohjalla. Mihinkään aatemaailman ja normaalien perhearvojen tuputtamiseen ei onneksi ryhdytä. Singerin perhe on omalla tapaa hyvinkin originelli tapaus ja ehkä juuri siksi niin arkinen sekä samaistuttava. Kenestä nyt välillä ei olisi tuntunut siltä, että oma perhe olisi vähän omalaatuinen. Elokuvassa on selvää potentiaalia, mutta kokematon käsikirjoittaja Deena Goldstone ja pääasiassa TV-töitä ohjannut Rober Allan Ackerman saavat filmin näyttämään perhesarjan pitkältä pilotilta.",Singerien perhe tuntuu aidolta ja talossa näkyy elämisen jäljet.
217,70.0,"Lentäminen on aika mielenkiintoinen asia. Ihmiskunta unelmoi siitä vuosisatojen ajan ja vasta matkimisen osoittauduttua hyödyttömäksi alkoi edistystä hiljalleen tapahtua - nopeasti. Kuusi vuotta ensimmäisestä moottorilennosta lennettin yli Englannin Kanaalin ja Ensimmäisessä Maailmansodassa lentokoneesta tuli ihan oma aselajinsa. 1919 Atlantti ylitettiin lentäen ja 1927 se ylitettiin yksinlennolla. Kyseisen kestävyystestin lensi Charles Lindbergh (James Stewart) ja siinä sivussa itsensä ilmailun historiaan. Nyttemmin se on rutiinia, mutta historia on syytä tuntea. Joka tapauksessa kuuluisan lentokoneen toimitti Ryan Air Frank Mahoneyn (Bartlett Robinson) johdolla ja Bud Gurney (Murray Hamilton) oli ihan vain apurina.Billy Wilderin filmografiassa on film-noiria, juoppokuvausta, komediaa ja paria muutakin genreä. Nyt käsittelyssä oleva leffa on poikkeus, sillä kyseessä on hienovarainen, lämmin ja suorastaan epädramaattinen elokuva hullunrohkeasta, mutta täysin järjellisesti toteutetusta projektista joka saavutti tavoitteensa. Mukana on siis paljon laavausta, neuvottelua ja lentämistä myös. Sovituksesta valkokankaalle vastaa Wilder itse ja pohjatekstinä on Lindberghin itsensä kirjoittama muistelma, joten asiantuntemus aiheeseen liittyen on aika suuri. Periodileffa antaa siis vanhoja autoja ja WarnerColorissa kuvattuja nahkatakkeja.James Stewart ei ollut lähelläkään Lindberghin ikää, mutta hän oli Toisen Maailmansodan veteraani, ihan oikeasti sertifioitu lentäjä, erinomainen näyttelijä ja omasi henkilökohtaisen vakaumuksen tehdä rooli oikein. Hän on siis täydellinen valinta taitojensa puolesta Lindberghin rooliin ja tuo siihen hyvin hiljaista voimakkuutta. Vastapainoa Stewartille antaa Murray Hamilton apurina ja Bartlett Robinson kuuluisan lentokoneen, Spirit of St. Louisin rakentaneen firman pomona. Pääpaino on silti Stewartin soolossa, sillä hän on käytännössä jokaisessa kohtauksessa ja tuo rooliin varsin paljon inhimillistä tekijää.",Siinä on joku peltipöksä ja joku jäbä kykkii siellä lähes koko leffan. Missä on ne bensaräjähdykset joita kaikki leffat kaipaavat?
218,40.0,"En ole paljon tutustunut Chuck Norrisiin ja ne tyypin elokuvat, joihin olen tutustunut, kerta toisensa jälkeen saavat miettimään kannattaako miehen tuotantoon vielä enemmän tutustua. Yksinäinen susi McQuaden kansikuva näytti sen verran typerältä, että pakkohan se oli poimia vuokraamon hyllyltä.McQuade (tietysti Norris) on texas ranger, todellinen oman tiensä kulkija, sillä poliisipartnereista on vain haittaa (tässäpä vasta tuore idea). Pian alkaa piukat paikat, kun kuvioihin astuvat kaunis Lola Richardson (Carrere) ja rikas Rawley Wilkes (Carradine). McQuaden pomo on vielä tietenkin pakottanut mukaan yhden apurinkin (Beltran) ja tilannetta vielä pahentaa McQuaden oman tyttären joutuminen vaaraan (tätäpä ei ihan joka leffassa näe).Äijämeininkiä, ennalta arvattavia juonenkäänteitä, hauskoja kliseitä sekä viihdyttävää menoa riittää, eikä aivoja tarvitse rasittaa. Muutama tylsä kohta on mukana ja elokuva on hyvin mitäänsanomaton, mutta ei täysin huono. Näitä tämän genren edustajia lojuu vuokraamon hyllyllä enemmän, kuin liikaa, eivätkä ne oikein eroa toisistaan. Tämä on kuitenkin hieman parempi, kuin useat muut lajityypin edustajat. Joku henkeen ja vereen täysin oleva actionfani saa revittyä tästä paljon irti, tuolle henkilöryhmälle on luvassa unohtumatonta tunnelmointia. Kyllä tavallinenkin sohvaperuna saa tästä revittyä jotain irti, kunhan asenne on oikea.","Äijämeininkiä, ennalta arvattavia juonenkäänteitä, hauskoja kliseitä sekä viihdyttävää menoa riittää."
219,70.0,"Texasissa kaikki on suurta, ja rikollisuus rehottaa. Onneksi sitä vastaan taistelevat väsymättömät Texas Rangerit. Vuonna 1983 suurin osa rangereista sai  pitää lomaa, sillä tuolloin martial arts-mestari, toimintasankari ja kultti-ikoni Chuck Norris saapui Texasiin lyömään roistot ruotuun. Ja onhan siihen jo totuttu, että missä Chuck liikkuukin, tapahtuu vääryyttä, ja useimmiten joku väärintekijöistä osaa vielä karatea. Niin tälläkin kertaa, kun stetsonin päähänsä vetänyt ja ilman paria työskentelevä Norr… McQuade törmää suureen asekauppabisnekseen. Kun sikaria poltteleva megapahis vielä sotkee McQuaden perheen mukaan soppaan, tulee hommasta henkilökohtaista…Monella tapaa Lone Wolf McQuade on Chuckin laadukkain elokuva. Se on miehitetty mukiinmenevillä näyttelijöillä (ennen kaikkea L.Q Jones ja David Carradine vetävät hilpeät roolit), käsikirjoituksessa on imua ja tekninen toteutus on hienoa. Italowesterneitä jäljittelevä kuvaus ja morriconemainen soundtrack tuovat väkisinkin hymyn kasvoille. Vauhdikasta ja tyylikästä actionia on mukana yllin kyllin, ja filkka sisältää erään klassisimmista Norris -kohtauksista ikinä. Pick-up ja hiekkamonttu…Lone Wolf McQuade on toisin sanoen hyvin viihdyttävä ja erinomaisesti rullaava kasariactionleffa kovilla spaghettilänkkärivaikutteilla. Näin ollen pläjäystä voi suositella lauantai-illan aivojen nollaukseen muillekin, kuin pelkille Norris -faneille. Ja tässäpä se mielenkiintoisuus onkin: Vaikka filkka on erinomainen actionpaketti, Norriksen omille faneille se on vain ”hyvää Chuckia”, mutta kaukana miehen parhaista filmeistä, niistä, joita anti-Norris –fanit kauhistelevat kovasti. Laadukkuudestaan huolimatta McQuade ei nimittäin pääse lähellekään Norriksen ”timanttisen kolmikon”, Missing in Actionin, Invasion U.S.A:n ja Delta Forcen eläimellistä voimakkuutta, pelottavaa tuhovoimaa ja sitä uskomatonta, kotisohville asti huokuvaa asennetta, jota noista leffoista löytyy. Hauska pätkä silti.","Master-Chuckin ulkoisesti laadukkainta kamaa, jota voi suositella muillekin kuin faneille."
220,40.0,"McQuade (Chuck Norris) on yksinäinen susi Texas Rangereiden joukossa. Hän ei kuuntele mitään käskyä hyvällä ja myös pistää kovan kovaa vastaan. Hän yrmyn Rawley Wilkesin (David Carradine) johtamalle salakuljetukselle kivi kengässä ja kun McQuaden perhe vedetään sotkuun mukaan alkaa se viihdyttävämpi ammuskelu- ja pieksämisosuus vaikka sellaisesta on jo annettu esimakua.Visuaalisesti ohjaaja Steve Carver osaa työnsä. Texas on kolkko miljöö ja Chuck Norrisin naama on erityisen kärähtänyt. Tarina sisältää käytännössä jokaisen genrensä kliseen alusta loppuun, lopusta alkuun ja mihin tahansa suuntaan niiden väliltä. Ongelma on siinä että mukaan on otettu myös ne viihdearvoa nakertavat kliseet ja tarinasta ei tiedä yrittääkö se olla draama vaiko puhdasta turpiinvetoa. Luonnollisesti McQuade asuu siivottomassa mörskässä ja juo olutta. Chuck Norris ei ole mikään RADA:n kasvatti, mutta on ukko jotain oppinut elokuvakameran edessä potkimalla ja mukana on karismaa, mutta ei mitenkään liikaa.David Carradine yrmynä roistona ei petä ja heti alkuun saa katsoja tietää että kyseessä on kusipäinen nilkki ja roistoille ominaisesti ei tajua hoitaa hommaa kerralla kunnolla. Luonnollisesti lopussa vedetään turpiin olan takaa ja Carradine sulavampine liikkeineen pärjää moisessa muusauksessa Norriksen suoraviivaiselle turpaanvedolle.Kokonaisuus on toimintaelokuvan kliseiden inventaario käsitteen huonossa merkityksessä. Liiallisen pitkäksi venytetty ja liikaa draamaa omaava mäiskintä jättää ne hyvät kliseet liian heikkoon asemaan ottamalla ne tylsyyttä lisäävät kliseet etualalle.",Toimintaelokuvan kliseiden inventaario.
221,80.0,"35-vuotias Maria ei tahdo saada kiinni omasta elämästään. Lapsuus väkivaltaisen, dominoivan isän sekä hyväntahtoisen ja alistuvan äidin ristiriitojen keskellä ahdistaa yhä. Pienestä maalaiskylästä kaupunkiin muuttanut Maria yrittää tehdä toisenlaisia valintoja kuin lukutaidoton äitinsä, joka on koko ikänsä palvellut muita ja ottanut elämän kolhut nurisematta vastaan.Isä ei sallinut tyttären opiskelevan, niinpä hän koettaa elättää itsensä siivouskeikoilla. Isän perintönä Maria oppinut pelaamaan korttia ja kulmabaarin miesten maailma on hänelle tuttuakin tutumpi. Paetessaan äitinsä kohtaloa Maria onnistuu sotkemaan asiansa pahan kerran.Yhtäkkiä äidin ja tyttären elämät kohtaavat uudelleen. Isä joutuu sairaalaan, Marian täytyy majoittaa äitinsä siksi aikaa. Äiti tutustuu naapurin vanhaan herraan, jolla ei enää ole perhettä laisinkaan. Yksinäiset kohtaavat.Pinnan alla andalusialainen elämänmeno vaikuttaa kovin tutulta ja yleiseurooppalaiselta: Kaupungin ja maaseudun vastakkainasettelu, sukupolvien välinen kuilu, maalta kaupunkiin muuttaneen yksinäisyys, pätkätyöläisyys, alkoholismi, asunnottomuus, välivalta, vallan ja alistamisen tematiikka, aikuisuuden hämärtyminen, ihmissuhteiden välineellistäminen...",Pinnan alla andalusialainen elämänmeno vaikuttaa kovin tutulta ja yleiseurooppalaiselta.
222,80.0,"Pahamaineinen Thriller - en grym film on mm. Ingmar Bergmanin elokuvia avustaneen Bo Arne Vibeniuksen toinen ohjaustyö. Thriller on yksitoikkoinen ja paikallaan junnaava, mutta jollain sairaalla tavalla kiehtova ja hyvä elokuva.  Juonikuvio menee näin. Pikkutyttönä raiskattu Frigga (Lindberg) on järkytyksestä muuttunut mykäksi ja käy puhekoulua. Myöhästyttyään bussista Frigga tapaa lipevän Tonyn (Hopf), joka tarjoaa hänelle kyydin sekä ravintolaillan. Tyhmyyksissään Frigga lupautuu jopa menemään ryypylle Tonyn poikamiesluukkuun. Tony pudottaa huumausainetta Friggan viinilasiin ja tämän ollessa tajuttomana outo heppu pistää Friggan suoneen tehokasta rautaheroiiniä. Frigga tulee riippuvaiseksi ja ainoa keino saada kyseistä rautaheroiiniä on jäädä Tonyn ""yritykseen"" ilotytöksi. Tästä alkaa onnettomien tapahtumien sarja, joka johtaa vigilante-touhuun.         Thriller - en grym film tarjoaa katsojalle pornoa, hidastettuja mättökohtauksia sekä ahdistavaa realismia. Friggan kohtalo voi käydä kelle tahansa milloin tahansa, ja varmaan on myös käynytkin. Elokuvan tehovoima piilee siinä, että se näyttää kaiken ja shokeeraa katsojansa täysin. Näyttelijät ovat yllättävän hyviä. Pornotähti Lindberg esittää Friggaa todella vakuuttavasti ja Heinz Hopf on todella hyvä niljakkaana pahiksena. Tyly leffa, joka on liian raju miellyttääkseen minua kympillä. Harvemmin on tehnyt henkisesti pahaa katsoa jotain leffaa. Thriller - en grym film on joka tapauksessa kohunsa ja kulttistatuksensa ansainnut.","Tarjoaa katsojalle pornoa, hidastettuja mättökohtauksia sekä ahdistavaa realismia."
223,70.0,"No voah. Vuokraamossa eteen sattuu seitsemänkymmentäluvulla tehty Toinen maailmansota leffa, jossa pääosissa tällainen kaarti: Sean Connery (ensimmäiset James Bondit), James Caan (Kummisetä), Edward Fox (Shakaali, Navaronen Haukat), Michael Caine (Italian Job), Anthony Hopkins (Uhrilampaat), Gene Hackman (Armoton) ja Robert Redford (Puhallus). No, mikäs siinä, tuollaisen tähtiporukan kanssa.1944. Sota kääntyy kohti loppuaan. Liittoutuneet rupeavat kunnianhimoisiksi, ja lähtevät nopeasti monilla kymmenillä sotilailla massiiviseen hyökkäykseen tarkoituksenaan vallata Saksa. Matka taittuisi Hollannin kautta, ja stragesisesti tärkeä kohde tälle on Arnheimin silta. Mutta kaikki ei mene niinkuin suunniteltiin, ja ""helppo"" taistelu muuttuu raivoavaksi helvetiksi.Näyttelijäsuoritukset ovat suurimmalti osalti aika erinomaisia. Sotakohtaukset ovat näyttäviä, mutta leffa on ehkä hitusen liian pitkä. Ei paljon, mutta hieman. Henkilökaarti on ajan tavan mukaan kirjava, joskin kliseinen: Mukaan mahtuu Ramboveikko (James Caan), huumorintajuinen skottikomentaja (Sean Connery), ilkeitä saksalaisia, ylimielisiä päättäjiä ja vaikka mitä. Massiivinen sotadraama (joita 1960-1970-luvuilla tehtiin liukuhihnalta, toim.huom.) on valmis.",Ihan hyvä ja realistinen sotakuvaus.
224,60.0,"Kun kyseessä on 35 000:n hampaisiin asti aseistetun sotilaan maahalaskusta kertova elokuva on sitä väistämättä tulossa kallis spektaakkeli ja kun ollaan spektaakkelivauhtiin päästy lyödään mukaan vakuuttava All Stars-kokoonpano, kuvataan oikeilla tapahtumapaikoilla ja pidetään huoli siitä että saksalaiset puhuvat saksaa ja liittoutuneet englantia useilla brittiaksenteilla ja amerikkalaista aksenttia siinä sivussa. Arvovaltaisen brittikarvanaaman, Sir Richard Attenboroughin ohjaama sotaspektaakkeli on kaikkea edellä mainittua.Operaatio Kauppapuutarha on uhkarohkea maahanlaskuhyökkäys Hollantiin jonka tarkoitus on napata haltuun useita siltoja. Operaatiota johtaa kenraaliluutnantti Browning (Dirk Bogarde) ja maahan laskettavien joukkojen toimintakentällä komennosta vastaavat mm. kenraalimajurit Urquhart (Sir Sean Connery) ja Taylor (Paul Maxwell) sekä tietysti Arnheimiin laskettavien joukkojen komentaja eversti John Frost (Sir Anthony Hopkins). Puolalaiskenraali Sosabowskin (Gene Hackman) komentama puolalaisprikaati on myös toiminnassa mukana ja kenraaliluutnantti Horrocksin (Edward Fox) tehtävä on komentaa tankeilla ajavaa ratsuväkeä joka tulee pelastamaan saarretut uudisraivaajat. Suunnitelma on siis rohkean uskalias ja siihen kaadetaan vakuuttava määrä resursseja. Historiankirjoista voi lukea että Murphyn Laki iski koko voimallaan ja syntyvälle sekasorrolle antaa siviilinäkökulman tohtori Spaander (Sir Laurence Olivier) ja Kate Ter Horst (Liv Ullman). Saksalaisten näkökulmaa valottaa panssarijoukkojen kenraaliluutnantti Bittrich (Maximillian Schell).Valtavan operaation valtavan kallis elokuvakuvaus on äärirealistinen ja kaunistelematon, mutta mittakaavan valtavuus musertaa elokuvan alleen. Henkilögallerian ollessa pitkä ja nimekkäästi miehitetty on mahdotonta löytää yhtä ja ainoaa päähenkilöä, mutta kyse ei ole myöskään erillisten episodien jonosta. Nimekäs näyttelijäkaarti jää siis pelkäksi karismakoristeeksi, sillä vain Edward Fox ja Gene Hackman pystyvät luomaan hahmoistaan erityisen tehokkaita tai kiinnostavia. Edward Fox riemukkaan romanttisella kuvauksella tehtävästään ja Gene Hackman silkalla kyynisellä teholla. Vain muutamilla kohtauksilla Hackman luo kovan, pettyneen ja patrioottisen idealistin joka tietää olevansa uhrina mielettömässä sodassa ja ei epäröi ilmaista sitä. Sir Anthony Hopkins toimittaa myös tehokkaan ja lämpimän suorituksen jokseenkin kömpelön oloisena, mutta ovelana komentajana joka joutuu ankaraan paikkaan. Maximillian Schell tuo lujaa teutonivarmuutta kokonaisuuteen.Eeppisen suuresta tapahtumasta kertova spektaakkeli ansaitsee myös eeppisen kuvaston ja Sir Richard toimittaa sitä kaksin käsin jos henkilödraama jää väistämättä latteaksi. Mukana on kuvauksellista hollantilaiskaupunkia, joka jyrätään liiskaksi tankeilla ja tulituksella, rumasti romuttunutta sodan moottorikoneistoa, uskottavia univormuja ja taivaan peittäviä laskuvarjojoukkoja. Pyrotekniikka paukkuu komeasti ja kun luoti osuu sellaiseen ruumiinosaan mikä ei ole kankaiden peittämä se repii kudosta ilkeästi ja lukuisat haavat ovat ilkeää katseltavaa. Mukaan ei myöskään ole ahdettu mitään tarpeetonta arjalaista hunniteurastajaparodiaa tai voittamatonta superamerikkalaista jermua. Rähinän kuvaus on suorastaan tunteettoman puolueetonta ja realistista.Valtavasti toteutettu spektaakkeli kantaa raskasta taakkaansa samalla tyhmänrohkeudella kuin sotamies 'Ginger' Marsh (John Salthouse), mutta ponnistus kaatuu ulkopuoliseen esteeseen mikä ei ole 7,92x57mm IS vaan silkka mittakaavan valtavuus. Jopa vajaan kolmen tunnin spektaakkelimainen kesto osoittautuu riittämättömäksi kertomaan valtavasta sotilaallisesta operaatiosta joka kosketti kevyesti yli 50 000:n ihmisen elämää.Suuri, kaunis ja eeppinen, mutta pinnallinen.",Valtava elokuva valtavasta operaatiosta.
225,70.0,"Vilkaistessa Yksi silta liikaa -leffan kestoaikaa tulee väistämättä miettineeksi, olisiko herra Attenborough voinut jättää jotakin tekeleestään edittikammarin nurkkaan. Toisaalta, kun elokuvan lopputekstit pyörivät nenän edessä, mielessä on kirjava kasa hienoja ottoja, jotka voin kuvitella ohjaajan halunneenkin säilyttää.Brittiläinen Attenborough, joka tunnetaan ohjaajana mm. Gandhista ja näyttelijänä Spielbergin Jurassick Parkista (ei se Tyrannosaurus, vaan se iso valkopartainen vanhus) oli ennen tätä leffaa ohjannut vain pari ei-niin-kovin menestynyttä pätkää. Eikä tämäkään menestynyt erikoisesti. Yksi silta likaa oli riskiprojekti, johon Attenborough pyydettiin lähinnä visuaalisten kerrontataitojensa vuoksi. Tavallaan tarina oli iisi kakunpala, koska se perustui sotahistoriallisiin tosiseikkoihin. DVD:n haastatteluosuudessa ohjaaja itse tosin väittää tarinan olleen hankala, koska mukana oli niin runsaasti henkilöitä ja tapahtumapaikkoja.Yksi silta liikaa kertoo 1944 aloitetusta sotatoimesta nimeltä Operaatio kauppapuutarha. Tarkoitus on vallata Saksa ja päättää käynnissä oleva toinen maailmansota. Yhtenä brittien pääpampuista häärii elegantti ”Boy” Browning (Bogarden fiksusti esittämänä), jonka syyksi leffa sysää paljon. Kuten elokuvan nimikin jo iloisesti spoilaten (ainakin historiaa tuntemattomille) sanoo, operaatiossa oli yksi silta liikaa. Missio kaatui saksalaisten vastatoimiin, jotka toisella puolella arvioitiin alakanttiin.Leffan nimekäs näyttelijäkaarti ei odotetusti petä katsojaa. James Caan on yhtä jäyhä ja samalla velmu, kuten odottaa saattaa. Ryan O’Neal on se tuttu kirkasotsainen tyyppi, kuten monesti muulloinkin ja Maximilian Schell tarjoaa takuulla germaanista charmia. Erityisen vakuuttavan roolityön tekee Gene Hackman, jonka puolalaiskomentaja on kaikessa surumielisyydessään ja ennakoivuudessaan jo kirjoitettunakin elokuvan kiehtovimpia hahmoja. Filkassa on myös yksi statistia isompi naisrooli, jota vie ruotsalaistähti Liv Ullmann. Osa vaikuttaa siltä kuin se olisi kirjoitettu pyssy ohimolla, ainoastaan sen vuoksi, että elokuvaan saataisiin yksi kiintiönainen. Hyi.Yleisesti ottaen Yksi silta liikaa on hieno sotakuvaelämys. Sen kaunein kohtaus lienee isommitta trikeittä kuvattu laskuvarjohyppääjien joukkohyppy. Leffalla on myös sanoma, mutta sen sisällössä ei ole mitään uutta. Kokonaisuus on rakennettu hyvin perinteisin sotaelokuvan keinoin. Se panee harmittamaan, koska teoksessa käytetyt resurssit olisivat mahdollistaneet muutakin.","Eeppisyyttä, perinteistä sotaelokuvakerrontaa ja huipputähtiä."
226,70.0,"Billy Wilderin hupaisa komedia sodan keskellä elävästä Berliinistä on mahtava soppa, jossa sekoittuvat niin kommunistit, kapitalistit, rakkaus kuin hyvät tavatkin. C.R. MacNamara (Cagney) on Länsi-Berliinissä sijaitsevan Coca- Cola -yhtiön myyntimies ja puristuksissa monesta suunnasta. Juuri kun ulkomaanmatka perheen kanssa on sovittu, MacNamara saa puhelun johtajaltaan Atlantasta, jossa tämä kertoo 17-vuotiaan tyttärensä Scarlettin (Tiffin) saapuvan vierailulle Berliiniin. Suunnitelmien muuttuessa MacNamaran ja hänen vaimonsa (Francis) välit kiristyvät. Asiaa ei helpota myöskään se, että Scarlett menee salaa naimisiin MacNamarojen tietämättä. Aviomies on Itä-Berliiniläinen Otto (Buchholz), joka koettelee kaikkien hermoja jyrkillä mielipiteillään ja huonolla käytöksellään. Kun Atlantasta tulee uusi puhelu, MacNamara tietää, että hän on mennyttä, jos pomo saa selville, että Scarlett on naimisissa.Elokuvassa on useita sivuhahmoja, joiden olemassaolo on hyvin tärkeää. Erityisen maukkaan lisän juoneen tuovat MacNamaran sihteeri Fräulein Ingeborg (Liselotte Pulver) ja MacNamaran ""toinen käsi"" Schlemmer (Hanns Lothar). Vauhti on hurja ja paljon ehtii tapahtua. Cagneyn häikäisevä rooli C.A MacNamarana saa aukomaan suuta. Mies puhuu ja ajattelee niin nopeasti, että katsojan on välistä vaikea pysyä mukana. Huvittavaa on myös huomata, kuinka manikyristi ja hiustenleikkaaja saapuvat viisi minuuttia puhelinsoiton jälkeen ja ilmapallo pysyy pakoputkessa ilman, että se räjähtää. Mutta komediassahan kaikki on mahdollista.Yks', kaks', kolme on alkuepäilyjen jälkeen hyvin viihdyttävä ja monivivahteinen elokuva, joka antaa ainakin Pepsin kannattajille aihetta nousta taistoon. Kukapa uskoisi, että Coca-Colan ympärille saataisiinkin näin suuri hullunmylly?","Viihdyttävä ja monivivahteinen elokuva, joka antaa ainakin Pepsin kannattajille aihetta nousta taistoon."
227,70.0,"Kun Coca-Colan myyntimies joutuu vahtimaan pomonsa vastuutonta tytärtä jaetussa Berliinissä, ei soppaa ole kovin vaikea keittää - etenkään kun elokuvan puikoissa on Billy Wilderin kaltainen ohjaaja. Yks, kaks, kolme on miehen hävyttömimpiä tekeleitä, jossa niin poliittiset stereotypiat, virvokejuomat kuin saksankielikin saavat osansa pilkasta. Ja mikä parasta, leffa on oikeasti hauska.Nopeatempoista rainaa kantaa harteillaan lähestulkoon yksin James Cagney, tuo kova kivi, jonka moottoriturpa kiihtyy kiihtymistään hengästynyttä loppua kohden. Samalla kuitenkin kokonaisuuden isoin puute on se, ettei pelkkää miehen käskyjenjakelemista jaksa välttämättä seurata kauaa kovin innoissaan. Onneksi Yks, kaks, kolme loppuukin yllättäen juuri silloin, kun katsoja voisi alkaa turhautua.Veitsenterävä dialogi ja korkea kasa hillittömiä sivuhahmoja tekevät pätkästä Hawksmaisen nokkelan. Wilderin omat vahvuudet näkyvät silti selvästi, ja lopputulos on kerronnallisesti esimerkillinen pläjäys vailla hengähdystaukoa. Ei Wilderin parhaita suorituksia, mutta Cagneyn kyllä.","Veitsenterävää dialogia, paljon hillittömiä sivuhahmoja. Cagneyn parhaita suorituksia."
228,100.0,"Nälkäinen pesukarhu RJ vohkii Vincent-karhun ruokavaraston ja jää teosta kiinni. RJ joutuu hankkimaan saman kasan ruokaa viikossa, jos henkikulta on vähänkin arvokas. Vain ihmisten asuttamalta lähiöltä löytyy tarpeeksi roskaruokaa karhulle. RJ pestaa aidan takana olevat metsän eläimet avukseen ja yhdessä he lähtevät metsästämään ruokaa.Elokuva on kerrassaan loistava! Aloitetaan vaikka hahmoista. Pesukarhu RJ on loistavasti animoitu ja sen ääninäyttelijä (Bruce Willis) tekee hyvää työtä. Kilpikonna Verne on tehty kekseliäästi ja sen kilvestä revitään useampikin vitsi. Äänenä on Garry Shandling, joka sopi mainiosti kilpikonnan rooliin. Lisäksi mainittakoon yliaktiivinen orava Hammy. Se tuo moneen kohtaukseen pirteää ja koomista meininkiä. Steve Carell on juuri oikea valinta oravan ääneksi. Elokuvan maisemat ja tapahtumapaikat ovat tajuttoman kauniita ja silmiä hiveleviä. Jokainen yksityiskohta elokuvassa hipoo täydellisyyttä. Maisemat näyttävät lähestulkoon kokoajan aidoilta, ihan kun ne olisi kuvattu todellisessa luonnossa. Kiitos loistavasta animaatioinnista animaattoreille. Rupert Gregson-Williams on luonut musiikin, joka luo hauskuutta ja kenties herkkyyttä muutamaan kohtaukseen...Elokuva on kokonaisuutena loistava pakkaus veijarikomediaa, toimintaa, suloisia eläimiä, upeita maisemia ja hyvää musaa! Tähtiä ropisee viisi, joista yksi kuuluu RJ:lle, toinen hauskalle käsikirjoitukselle, kolmas söpöille eläin hahmoille ja muutenkin loistavalle toteutukselle, neljäs musiikille ja viides tyylikkäälle ohjaukselle. Kannattaa käydä katsoa kyseinen elokuva. Se soveltuu mainiosti koko perheelle. Siitä nauttii niin lapset, kuin aikuisetkin! ","Loistava pakkaus veijarikomediaa, toimintaa, suloisia eläimiä,"
229,40.0,"Yli rajojen tuli poimittua sen takia, koska rainan kansikuvassa komeili Agnelina Jolien nimi. Mitään erikoista ei tullut odotettua, mutta eipä tämä oikein mitään tarjonnutkaan. Leffa alkaa lupaavasti Angelinan rintavarustukseen zoomailulla, mutta muuttuu hyvin pian aika tylsäksi hollyhutuksi. Filmi kertoo Angelina Jolien tulkitsemasta Sarah Jordanista, joka lähtee auttamaan köyhiä Nick Callahanin (Clive Owen) vetämälle leirille. Nick ei tietenkään alkuun voi sietää Sarahia, mutta pian heidän välinsä lämpenevät, ehkä jopa vähän liikaakin...Yli rajojen sisältää välillä aika rankkaa ja realististakin materiaalia, mutta olisi tarvinnut paremman ohjaajan kuin Martin ""GoldenEye"" Campbellin, että kokonaisuus olisi ollut hyvä. Nyt leffa on aika tylsää katsottavaa. Liian perinteistä hollyhuttua. Pahin vika taitaa olla siinä, että ei ole päätetty minkälaisen leffan tekijät haluavat tehdä. Välillä elokuva muistuttaa ihan jotain seikkailurainaa, joskus maisemissa vilahtelee toimintaelokuvan elementtejä, toisaalta taas yritetään olla puhdas draamafilmi, jossain vaiheessa pläjäystä väläytellään jännitysfilmin tunnelmaa ja vielä joukkoon on pitänyt tunkea romanttinen sivujuoni. Leffan esittelyteksti lupailee ""rajoja rikkovan rakkaustarinan"". Sitä ei kannata odottaa, sillä se pieni romanttinen sivujuoni on hyvin irrallinen.Angelina Jolie kyllä yrittää, mutta ei saa aikaan mitään ihmeellistä jälkeä. Clive Owen näyttää haluavan saavansa vain hommat pois päiväjärjestyksestä. Noista kommenteista voi jo päätellä, että leffaa ei pelasta näyttelijätkään. Ei Yli rajojen nyt sentään ihan kelvoton tapaus ole, kerran katselee ja sitten unohtaa. Negatiivisia ansioita on paljon enemmän kuin positiivisia. Pituuttakin on filkalle kertynyt ihan liikaa. Kestoa on noin kaksi tuntia, mutta sisältöä... Mikä ihmeen sisältö? Leffa toimii ihan kätevänä YK:n mainoksena, oikein muuta se ei tarjoa. Rahoja tähän en suosittele tuhlaamaan, paitsi jos joku ei satu pitämään perinteisestä hollyhutusta erittäin paljon.","Leffa toimii ihan kätevänä YK:n mainoksena, oikein muuta se ei tarjoa."
230,90.0,"Romanialaisen Cristian Mungiun ohjaama elokuva 4 kuukautta, 3 viikkoa, 2 päivää säväytti kuvauksellaan sosialistimaan arkipäivästä. Se on kertomus, jossa lähtökohtana on nuorten opiskelijaneitosten pyrkimys keskeyttää toisen raskaus, mutta sen myötä avautuu myös näkymiä romanialaisen yhteiskunnan muihin puoliin: hyvinvoivaan älymystöön, tarkkailuvaltioon, korruptioon jne.Yli vuorten kertoo tarinan myöhemmiltä ajoilta. Sosialismi on luhistunut, Romania könyää jaloilleen eurooppalaisena maana. Lastenkodissa ystävystyneet Alina ja Voichita ovat tehneet elämässään erilaiset valinnat. Alina on työssä Saksassa kun taas Voichita on ryhtynyt nunnaksi romanialaiseen luostariin. Luostaria johtavat munkki ja vanhempi nunna, joita Voichita kutsuu taatoksi ja maammoksi. Hän on löytänyt itselleen hengellisen kodin, aikaisemmin lastenkodissa hän oli turvautunut Alinaan, joka oli karateharrastajana puolustanut häntä kiusaajia vastaan. Alina on lähtenyt yksin vieraaseen maahan eikä ole löytänyt ketään ihmistä jakamaan elämää kanssaan. Katkeamispisteessä elävä Alina on päättänyt hakea Voichitan luokseen Saksaan, jossa he voisivat yhdessä tehdä työtä tarjoilijoina laivalla.Elokuvassa Alinan ja Voichitan suunnitelmien kehittymistä seurataan todentuntuisella tarkkuudella. Muitten ihmisten vaikutus heidän elämäänsä kuvataan täysin uskottavasti. Nuorten naisten päätökset eivät ole yksin heidän omissa käsissään, eikä heidän keskinäinen tahtonsakaan noin vain kohtaa. Seurauksena on paitsi henkien taisto, myös lopulta hengellinen taisto paholaisen karkottamiseksi.Kuva Romaniasta täydentyy tässä elokuvassa. Sosialismin kaikottua maassa vallitsee vapaus. Se tarkoittaa myös vapautta perustaa luostari ja harjoittaa siellä uskontoa. Vaurautta uusi eurooppalaisuus ei ole tuonut mukanaan. Luostari on köyhä ja muistuttaa lähinnä luostarin lavasteita, lähiseudun sairaala on tikaten täynnä potilaita, asfaltti hajoaa kaupunkiliikenteen alla. Mutta yhteiskunnan rakenteet toimivat kuitenkin. Sairaalan lääkärit hoitavat hommansa, vaikka moitteen sijaakin toki löytyy. Poliisilaitos tekee työnsä, vanhasta järjestelmästä peruna on perinpohjainen kiinnostus ihmisten yksityisasioihin ja halu ohjailla.",Elämää lastenkodin jälkeen.
231,40.0,"Kun monta hyvää komediaa ohjannut Ivan Reitman saa näyttelijäkaartiin yleensä erittäin hauskat ja taitavat koomikot Robin Williamsin ja Billy Crystalin, niin leffalta odottaa paljon. Silti nyt joku on mennyt pieleen, kun ei paljon naurata.Yllätysisät kertoo kahdesta erilaisesta miehestä Dalesta (Williams) ja Jackista (Crystal). Molemmat saavat kuulla olevansa saman pojan isä. He lähtevät etsimään tuota poikaa selvittääkseen kuka on oikeasti hänen isänsä.Kyseessä on erään ranskalaisen komedian uusintaversio, jossa on välillä ihan hauskojakin hetkiä, mutta myös liikaa koheltamista. Vitsejä yritetään repiä miesten erilaisuudesta, mutta mitään  uutta aiheesta ei ole saatu revittyä irti. Edes hyvät päänäyttelijät eivät jaksa kannatella elokuvaa. Parhaimmillaan tämä onkin kun Robin Williams pääsee sooloilemaan. Siitä saadan aikaan parit hyvät naurut.Muistan kuinka pienenä katselin Williamsin leffoja ja nauroin vedet silmissä. Vieläkin jätkä kuuluu suosikkeihini, mutta hän saisi lopettaa näiden idioottien esittämisen. On uskomatonta että samana vuonna sama mies veti ehkäpä uransa parhaimman suorituksen Good Will Huntingissa. Hyvä näyttelijä, joka saisi hakea parempia rooleja. Tällaiset idiootin roolit saavat hänet ylinäyttelemään. Billy Crystal puolestansa näyttelee sitä hänelle tuttua itseään etsivää hieman onnetonta keski-iän kriisiä potevaa miestä. Molemmat näyttelevät tässäkin hyvin, mutta eivät he sovi tähän ilmapiiriin. Muut näyttelijät jäävät aivan näiden miesten koheltamisen varjoon. Ohjaaja Ivan Reitman ohjaa jo aika väsyneesti. Vauhtia on pelissä, mutta homma ei oikein toimi. Reitmanilta ei olekaan 90-luvulla tullutkaan muuta hyvää leffaa kuin Dave.","Jotain tästä kumminkin jäi puuttumaan. Vitsejä ladotaan huimaan tahtiin, mutta väärällä tavalla."
232,70.0,"Tähän Jane Austenin kertomukseen pureuduttiin viimeksi kymmenen vuotta sitten. Silloin syntyi BBC:n taiten tehty tv-sarja, johon Joe Wrightin ohjaamaa elokuvaversiota on lähestulkoon pakko verrata. On oikeastaan kummaa, miksi kukaan haluaa edes yrittää enää (tai ainakaan näin lyhyellä aikavälillä) filmata uudelleen kyseistä aihetta, kun vuoden 1995 tv-sarja oli jo niin onnistunut. Tekijöillä on varmasti ollut paineita, kun he ovat yrittäneet löytää elokuvaansa yhtä sopivaa pääparia kuin Jennifer Ehle ja Colin Firth. Varsinkin Firthin saappaita on tässä tapauksessa ollut hankalaa täyttää. Hänhän on monelle yhä, fiktiivisestä Bridget Jonesista todellisiin fanittajiin, herra Darcyn ilmentymä.Ylpeys ja ennakkoluulo sijoittuu aikaan, jolloin kukaan (nainen) ei halunnut olla sinkku, sillä se merkitsi pitemmän päälle joutumista suvun rasitteeksi tai yksinkertaisesti vain köyhyyttä ja hyljeksityksi tulemista hamaan kuolemaan asti. Elokuvan keskiössä on maaseudulla asuva Bennetien perhe, johon on siunaantunut peräti viisi tytärtä, mutta ei yhtään poikaa. Isän (herkullinen Sutherland) kuolema merkitsisi perheen naisille kodin ja kaiken turvan menetystä, sillä tuohon aikaan perintö siirtyi suvun mieheltä toiselle. Niinpä rouva Bennet (Blethyn), joka on varsinainen kana, tekeekin kaikkensa saadakseen naitettua rakkaat tyttösensä ajoissa sopivan vauraille miehille. Perheen kaksi vanhinta lasta, Jane (Pike) ja Elizabeth (Knightley), saavat kunnian yrittää ensimmäisinä, kun seudulle ilmestyy uusi herrasmies. Avioliittoon hankkiutuminen on kovaa peliä, joten pettymyksiltä ei vältytä. Janen ujous on osa hänen viehättävyyttään mutta myös rasitteensa. Elizabethin kohdalla ylpeys ja ennakkoluulo uhkaavat koko loppuelämää. Ja loput sisaret ovat vain niin kestämättömiä, että miehille pitäisi jopa maksaa, jotta naimakauppoja syntyisi useampiakin.Tarinan hahmot ovat värikkäitä, kiitos Austenin. Heitä kohtaavat sattumukset ovat tehneet kirjasta ikivihreän klassikon. Lisäksi kyseinen kirja on mitä oivallisin ajankuvaus. Näin ollen ei olekaan ihme, että elokuvan käsikirjoitus pyrkii seuraamaan kirjan juonta mahdollisimman tarkasti ja kuvittamaan sen valkokankaalle uskollisesti kuin vanha butleri. Mitä tässä versiossa on korostettu, on Elizabethin ja herra Darcyn (MacFadyen) välisen suhteen kehittyminen. Myös Elizabethin ja hänen isänsä suhdetta on painotettu enemmän. Loppujen lopuksi eroa tv-sarjaan on kuitenkin kovin vähän. Tässä Elizabethin puvut istuvat huonommin, rouva Bennetiä ei esitetä aivan niin karikatyyrimäisesti ja herra Darcystä pyritään luomaan ehkä hitusen mystisempi antamalla hänen vain ilmestyä tilanteisiin juuri silloin kun se voisi tuntua kutkuttavimmalta. ",Värikkäät naimapuuhat Jane Austenin tapaan ja ilman Colin Firthiä.
233,60.0,"Tässäpä leffa, joka on varustettu hämäävällä ja mahtipontisella nimellä. Hämäävällä siksi, että joku saattaa helposti erehtyä luulemaan tätä Jane Austen -filmatisoinniksi. Kyseessä ei kuitenkaan ole tarina Bennetin sisarusten naimapuuhista. Ylpeydessä ja intohimossa nimittäin raahataan hartiavoimin megalomaanista tykkiä ympäri mannerta ja taistellaan espanjalaisten vapauden puolesta. Romantiikkaakin on silti sen verran, että Austen-leffaa odottanut ei suunnattomasti pety.Stoorin päähenkilöitä ovat brittien merivoimia edustava upseeri (Grant), tavallisia Espanjan moukaroituja kansalaisparkoja luotsaava Miguel (Sinatra) ja näiden kahden miehen välillä empivä Juana (Loren). Elellään Napoleonin aikoja. Ranskalaiset ovat ottaneet Espanjan puristukseensa ja tilanne näyttää perin toivottomalta espanjalaisten kannalta. Brittien puolelta tarjotaan kuitenkin apua, sillä engelsmannit ovat iskeneet silmänsä vastapuolen hylkäämään jättitykkiin. Tykki on hylätty, koska sen raahaaminen olisi hidastanut joukkoja liikaa. Brittien lähettämä upseeri alkaa houkutella nuijittuja espanjalaisia projektiinsa, jonka tavoitteena on saada tykki taas käyttöön ja oikealle puolelle. Mielettömään operaatioon lähtee mukaan yllättävän moni ja siinä sitä sitten kiskotaan paksun Bertan isomummoa pitkin kuoppaisia aroja ja sivuteitä. Useimman kiskojan mielessä elää kuva vapaudesta, ihana Juana haluaa vielä enemmän: hienostuneen herrasmiehen ja vapautettua Ávilaa juhlivan moukan.Ylpeys ja intohimo on perusesimerkki täydellisen keskiverrosta elokuvasta: juonessa on kiinnostavat puolensa, eivätkä näyttelijät ole tyystin karismattomia. Mutta jotain tärkeää koko touhusta puuttuu. Valtavaa kuulantussauttelijaa jaksetaan kuvata monesta kulmasta ja puskea moneen liemeen, mutta herää kysymys, onko yhdessä tykissä silti tarpeeksi ainesta kokoillan elokuvaan? Toisaalta leffa kuvaa myös päähenkilöiden kolmiodraamaa, mutta liian usein sitä katsellessa alkaa tuntua siltä, että ohjaaja Kramer ei ole oikein osannut päättää, kumman nostaisi elokuvansa keskipisteeksi - tykin vai ihmissuhteet. Vai pitäisikö leffan ehkä kuitenkin kertoa vain vapaustaistelusta? Se puoli nousee kunnolla esiin parhaiten vasta stoorin loppumetreillä.",Suunnaton tykki ja sen vetojoukot - vapaustaistelua ja romantiikkaa.
234,80.0,"Akira Kurosawasta voidaan sanoa vain yksi sana: nero. Sodan repimästä Japanissa vaikuttanut ohjaaja teki teoksia, jotka olivat paitsi kulttuurillisesti yhtenäisiä, myös länsimaiselle yleisölle helppoja ymmärtää.Yojimbo kertoo nimettömästä samuraista arviolta 1800-luvun puolivälissä. Hän saapuu kaupunkiin, minkä hallinasta kiistelee kaksi jengiä, jotka kummatkin kiinnostuvat päähenkilön huomattavista taistelutaidoista. Aluksi nimetön päähenkilö hyötyy asemastaan kahden jengin välissä, mutta tilanne vaihtuu määrätietoisen Unosuken saapuessa näyttämölle ja samurain tehdessä oman pään mukaan.Yojimbo on yksittäisen miehen selviytymistarina. Mifunen intensiivisesti tulkitsema samurai on äärimmäisen itsekäs ja tunteeton. Häntä kiinnostaa vain  raha ja hankaluudet, sillä hän saa ensimmäistä toisten tapahtuessa. Nimettömän päähenkilön itsekkyys ja piittaamattomuus tulee tutuksi ja hahmon tehdessä epäitsekkäästi katsoja yllättyy ja seuraava juonenkäänne tekee haavoittumattoman superihmisen heikoksi reppanaksi. Päähenkilö on hyvin inhimillinen ja huolella rakennettu.Lopun välienselvittely on latautuneessa tunnelmassaan hämmästyttävää leikkauksen ja kuvakokojen juhlaa. Ladattu tunnelma räjähtää nopeaksi, julmaksi ja tehokkaaksi toiminnaksi, minkä kesto on mitätön edeltäneen kohtauksen tunnelmalle.Ainoa haittapuoli muuten loistavassa elokuvassa on muiden olennaisten henkilöiden, erityisesti vastapuolen jääminen ohuiksi päähenkilön rinnalle. Hahmot ovat tarpeeksi vahvoja ollakseen stereotyyppejä, mutta eivät kuitenkaan tarpeeksi tehokkaita. Roisto ei ehdi olla tarpeeksi ilkeä ollakseen kunnollinen roisto.Kokonaisuutta katsoen silti loistava elokuva, joka ansaitsee paikkansa elokuvan historiassa. Bonuksena se on kiitettävän lyhyt.","Loistava elokuva, joka ansaitsee paikkansa elokuvan historiassa."
235,90.0,"Noniin, olen taas ollut hyvä elokuvaharrastaja ja poikennut Hollywoodin valtavirrasta ja efektivyörytysviihteestä katsomalla muutaman vanhan japanilaispätkän. Ja kyllä kannatti. Sain tässä hiljattain Akira Kurosawa Boxin, joka sisältää kolme maestro Kurosawan mestariteosta, elokuvat Seitsemän Samuraita ('54), Kätketty Linnake ('58) ja nyt arvosteluvuorossa oleva Yojimbo-Onnensoturi ('61). Leffat ovat hienoa katseltavaa, ja todistavat että kyllä siellä nousevan auringon maassa osataan!Kaksi rikollisliigaa pitää hallussaan japanilaista pikkukylää. Aikakautta ei elokuvassa mainita missään kohdassa, mutta uskoisin sen sijoittuvan 1700-1800 luvukujen taitteeseen, sillä porukka aseistautuu vielä yleisesti miekoilla, ja kun yhdellä hemmolla on revolveri, muut kokevat syvää kunnioitusta. Paikkaan saapuu yksinäinen samurai, joka näkee täällä tilaisuuden rikastua. Mutta vain yhden puolesta voi sotia, ja kumman samurai valitseekaan?Vaikka DVD Boxi on huippuluokkaa kuvaltaan ja ääneltään, Yojimbon kannessa on muutama anteeksiantamaton virhe: Ensinnäkin siinä väitetään että Yojimbo on uskomaton seikkailuelokuva. Uskomaton kyllä, mutta seikkailuelokuva ei. Yojimbo on toimintadraama, ja loistava sellainen. Toiseksikin, siinä sanotaan että Yojimboon perustuu Sergio Leonen loistava Vain muutaman dollarin tähden. Näinhän ei ole, vaan Yojimboon perustuu toinen mestariteos, Sergio Leonen Kourallinen Dollareita. Akira Kurosawa vetää kyllä ohjaajana vertoja monelle länsimaiselle ohjaajasuuruudelle, ja löytyy minunkin lemppariohjaajistani Kubrickin ja Hichcockin porukasta. Toshiro Mifune, Kurosawan luottonäyttelijä on loistava pääosassa, ja muutkin näyttelijät ovat hyviä. Suosittelen ehdottomasti, jos hidastempoisuus ja mustavalkoisuus eivät häiritse. Ainakaan tosi leffaharrastajia ei uskoisi häiritsevän, right? Hommatkaa ihmeessä tämä boxi, tai sitten leffat yksittäisinä. Ostamisen arvoisia todellakin!",Kyllä siellä nousevan auringon maassa osataan!
236,60.0,"Löyhästi venäläisen pop-duo t.A.T.u:n omaelämänkerralliseen romaaniin perustuva draamaelokuva You and I ilmestyi usean vuoden projektin tuloksena vuonna 2011. Amerikkalaisvenäläisen tuotoksen on ohjannut brittiläinen Roland Joffé, joka nimettiin 80-luvulla jopa kahdesti ehdokkaaksi parhaan ohjauksen Oscar-pystin saajaksi elokuvista Kuoleman kentät (1984) ja Linnake (1986). Käsikirjoittajista Shawn Schepps tunnetaan muutaman pienemmän tekeleen takaa, kun taas Luke Goltz ja Andrew Cullen ovat nimettömiä keltanokkia.Tarinassa venäläisen pikkukaupungin kaunotar Lana (Mischa Barton) ja Moskovassa äitipuolensa kanssa asustava amerikkalainen Janie (Shanten VanSanten) tutustuvat Internetin välityksellä. Tytöt ovat suuria tatu-faneja ja päättävät lähteä yhdessä heidän konserttiinsa Moskovaan. Lana päättää samalla jättää kotikaupunkinsa teurastamotöiden löyhkän lopullisesti taakseen ja hakea määrätietoisesti nostetta orastavalle mallin uralleen. Leffa keskittyy kahden alaikäisen neidon seikkailuun suuressa Moskovan kaupungissa, jossa mahdollisuudet ovat rajattomat ja unelmien saavuttamisen hinta voi olla yllättävän kallis.Odotin henkilökohtaisesti elokuvan olevan perusdraamahuttua, mutta yllätyin positiivisesti, kuinka se käsittelee teemojaan realistisesti ja näyttää myös maailman kurjaa puolta rohkeasti. You and I on määritelty draamatrilleriksi, mutta tosiasiassa se on yhtä paljon trilleri kuin minä olen pääsiäispupu. Ihmisten petollisuus, rahan valta ja huumeiden käyttö ovat teemoina vahvasti läsnä, kun tytöt yrittävät löytää paikkansa Moskovan yöelämästä. Samalla näytetään kuinka ulkonäöllä oikeasti on suuren suuri merkitys tähteyteen pyrkiessä, ja kuinka häikäilemättömästi nuoria taiteilijoita komeiden kulissien takana kohdellaan. Pientä romanssin tynkääkin tarjoillaan, mutta se ei ole tekeleen tärkein keskipiste.Cameorooleissa nähdään t.A.T.u tähdet Lena Katina ja Yulia Volkova, joka tuo suuren budjetin elokuvatuotokseen tiettyä uskottavuutta. Mischa Barton on tuttu lapsinäyttelijä jo psykologisesta kauhuelokuvasta Kuudes aisti, mutta lopullisen läpimurtonsa kaunotar suoritti nuorten sarja O.C.:ssa 2000-luvun alkupuolella. Hänen venäjäaksenttinsa ja venäjän kielellä puhuminen kuulosti leffan alussa erittäin häiritsevältä, mutta lopulta siihen tottui, vaikka todestaottaminen olikin ajoittain vaikeaa. Sen suuremmin en hänen ääntämistään pysty analysoimaan, mutta kaiken kaikkiaan asiallisesti perehdytetty Barton rooliinsa oli. Muutoin hänestä on kyllä kantamaan vakavempiakin draamarooleja. Toinen pääosan näyttelijätär Shanten VanSanten oli todella hyvä, tuoden ruudulle uskottavan ja aitoa kärsimystä kokeneen haavoittuneen nuoren naisen. Venäläisnäyttelijät puolestaan tuovat oman lisämausteensa ja kahden kulttuurin kohtaamisia oli mielenkiintoista seurata.",Löyhästi venäläisen pop-duo t.A.T.u:n omaelämänkerralliseen romaaniin perustuva draamaelokuva.
237,40.0,"Young and Dangerous on aihealueiltaan kiinnostava, mutta toteutukseltaan ala-arvoista. Elokuva ei pysty luomaan minkäänlaista tunnelmaa kestonsa aikana ja enemmän tai vähemmän tulee kelloa katseltua. Elokuvassa on kyse triadeista, ja Young and Dangerous kertoo pääasiat siitä, mutta jotain jää uupumaan. Triadeista olisi saanut enemmänkin aikaan ja elokuvan jälkeen katsoja toteaa, että tässäkö se oli.Elokuva on saanut suurta suosiota ympäri maailmaa ja sille on tehty lukemattomia jatko-osia, ettei perässäkään pysy. Ja miksi ihmeessä? Young and Dangerous ei todellakaan ole mikään hyvä elokuva, tai sitten en tajunnut mitään. Ensimmäisen osan perusteella en ala mistään etsimään jatko-osia.","Aihealueiltaan kiinnostava, mutta toteutukseltaan ala-arvoista."
238,60.0,"Dean Youngblood (Rob Lowe) on jääkiekkoilijan ammatista haaveileva nuorukainen, joka lähtee isänsä farmilta kohti tähteyttä eli värväytyy kanadalaisen seuran Hamilton Mustangsin riveihin. Dean on itsevarma keltanokka, joka luulee pärjäävänsä kaukalossa, mutta todellisuus kuitenkin iskee päälle ja jääkiekko paljastuukin varsinaiseksi mättöjuhlaksi, jossa valmentajakin innostuu kurittamaan yleisöä, joten Deanin on muututtava kiltistä maalaispojasta todelliseksi tappelupukariksi.Youngblood on korni urheiluelokuva suoraan 80-luvulta varustettuna sen ajan nuorisoidoleilla. Katsoja tietää jo heti alussa mitä on luvassa eli joukkotappeluita kaukalossa, homoeroottisia treenausjaksoja ja päälleliimatun rakkaustarinan, joka tuntuu kovin väkinäiselta. Tuollaisella kaavalla tehtiin aikoinaan melkoinen läjä tämäntyyppisiä leffoja, joten ei ole ihmekään jos elokuva on ennalta-arvattava. Elokuvaa syö myös rakkaustarina, joka on päälleliimattu sekä vaivaannuttava ja ilmeisesti tehty jotta saataisiin naisetkin katsomaan elokuvaa.Elokuvan parasta antia ovat loistavasti toteutetut pelikohtaukset, joita kaiken lisäksi tahdittaa syntikkamusiikki. Ihan mukiinmenevä urheiluelokuva on kyseessä, jos ei odota mitään taiteellista urheiluelokuvaa vaan macho-kiekkoilua alá 80's. Tekijät ovat selvästi Rockyn ja Lämärin katsoneet joten elokuva muistuttaakin aika paljon noiden kahden elokuvan risteyttämiseltä.",Korni urheiluelokuva suoraan 80-luvulta varustettuna sen ajan nuorisoidoleilla.
239,20.0,"Dean Youngblood (Rob Lowe) jättää kotifarmin taakseen ja lähtee pelaamaan kiekkokaukaloihin. Pienten alkuvaikeusten jälkeen alkaa pelikin sujua, mutta pian Dean saa oppia, että jääkiekossa tärkeintä on tappeleminen, ei itse peli. Pian kainalosta löytyy valmentajan tyttö ja niskassa valmentajan vihat, mutta peli silti luistaa, kunnes tapahtuu eräs ikävä sattumus.Youngblood on typerää kasarikuraa. Loistava jääkiekkoelokuva Lämäri kunnioitti itse peliä, mutta liitti otteluihin myös tappeluita. Tappeluteema otettiin Lämärissä leikillä, kieli poskessa. Youngbloodissa tappeluteema on otettu ihan tosissaan, eikä peliäkään pahemmin kunnioitetta, totinen jääkiekkohullu voisi jopa suuttua tällaisesta. Minä en seuraa jääkiekkoa, enkä siitä erityisemmin pidä, niin kuin en melkein mistään muustakaan urheilusta, mutta jääkiekkoa kuvaavat elokuvat ovat usein hyvää viihdettä ja tämä on se poikkeus, joka vahvistaa säännön.Yleensä pidän 80-luvulla tehdyistä pätkistä. Tämäkin on täyttä kasaria. Kliseitä on paljon ja amerikkalaista meininkiä on mukana enemmän kuin liikaa. Tuollaisen sulattaa, mutta leffa on kuitenkin liian tylsä. Alkuun leffa on ihan hauskaa katsottavaa, vitsejäkin on kivasti mukana. Loppua kohti mennessä teos muuttuu yhä vain tuskallisemmaksi seurattavaksi. Meno muuttuu lopulta aivan liian totiseksi, eikä se ole hyvä juttu. Loppupuolella nähtävät Karate Kidin mieleen tuovat harjoitussessiot ovat kuitenkin ihan hauskaa seurattavaa.Oikealla asenteella Youngblood voi olla ihan hauska leffa, mutta sitä asennetta ei kaikilta löydy. Minusta leffa on täyttä roskaa, vieläpä huonoa roskaa. Rob Lowe on aika ilmeetön pääroolissaan ja sivuosassa joukkueen jääkiekkotähtenä nähtävä Patrick Swayze vetää roolinsa rutiinilla läpi. Muutkaan näyttelijät eivät mitään erikoista suoritusta tee. Leffan viihdyttävyyttä syö vielä elokuvan ärsyttävä sanoma, että jääkiekon todellinen sydän löytyy tappelusta. Pläjäys oikein yllyttää väkivaltaisiin tekoihin. Lämärissä otteluissa käydyt tappelut olivat parhaimmillaan hulvattomia, tässä ne lähinnä yököttävät.En pidä itseäni tylsänä ihmisenä, olen itse asiassa todella kaukana sellaisesta, mutta minun on pakko tämä kasarihelmi kuitenkin täysin tyrmätä. Ehkä katsoin vääränä päivänä, mutta tällainen liian tosissaan tehty idioottimainen meininki tuskin uppoaa koskaan. Jotkut löytävät tästä nostalgista vipinää tai tykkäävät tästä muuten vaan kasarimeiningin ansiosta, mutta minä en kuulu tuohon ryhmään, vaikka pidänkin todella paljon kasarileffoista. Alun huvittavuudesta tuo yksi piste.","viihdyttävyyttä syö elokuvan ärsyttävä sanoma, että jääkiekon todellinen sydän löytyy tappelusta."
240,60.0,"Tang-dynastia on kriisissä ja jos ratkaisua ei löydy alkaa päitä putoilla. Tuore viranomainen Dee (Mark Chao) pistää tuulemaan, talloo pomonsa (Shaofeng Feng) jaloille, hankkii epäonnisen Shatuon (Gengxin Lin) apurikseen ja onnistuu selvittämään tapahtumaketjun mihin liittyy mm. merihirviö, maineikas kurtisaani Yin Ruiji (Angelababy) ja salakähmäisiä loisia.Vaikka alue ja ajankohta on melkoisen eksoottinen niin Tsui Harkin ohjaustyö paljastaa hyvin nopeasti olevansa isosti velkaa Sir Arthur Conan Doylen luomalle bipolaariselle ja se ei ole kovinkaan iso ongelma. Tang-dynastiaan siirtynyt Holmes toimii tehokkaasti ja tämän Watson on lääkinnän ammattilainen ja korkeammalla virkaportaassa pinnistelevä Lestrade hoitaa sen toiminnallisen osuuden vaikka vaikka Holmes itsekin osaa toimia. Visuaalinen ilme on siis kohdillaan, painovoimaa uhmaavaa akrobatiaa on luvassa isosti ja efektejäkin käytetään.Mark Chao on kiinalaisversio Sherlock Holmesista ja tämän vahvuus on ehdottoman vahvassa aivotyössä ja esikuvastaan poiketen hän uskoo esivallan voimaan ja uskoo sen olevan paras tapa varmistaa yhteiskunnan turvallisuus. Gengxin Lin on epäonninen Shatuo jonka pitää pysyä mestarietsivän mukana ja aina ajoittain käyttää erikoisalansa tietämystä. Shaofeng Feng hoitaa sen toiminnan toteuttamisen ja Angelababy on nainen hädässä.",Sherlock Holmes siirtyy Tang-dynastian Kiinaan ja meno on viihdyttävää.
241,40.0,"Young Love on pienimuotoinen, kotimainen nuorisoelokuva, joka ei nostata mitään mielettömiä mielenliikkeitä suuntaan eikä toiseen. Elokuvan tarina nuoren pojan (yksipuolisesta) ensirakkaudesta ei ole omaperäinen, mutta sen toteutus kuitenkin ihan katsottavaa luokkaa. On hyvä, että Suomessa tehdään myös elokuvia, jotka on suunnattu varhaisnuorille/lapsille tavalla, jolla ei yritetä tavoitella taiteiden taivaita. Arto Lehkamo ohjaa perusvarmasti, samalla tavalla kuin elokuvassaan Yöjuna (pääosassa Santeri Kinnunen). Young Love on kuitenkin hieman vaisumpi teos. Young Love kertoo 13-vuotiaasa Jukasta (Joonas Nordman), joka harrastaa valokuvausta ja löytää vähän vahingossa kuvauksilleen unelmiensa kohteen, 19-vuotiaan Johannan (Saija Lentonen). Kaupan kassamyyjänä toimivasta Johannasta tulee Jukan ensirakkaus ja poika sitkeän yrittämisen jälkeen saa tytöstä myös henkilökohtaisen mallin ja auttaa Johannaa pääsemään mallikisoihin.Joonas Nordman pääroolissa on ihan OK ja Saija Lentonen on söpö ilmestys. Pienessä sivuosassa, mallimammana, nähdään Anna-Leena Härkönen. DVD-llä on pari poistettua kohtausta, joita ohjaaja Arto Lehkamo kommentoi. Niistä ensimmäinen ja pitempi jätettiin elokuvasta pois vasta aivan viime vaiheessa ja se aiheutti samalla sen, että tarinaan tuli kuvallisesti pieni moka. Kohtauksen olisi ihan hyvin voinut jättää elokuvaan, sillä se olisi lisännyt myös elokuvan lyhyttä kestoa, tunti ja 15 minuuttia ei ole kokoillan elokuvalle mikään ihannepituus, melkeinpä alipitkä. Elokuvan tunnusbiisi Aika-yhtyeen Hear Me Now on DVD:llä myös videon muodossa. Itse elokuvassa esiintyy myös Kemopetrol hehkeän solistin Laura Närhen johdolla.","Kotimainen nuorisoelokuva, joka ei nostata mitään mielettömiä mielenliikkeitä suuntaan eikä toiseen."
242,10.0,"Suomalaisen elokuvateollisuuden pohjanoteeraus! Totaalinen floppi! Hengetön ja tunteeton rakkausdraama! Ja Saija Lentosen tissit!! Juurikin sitä on vuonna 2001 ilmestynyt Arto Lehkamon ohjaama ja käsikirjoittama suomidraama Young Love.Kun näkee näin huonon elokuvan, sitä alkaa miettimään kuinka tyhmä ihminen oikeasti voi olla. Miten kukaan itseään kunnioittava ohjaaja pystyy luomaan tällaista paskaa? Mitä ihmettä Lehkamon mielessä liikkui? Alakerran talonmieskin pystyisi kiinteyttämään ajatuksen nuoruudesta ja rakkaudesta paremmin elävään muotoon kuin tässä teoksessa on tehty. Dialogit ovat todella teennäisiä ja surkeasti kirjoitettuja. Lastentarhan näytelmissäkin vuorosanat kaikuvat ilmoille luontevammin. Ohjaaja ei ole saanut näyttelijöihinsä mitään eloa, vaan kohtaus kohtaukselta mennään eteenpäin samalla idioottimaisella asenteella.Okei, eli juonena on 13-vuotiaan Jukan (Nordman) välitön ihastus vastapäisessä kerrostalossa asuvaan 19-vuotiaaseen supermarket-kassaan, Johannaan (Lentonen). Jukka on myös hyvin kiinnostunut valokuvaamisesta ja eräänä iltana hän päättääkin puolivahingossa alkaa napsimaan nakukuvia viehättävästä naapurittarestaan. Johanna saa tökerösti ja epärealistisesti etenevän juonenkuljetuksen myötä tiedon Jukan pienestä kotivalokuvaamosta ja menee pojan kotiin läksyttämään tätä oikein viimeisen päälle. Käy kuitenkin niin, että Jukka ehdottaa Johannalle bisnesreissua mallimaailman glamournäyttämöille ja jostain kumman syystä tyttö poseeraa jo elokuvan alkupuoliskolla alastomana pervolle kyttääjälleen... Seis! Siis mitä?! Missä maailmassa tuollaista tapahtuu? Ja voi luoja, miten nuo kohtaukset on toteutettu. Johanna saadaan näyttämään ajatteluun kyvyttömältä vammaisteiniltä, joka ei kykene tekemään aivokuopassaan yksinkertaisiakaan valintoja oikeaan suuntaan. Lähtisitkö sinä, 19-vuotias neitonen siellä tietokonenäytön toisella puolen, poseeraamaan alastomana 13-vuotiaalle pojalle, joka on juuri salassa kuvannut sinusta nakukuvia ikkunan läpi? Niin, sitähän minäkin. Tietenkin! Lapsihan voi olla vaikka kuinka hyvä valokuvaaja!Ainoan plussan voi antaa Lehkamon alkuperäisidealle. Kun unohtaa karmean toteutuksen ja miettii, mitä elokuvassa yritetään kertoa ja millainen sen juoni on, muodostuu Young Love'sta oikeinkin positiivinen kuva. Joten miten ihmeessä se on onnistuttu sähläämään näin perinpohjaisesti? Näyttelijöiden todellisesta osaamisesta on vaikea saada minkäänlaista kuvaa, sillä dialogit eivät salli minkäänlaista luontevuutta, pakottaen näyttelijät laukomaan stadin slangilla väritettyjä vuorosanoja suustaan kuin betonilla valetut täyte-eläimet. Loppua kohden elokuvaan saadaan vähän parempi vireystila, kun juonta ei tarvitse enää liikuttaa eteenpäin ja Lehkamo voi keskittyä koskettavien kohtauksien toteuttamiseen. Niistäkin puuttuu oikea tunne, kun käsikirjoitus ei vain anna siihen mitään mahdollisuutta. Hahmot on kirjoitettu niin päin prinkkalaa, niin tyhmiksi ja avuttomiksi kuin vain voi kuvitella. Esimerkiksi Jukan esiintyminen koulutiloissa ikätovereidensa kanssa = vuorotellen sanotaan pari kirosanaa ja tönäistään hieman toista. Muut ikätoverit pitävät suunsa supussa koko ajan, niin ettei vahingossakaan tulisi aidontuntuinen kohtaus.Lyhyen kestonsa vuoksi Young Love ei kerkeä täysin puuduttamaan ja suosittelenkin kaikkia katsomaan tämän elokuvan, nimittäin silloin osaa arvostaa monia muita elokuvia ja saa hieman laajentaa omaa arvosteluskaalaansa sinne negatiivisuuden äärirajoille. Huh huh, oli kyllä sellaista potaskaa, etten vieläkään meinaa uskoa nähneeni jotain tuollaista.",Suomalaisen elokuvateollisuuden pohjanoteeraus!
243,20.0,"Suomalainen elokuva on aina kiehtonut meikäläistä. Komisario Palmut, Tuntematon sotilas, Kaurismäen veljesten hengentuotokset sekä tietysti loistavat kulttiklassikot Kahdeksan surmanluotia ja Raid ovat iskeneet todella lujaa ja edistäneet osaltaan yhä kasvavaa elokuvafriikin harrastustani. Ikävä kyllä jokin aika sitten kotimainen elokuva lähti väistämättä törmäyskurssille, elokuvia alettiin tehdä pelkästään nuorille katsojille lukuunottamatta karmivaa Timo Koivusaloa jonka teoksista minulla ei ole mitään hyvää sanottavaa ja kun suurin osa katsojista oli ja on siis teinejä tai nuoria aikuisia, tehtiin elokuviakin myös enimmäkseen siitä aiheesta mikä myy parhaiten: seksistä. Tässä vaiheessa elokuva-alan harrastajat alkoivat vuodattaa verisiä kyyneleitä mutta minkäs teet, money talks ja salit täyttyivät (tulevien) veronmaksajien ahneista katseista ja pikkuhiljaa valkokankaan tuotoksista alkoi valua se viimeinenkin järki pois. Lopulta olemme siinä tilanteessa mikä vallitsee nykypäivänä: suomalaista elokuvaa ei enää osata tehdä muusta kun nuorten aikuisten panosekoiluista ja paljaan pinnan pinnallisesta esittelystä. Ja jos jotain älyllistä teattereihin saapuisikin, se tuupataan väkisin joihinkin elokuva-arkiston näytöksiin maanantai-illalle kello 23.45, joka ei ole se kaikkein otollisin elokuvankatseluaika.En minä muuten jaksaisi tässä vollottaakaan rakkaan kotimaani kulttuurin harharetkistä, mutta kun eilen erehdyin katselemaan Neloselta kauniiksi ja herkäksi nuoruuden kuvaukseksi ylistettyä Young Lovea. Katsomiskokemuksesta oli ainakin se hyvä puoli että nyt osaan entistäkin enemmän arvostaa vanhoja kunnon Suomi-filmejä. Young love on nimittäin tuskastuttavan huono. Ja eniten siinä harmittaa se että elokuvalla olisi potentiaalia vaikka mihin.13-vuotias Jukka (Joonas Nordman) eleskelee omissa oloissaan kerrostaloasunnossaan Stadissa yksinhuoltajaäitinsä (Sari Havas) matkustellessa työmatkoilla tai milloin missäkin. Ikäisekseen poika on kuitenkin harvinaisen lahjakas, käy kaupassa ja elättää itsensä ilman mitään näkyviä vaikeuksia. Sällin intohimona on valokuvaus, jota hän harjoitteleekin mielellään kuolleelta isältään jääneellä kamerallaan, opettajanaan koulun vanha kuvamataidonopettaja Martti (Pekka Lukka), jolle Jukan koulutoveritkin naureskelevat miehen homoseksuaalisuuden vuoksi. Tyypeistä muodostuu kuitenkin alkujännityksen jälkeen hyviä työtovereita.Pojan toiseksi intohimoksi muodostuu vastapäisen talon kaunis Johanna (Saija Lehtonen), joka jää kuitenkin lähinnä haaveen tasolle, tyttö kun on jo 19-vuotias. Yhtenä iltana Jukka yötyy kuitenkin salaa kuvaamaan tyttöä tämän keikistellessä alasti peilin edessä ja tämän selvitessä tyttö on luonnollisesti Jukalle raivoissaan. Jukka kuitenkin kertoo Johannalle tämän olevan kaunis, ja haluavansa kuvata häntä mallinpaikan toivossa. Tähän tyttö yllättäen suostuukin ja tuumasta toimeen. Jukka ottaa Johannasta poseerauskuvia melkoisen vähissä vaatteissa ja niitä ilmankin, mutta Jukan äiti suhtautuu asiaan melko järkyttyneesti, vieläpä kun poika viettää vapaa-aikansa vanhan julkihomon opettajan hommissa. Mutta lopussa tietysti kiitos seisoo, ja tällä kertaa painotus onkin vahvasti aforismin viimeisellä verbillä.Young Love on järkyttävän huono elokuva. Dialogi on toella tökeröä ja on kuin suoraan ala-asteen koulunäytelmästä vastaavan yli-innokkaan opettajan käsi-alaa. Käsikirjoitus ja eteenkin hahmojen kuvaukset ovat järkyttävän naiiveja, varsinkin Johannan, josta luodaan täysin selkärangaton ja kyvytön räsynukke. Minua henkilökohtaisesti ärsytti myös Aidsiin kuolevan vanhan homon todella tekopyhä olemus ja kummasti juuri kuoleman hetkellä valtaava uskonnollisuus ja ""homoseksuaalisuuden irstaasta synnistä"" eroon pääsemisen riemu. Näin avoimeen piilorasismiin en ole vielä koskaan elokuvissa törmännyt ja kaikkein vähiten kotimaisissa elokuvissa. Jo pelkästään tämän opettajan hahmon kuvaus saa katsojan punastumaan häpeästä, vaikkei veteraani Pekka Lukan näyttelemisessä mitään vikaa olekaan. Tämän rinnalla Ponterosankin synkän ikimuistoiset homovitsit ovat taidetta.Tarinassa tuskastuttaa myös nuorten maailman totaalisen metsään menevä kuvaus. Kamaan hei, allekirjoittanut ei ainakaan tätä kirjoittaessa ole törmännyt vielä yhteenkään 13-vuotiaaseen esiteiniin, joka olisi yhtä kypsä, vastuuntuntoinen ja nöyrä kun filmin Jukka, jonka kaverit taas kuvataan vähän turhankin stereotyyppisiksi ""vittu hei hei vittu""- wannabee-koviksiksi. Johannan hahmo taas, kuten jo mainittua, on niin tolkuttoman epärealistinen että sääliksi käy. Eniten ehkä elokuvaa katsoessa harmittaakin se että lahjakkaat nuoret näyttelijät, joilla olisi oikeasti edellytyksiä päästä ""oikeisiin"" elokuviin, tuhlaavat aikaansa ja lahjojansa tälläisessa tekotaiteellisessa sonnassa. Koko komeus kuorrutetaan sävelkorvaa juuriharjalla hiovalla suomipoppijumputuskakalla josta nautiskellessa sormet alkavat väkisinkin kyhätä hirttosilmukkaa sohvatyynyistä.Kaiken kaikkiaan jos olet yli 10-vuotias ja omaat hiukan kritiikinkäyttöä, tästä elokuvasta on vaikea sanoa mitään hyvää. Lähinnä vain harmittaa elokuvan mahdollisuuksien tuhlaaminen tyhjänpäiväiseen hattarasekoiluun. Toivottavasti hienoa työtä sinänsä tekevät Nordman ja Lentonen pääsevät joskus tekemään kunnollista taidetta jossa heidän lahjansa pääsevät oikeuksiinsa. Edelleenkin, älä missään nimessä ainakaan erehdy maksamaan tästä ja jos tämän joskus ilmaiseksi katsotkin, sammuta mieluummin tv. Ainakin minä nautin enemmän tyhjän tv-ruudun autuaasta hiljaisuudesta kun tästä mitäänsanomattomattomasta kotivideokyhäelmästä.",Karmean kökkö esimerkki suomalaisen nykyelokuvan ahdingosta.
244,60.0,"Sensuurien läpäisemä suomennos tästä kyseisestä elokuvasta voisi olla 'Nuoret ihmiset lapsentekohommissa', mutta ikävä kyllä minua ei ole siihen hommaan valtuutettu, joten aloitetaanpa arvostelemaan kanadalaista pehmopornokomediaa nimeltä Young People Fucking. Leffan ovat käsikirjoittaneet Aaron Abrams ja Martin Gero. Jälkimmäinen on sen myös ohjannut ja ensin mainittu kuuluu näyttelijärinkiin.Nimen kautta tulleet ensivaikutelmat eivät povanneet kovinkaan kummoista komediaa, mutta Young People Fucking onnistuu olemaan yllättävän raikas piristys, seksiin nojaavien teinikomedioiden joukkoon. Väkisin hauskuuttamiseen ei monien jenkkileffojen tapaan lähdetä, vaan komediallisuutta tuodaan esille arkipäiväisten kommellusten ja nolojen tilanteiden kautta. Ja mikäs sen parempaa kuin se, että nämä arkipäiväiset tilanteet kertovat neljän eri parin ja yhden kolmikon illasta, joka nyt sattumalta kaikilla johtaa yhteen tiettyyn pyhään tapahtumaan, eli seksiin.Suomessa leffa on K15-tavaraa, joten tissien vilauttelua pidemmälle ei edetä, vaikka aikoinaan leffaa julkaistessa oli jos jonkinmoista kränää sensuurin sun muiden suhteen.Käsikirjoitus on onnistunut ja viiteen eri makuuhuoneeseen kurkistaminen tapahtuu yhdessä elokuvassa yllättävän mutkattomasti ja sulavasti. Kaikkiin pareihin (ja edelleen siihen yhteen kolmikkoon) ehtii tutustua leffan edetessä ja hahmot tuntuvat läheisiltä, vaikkei heihin tutustumisaikaa jääkään kuin vajaat parikymmentäminuuttia per pari (ja se yksi kolmikko). Dialogit ovat välillä hauskoja ja aiheuttavat virneen naamalla, mutta päättymättömistä naurunpurskahduksista katsoja ei silti joudu kärsimään. Joka tapauksessa tekijöiden idea tuoda ns. normaaleja ihmisiä ja heidän seksielämäänsä liittyviä pieniä ongelmia tällä tavalla esille on hyvä. Myös tekijöiden aate 'seksissä tarvitaan myös tunteita' tuodaan epäsuorasti, mutta selvästi katsojan eteen. Ja kyllähän tämä paikoittain osaa olla hyvinkin romanttinen filkka.Henkilöhahmot ovat mielenkiintoisia ja tarinoihin mahtuu; urautunutta avioliittoa, ystäväseksiä, exien kohtaamista, ensitreffit ja kahden viharakkaussuhteessa elävän kämppiksen kimppakokeilu, ehtaa komediakamaa siis Suomen kielellä sanottuna. Ihastuin leffaan täysin ensimmäisen parikymmenminuuttisen aikana ja erehdyin luulemaan tätä hetken aikaa jo jopa neljän tähden komediaksi, mutta lupaavan alun jälkeen leffa ei oikeastaan edennytkään minnekään ja harmittavasti vitsienkin taso hiipui - niin monen muunkin komedian tapaan - loppua kohden.Käteen jäi viihdyttävä elokuvakokemus, jolle pienen harkinnan jälkeen annan perusvarman kolme tähteä. En koe että Young People Fucking tarjosi minulle mitään, mikä voisi nostaa sen keskiverto komediatarjonnan yläpuolelle.","Virkistävää kanadalaista K15-pehmopornoa, komedian ehdoin."
245,80.0,"Anthlogy kauhuelokuvien V/H/S, V/H/S 2 ja The ABCs of Death joukoissa työskennelleet ohjaaja/käsikirjoittaja kaksikko Adam Wingard ja Simom Barrett kuvasivat jo vuoden 2011 lopulla todellisen läpimurtonsa nyt vasta ensi-iltansa saavan You're Next kauhutykityksen, joka onnistuu olemaan The Cabin in the Woods, Sinister ja The Conjuring elokuvien ohella raikas tuulahdus  kauhugenressä. You're Next kierteli muutamilla kauhufestareilla aikansa, mutta varsinainen ensi-ilta oli Elokuussa Amerikassa ja nyt myös You're Next saatiin tännekin valkokankaille.You're Next kertoo Davisonin pariskunnasta Paulista (Rob Moran) ja Abreystä (Barbara Crampton), jotka ovat pyytäneet jälkikasvunsa viettämään 30-vuotis hääpäiväänsä suurelle kartanolleen. Perheen suosikkipoika Chrispian (AJ Bowen) tuo mukaan uuden tyttöystävänsä Erinin (Sharni Vinson) ja Felix (Nicholas Tucci) heilansa Zeen (Wendy Glen). Jälleen näkeminen nuoremman veljen Draken (Joe Swanberg) kanssa saa vanhat kaunat pintaan. Vieraat saavat kuitenkin vipinää kinttuihin, kun paikan ottaa kohteekseen eläinmaskeihin pukeutunut ryhmä, jotka tappavat kaiken tielleen tulevan.You're Next on viihdyttävän onnistunut sekoitus perhedraamaa, slasher henkistä-kauhuelokuvaa ja tiivistunnelmaista kotiintunkeutumistrilleriä, jota maustetaan umpikierolla huumorilla. Adam Wingard ja Simon Barrett eivät paljoa jarruttele tarinan kerronassa vaan tarjoavat kylmän tehokkaan eloonjäämistaistelun, jossa punaista nestettä ja rumia ruumiita ei olla säästelty. Hahmot esitellään sopivan toimivasti katsojalle, jotta näiden piiloleikeistä outoja maskihahmoja vastaan edes vähän heräisi kiinnostusta ja tälläkin kertaa saatat menettää suosikkihahmosi kun sitä vähiten odotat.Simon Barrettin kynäilemä tarina kuvaa toimivalla tavalla millaiseksi eläimeksi ihminen voi muuttua hädänhetkellä itseäänpuolustaessa, eikä siihen aina tarvita mitään maskia. Toisaalta You're Next näyttää erilaisia yksityiskohtaisia konsteja miten ihminen voidaan ottaa hengiltä ja näitähän tässä tapauksessa riittää. Tunnelma pysyy mukavan tiiviinä tarinan yllä, jota maustetaan aika-ajoin nopeilla shokeilla, hiljaisella hiiviskelyllä pimeillä käytävillä ja välillä huumorilla, joka ei vältämättä kaikkia naurata. Tarinan sekaan on myös pistetty pari kivaa kääntötemppua.Australialainen laulaja/näyttelijä kaunotar Sharni Vinson tekee mukiinmenevän roolin keskeiseen osaan tapahtumissa joutuvana Erininä, joka ei pelkää tarttua kättäpidempään. Kauhuelokuvien vakio-sivuosakasvo AJ Bowen tekee myös toimivan roolin Davisonin perheen suosikkipoikana. Wendy Glenn ja Nicholas Tucci pärjäävät myös hyvin erikoiseen pyöritykseen joutuvana parina. You're nextin käsikirjoittaja Simon Barrett piipahtaa myös kuvissa ja tekijöiden hauskin veto oli pistää kauhuohjaaja Ti West puhumaan uudesta indie-kauhuelokuvasta illalliselle.","Viihdyttävän vinksahtanut, mutta samalla sangen armoton kotiintunkeutumistrilleri."
246,100.0,"Vuoden odotetuin elokuva tuli kuin tulikin viimein nähtyä. Aikamme johtavan animeohjaajan ja auteur-animaattorin Makoto Shinkain uutuuselokuva Your Name on ollut ensimmäisistä näytöksistään lähtien valtava ilmiö, jonka veroista ei Japanissa olekaan nähty sitten Hayao Miyazakin ja Ghiblin parhaiden päivien. Tähän mennessä Your Name on kuuleman mukaan kotimaassaan jo toiseksi katsotuin anime-elokuva maan historiassa, heti Henkien Kätkemän jälkeen ja se hätistelee kotimaansa lipputuloissa jo Frozenin ja Titanicin lukemia. Se on jo muutamien kuukausien teatterilevityksen aikana voittanut läjäpäin palkintoja ja päässyt useiden kriitikoiden vuoden 2016 parhaiden elokuvien listoille. Kansainvälisesti kaikkien aikojen toiseksi tuottoisimmaksi anime-elokuvaksi Your Name nousi hiljattain, siitäkin huolimatta ettei elokuva oikeastaan ole vielä edes päässyt Euroopassa tai Amerikassa kunnon levitykseen. Elokuvalle on povattu jo menestystä kun Oscareita seuraavan kerran taas jaetaan; siis ainakin mikäli onnistuu virallisesti pääsemään ehdolle. Makoto Shinkai ja Your name kannattaa siis tässä vaiheessa panna korvan taakse, kummastakin tulee vielä valtavan iso juttu.Mitsuha on kämäisessä maalaiskaupungissa elävä omaan elämäänsä kyllästynyt, vanhan shintolaispappina toimivan isoäitinsä luona asuva teinityttö, joka toivoisi mieluummin elävänsä jossain muualla ja jossain muussa ajassa. Taki on tokiolainen nuori mies, joka eräänä aamuna huomaa vaihtaneensa ruumiita Mitsuhan kanssa ja elävänsä nyt Mitsuhan ruumiissa kämäisessä maalaiskaupungissa samalla kun oikea Mitsuha elää Takina Tokiossa. Tarinan mittaan kahden nuoren tajunnat vaihtavat ruumiita ristiin rastiin, he alkavat pikkuhiljaa tutustua toisiinsa ja viestitellä keskenään. Varsinainen iso tarina alkaa, kun ruumiiden vaihtuminen yllättäen loppuu, eivätkä nuoret enää saa yhteyttä toisiinsa. Mitä oikeastaan on tapahtunut ja miksi?Your Namessa on jälleen nähtävissä kaikki sellaiset tyylikeinot ja tunnusmerkit, joita Makoto Shinkain teoksilta yleensä on tottunut odottamaan. Tälläkään kertaa kyseessä ei ole mikään ghiblimäinen suuri seikkailu, tarinassa ei ole ollenkaan hyvää eikä pahaa, sankaria tai pahista vaan kyseessä erittäin intiimi, runollinen ja melankolinen romanttinen fantasiatarina muutamilla todella uniikeilla yksityiskohdilla ja käänteillä. Perinteiseen ohjaajansa tyyliin Your Name näyttää hengästyttävän upealta ja elokuvan syvyyttä huokuva äänimaailma yksinkertaisine pianomusiikkeineen jaksaa ihastuttaa. Audiovisuaalisesti Your Name lähentelee täydellisyyttä, ja genren teosten keskuudessa kilpailee täysin omassa sarjassaan lähinnä muiden ohjaajan töiden kanssa. Jos on audiovisuaalinen puoli onnistunutta, niin sitä on myös elokuvan täydellisyyttä hipova käsikirjoitus. Elokuvan maailma ja sen mitättömimmätkin sivuhahmot ovat yksinkertaisesti niin uskottavia ja niin pidettäviä, että koko elokuva voisi periaatteessa keskittyä kuvaamaan heidän elämäänsä ja kasassa voisi olla vuoden parhaimpiin kuuluva elokuva. Viimeistään viimeisen kolmen vartin jännittävämpien kohtausten alettua huomaa oikeasti miten välittävänsä tarinan henkilöiden kohtaloista ja toivoisi kahden nuoren jälleen tavoittavan toisensa. Your Name on niitä elokuvia jotka alkavat täysin erilaisina kuin minä ne loppuvat. Tässä tapauksessa ruumiiden vaihto on vain naurettavan pieni osa valtaisampaa ja vähän yllätyksellistäkin kokonaisuutta, jota en suin surminkaan lähde spoilaamaan. Kyseessä ei kuitenkaan ole mikään kepeä teinikomedia niin kuin voisi olettaa, vaan loppua kohden Your Name muuttuu hyvinkin synkäksi. Kaikkein ihmeellisintä elokuvassa mielestäni on, että se on niin täydellisesti onnistunut yhdistämään niinkin omituiset ainekset kuin ruumiiden vaihdon ja lopun elokuvan käänteet keskenään täysin saumattomaksi kokonaisuudeksi.Ääninäytteljät ovat kautta linjan erinomaisia. Mitsuhan isoäitiä näyttelevä Etsuko Ichihara on pitkän linjan näyttelijä, jota nähdään ja kuullaan jo 60-luvulla tehdyissä klassikkoteoksissa Horus, Auringon prinssi ja Samurai rebellion. En olisi ikinä osannut ajatellakaan. Ehkä ainoana pienenä särönä muuten upeassa elokuvassa on sen harvat kohtaukset, joissa kuullaan j-rockia. Muuhun minimalistisempaan äänimaailmaan verrattuna rock-musiikki on vähän ""out of place"".",Your Name tullaan vielä muistamaan yhtenä uuden vuosituhannen parhaimmista japanilaisista elokuvista.
247,40.0,"Tammikuussa 2010 ensi-iltansa saanut Youth in Revolt on suhteellisen tuntemattomien nimien luoma jenkkikomedia. Elokuva on nousevan näyttelijänuorukaisen Michael Ceran (Juno ja Superbad) ympärille rakennettu hupailukokonaisuus, joka perustuu C.D. Paynen romaanitrilogian samannimiseen ensimmäiseen osaan ja sen on ohjannut etelä-amerikkalainen Miguel Arteta (Chuck & Buck ja Kiltti tyttö). Käsikirjoituksen elokuvamuottiin on vääntänyt Gustin Nash.Youth in Revolt kertoo tarinan Nick Twisp'stä (Cera), tavallisesta 16-vuotiaasta nössöpojasta, jonka elämän sisältö koostuu tylsästä kotona nyhjöttämisestä ja suurin viihde irtoaa äidin tiuhaan vaihtuvien kaljamahakarjujen seuraamisesta. Tilanne saa kuitenkin täysin uuden suunnan, kun Nick tapaa pakolomareissullaan kauniin, fiksun ja viehättävän Sheenin (Doubleday), rakastuen tähän ensisilmäyksellä. Sheeni on kuitenkin viehättynyt ranskalaisuudesta ja ranskalaisista pojista, joten Nick joutuu laittamaan koko nörttiysviisautensa peliin, voittaakseen kaunottaren puolelleen. Nick kehittää itselleen alter egon, Francois'n, joka on pojan täydellinen vastakohta ja avain Sheenin sydämeen.Francois onkin elokuvan voima ja koko teoksen komediallisuuden sielu. Tupakkaa hienostuneesti polttava, täydellisen määrätietoisuuden omaava ja seurauksista vähät välittävä tekoviiksinen hahmo laittaa päähenkilön elämän uuteen uskoon, mutta jättää siinä sivussa muun hahmokavalkaadin täysin varjoonsa. Cera puhaltaa elämän tähän kriminalisoituun ranskalaishahmoon, eikä tyypin viiltävän tylyt tilanneanalyysit voi olla naurattamatta. Cera vetää Francois'n roolin kylmän viileästi yhdellä ilmeellä ja tasaisen tappavalla puhevolyymilla, kaiken natsatessa kohdilleen. Ikävä kyllä hienoa hahmoa ei ruudulla nähdä tarpeeksi paljon, vaan joudumme katselemaan tylsästi kirjoitettuja stereotypioita aivan liikaa. En käsitä miksei elokuvan ainoaa voimavaraa käytetä tämän paremmin hyödyksi, kuten mm. saman suuntaisessa Me, kaksi & Irene -elokuvassa, jossa alter ego on koko ajan läsnä ja hahmojen vaihtuvuus tapahtuu lennossa. Tässä asiassa Youth in Revolt töksähtelee turhan paljon.Muuten kyseessä on hyvin perinteinen 'kuinka nörtti saa kauniin neidon' -tarina, eikä tuo genreeseensä mitään uutta tai piristävää. Ceran Nick-hahmo on äärimmäisen samanlainen rooli kuin oli myös komedioissa Juno ja Superbad. Toivottavasti nuorimies ei jämähdä näihin rooleihin, ja olikin piristävää nähdä hänet irrottelemassa alter ego roolissaan. Näyttelijänlahjoja häneltä kyllä löytyy, ja toivottavasti niistä joskus päästään vaativimpienkin elokuvaroolien myötä nauttimaan. Muista hahmoista ei ole oikeastaan sanomista suuntaan taikka toiseen, hyvin keskitasollista näyttelyä, josta ei suurempaa moitittavaa tai kehuttavaa pysty esille nostamaan.","Hukkuu auttamatta massaan, eikä tarjoa katsojalleen muuta kuin hyvin näyteltyä tusinaviihdettä ja normaalia vivahdeikkaamman rakkaustarinan."
248,60.0,"Mikäli Youth in Revolt päätyy joskus esitykseen YLEn kanaville (mikä ei olisi ollenkaan huono idea), leffan nimi voisi kääntyä ohjelmatietoihin vaikkapa muotoon Nuoruuden kapinaa. Teatterikierroksella nimi on päätetty jättää kääntämättä, vaikka lieneekö tuo alkuperäinenkään nyt niin kovin hotti? Mene ja tiedä.Nick Twisp (Cera) on elokuvan kertoja- ja päähahmo, jonka fyysinen kehitys ajaa tunteet järjen edelle. On turha luulla, että Youth in Revolt jurnuttaa silti täysin American Pie -leffojen hölmöilyperinteitä. Ennemminkin Nick Twisp on kuin Miehuuskokeen Benjamin Braddockin serkkupoika, jolle myöskin alkaa tapahtua. Harmittomalta junnulta vaikuttava Nick elää tylsästi äitinsä (Smart) hoteissa siihen asti, kunnes antaa ""dickinsä"" ottaa vallan. Silloin hän päättää tehdä kaikkensa naapurintyttömäistä kuumuutta väreilevän Sheeni Saundersin (Doubleday) vuoksi ja kehittelee itselleen tyttösen ihanteita vastaavan sivupersoonan, Francois (aivan, siis ei François) Dillingerin. Sivupersoonan nimestä voi jo päätellä paljon: pelätyn rikollisen ja klassisen ranskalaisen rakastajatyypin yhdistelmä on takuuvarmasti jotakin, jonka jäljiltä savu nousee muualtakin kuin tupakantumpista.Komediaksi Youth in Revolt on jopa tummasävyinen, eikä niinkään röhönaurettava kuin hymähdyttävä. Tähän vaikuttaa mm. se, että elokuvan esittämä amerikkalaisen lähiöarjen kuva pysyy likempänä maanpintaa kuin esimerkiksi Superbad-elokuvassa tarjottu. Nickin elämässä tapahtuvat asiat voisivat olla jopa uskottavia, ellei tarinan hahmoja olisi tieten tahtoen suoraviivaistettu. Esimerkiksi Nickin keski-ikäistymistään kammoava äiti renttumaisine poikaystävineen edustaa yleensä amerikkalaisissa sitcomeissa tavattavaa tyyppivalikoimaa. Ihastuttavan Sheenin taas ei varmaan ikinä arvaisi kapinoivan vanhempiaan vastaan tai diggaavan Ranskasta, ellei hän pukeutuisi kuin Brigitte Bardot, tapetoisi seiniään Jean-Paul Belmondon nuoruuskuvilla ja kuuntelisi ihanan irstaan Serge Gainsbourgin levyjä. Hyvä, ettei Sheeni vielä ole kehitellyt intohimoa jopa patonkeihin... Kaikein huipuksi tarinan alussa jopa fiksun oloinen Nick muuttuu elokuvan loppua kohden niin radikaalisti ja niin pienestä, että tuota muutosta on vaikea niellä ihan noin vain. Huvittavana yksityiskohtana voi Youth in Revoltissa pitää sitä, että Nick ja Sheeni ovat kumpikin nykynuoria, joille coolia edustaa paljolti se sama (Sinatra, Belmondo...), joka edusti coolia myös 1960-luvun nuorelle. Klassikot säilyvät?Leffan näyttelijät tekevät katsomiskokemuksesta varsinaisen elämyksen, ainakin paikka paikoin. Michael Cera on kaksoisroolissaan Nickinä ja Francois'na sekä tyylikäs että hupaisa, välillä kumpaakin kummassakin hahmonsa puolikkaassa. Varsinaista boostia rainalle antaa kuitenkin sen sivuosien miehitys: Fred Willardin hyväntekijä-Ferguson, veteraanitähti M. Emmet Walshin syvästi kristitty isäukko-Saunders ja nuoren Adhir Kalyanin kirkasotsainen Vijay. Vastaavanlaisia oivallisia roolituksia elokuva on lähes pullollaan. Monien komedioiden kohtaloksi koitunut ylinäytteleminen pilaa kuitenkin myös Youth in Revoltissa joidenkin näyttelijöiden suorituksen ja sitä myötä muutaman lupaavasti alkaneen tilanteen. Leffasta voi silti pitää, sillä Nickin - tai Francois'n - kapinahengessä on kieltämättä huvittavat puolensa. ",Liika suoraviivaistaminen rasittaa muutoin näpsäkkää nuorisokomediaa.
249,70.0,"Ystäviä ja naapureita on ihmissuhde-elokuva, joka pyörii kuuden ihmisen ympärillä. Mary (Brenneman) ja Barry (Eckhart) elävät hyvässä avioliitossa. Jerry (Stiller) seurustelee Terrin (Keener) kanssa, mutta heidän suhteensa ei ole niin hyvä. Jerry syylistyy syrjähyppyyn Maryn kanssa, mikä aiheuttaa ystäväpiirissä vaikeita aikoja. Oman lisänsä tarinaan tuo Barryn kaveri Cary (Patric) ja Natassja Kinskin tulkitsema taidemuseontyöntekijä, jolla on oma osuutensa tapahtumien kulussa.Ystäviä ja naapureita on hyvin dialogipainoitteinen elokuva, joka pääasiassa tukeutuu dialogiin. Elokuvassa käytävät keskustelut ovat hyvin sujuvia, välillä dialogi on jopa mainiota kuunneltavaa. Ohjaajakäsikirjoittaja Neil LaBute onnistuu hyvin molemmissa tehtävissään, äijän seuraava ohjaustyö Nurse Betty ei sitten ollutkaan näin hyvä. Näppärä dialogi ja sujuva kerronta vievät elokuvaa hyvin eteenpäin, eikä katsoja ehdi pitkästymään tämän seurassa.Näyttelijät suoriutuvat myös hyvin tehtävissään. Ben Stiller osaa tämän mukaan näytellä vakaviakin rooleja, tässä roolissa on kuitenkin mukana myös hieman koomisiakin aineksia. Aaron Eckhart on loistava, samoin hänen elämänkumppaniaan näyttelevä Amy Brenneman. Myös Jason Patric pääsee loistamaan. Catherine Keeneristäkin voisi käyttää sanaa hyvä, mutta Natassja Kinski jää hieman muiden varjoon, mikä johtuu ehkä hänen roolinsa pienuudesta.","Hyvä leffa, ei mikään mestariteos, mutta mukava tapaus tavallisen valtavirtaelokuvan joukossa."
250,40.0,"Adolphe Menjoun viikset vipattavat ja Laurence Olivierin silmät kiiluvat, kun hurmaavan täyteläinen kaunotar Alva (Lili Damita) suo heille hymynsä. Armeijan riveissä palkkaansa tienaavat Geoff (Menjou) ja Neddie (Olivier) eivät tiedä joutuneensa saman leidin koukkuun. He eivät tiedä myöskään sitä, että nainen on jo rengastettu ja vieläpä perin omintakeisen posliinikeräilijän (von Stroheim) kanssa. Näistä lähtökohdista alkavan leffan kuvittelisi hurahtavan liikkeelle kuin viritetyn mopon. Ja niinhän se kyllä tekeekin, mutta sitten...Ystäviä ja rakastajia menettää kiinnostavuuttaan aste asteelta liian kiltin ja sormi pystyssä etenevän sisältönsä takia. Oikeastaan leffan alkutilannekaan ei ole kovin kummoinen, mutta kiitos valovoimaisten näyttelijöiden, se vaikuttaa vaikuttaa hämäävän hyvältä. ",Pitkäpiimäistä rakkauspeliä.
251,80.0,"Ystävykset on kertomus kahdesta koulupojasta. Max (Henson) on suurikokoinen ja vaitelias kaveri, joka on koulussa suurissa vaikeuksissa oppimisvaikeuksiensa ja huonon sosiaalisen sopeutumisensa vuoksi. Kevinillä (Culkin) on niin ikään paha ongelma. Synnynnäinen sairaus estää häntä liikkumasta normaalisti, kepit ovat välttämättömät pienimmillekin kävelymatkoille. Hän on myös surkea pieni ruipelo, eikä sen vuoksi kovin pop ikätoveriensa keskuudessa. Sharon Stone esittää hänen äitiään Gweniä, eikä totuttuun tapaan lainkaan hassummin. Ei Stonesta voi olla pitämättä. Hänet nostettiin aika korkealle elokuvaa mainostettaessa, vaikka pojat ovatkin ehdottomasti se tärkeämpi voima kokonaisuutta muistellessa.Ystävykset lienee yksi tehokkaimpia ja kauneimpia draamoja mitä olen nähnyt. Vain harvoin saattaa ennalta-arvattavuuden antaa näin kattavasti anteeksi. Elokuvan seuraamista se ei haittaa nimittäin ollenkaan, tarkkaavaisuus on koko ajan huipussaan. Yksinkertaisen rungon värittäminen elämän väreillä riittää hienosti elämyksen syntyyn. Tuntemukseen saattoi tuolloin vuosia sitten vaikuttaa toki myös vielä vähäinen elokuvakokemukseni. Kaikkea ei tarvinnut analysoida niin maan perusteellisesti ja mieli oli avoin kaikelle.Katsojan tunteet patoutuvat hitaasti ja juurevasti, ja vuotavat sitten lopussa yli. Siis ihan kirjaimellisesti. Tämä on toinen niistä leffoista joiden loputtua olen itkenyt kuin vesiputous. Kolmatta kertaa on nyt saatu odottaa jo monta vuotta. 2000-luku ei ilmeisesti muutenkaan ole mitään draamojen kulta-aikaa, näin voin helposti uskoa.Jostakin toisesta tämä saattaisi hyvinkin olla hirveää jätettä. Minä kuitenkin pidin tarinasta, vaikkei se ehkä olekaan rittävän rikkiviisas jotta useimmat kriitikot siihen ihastuisivat, ja hiljaisempi suhtautuminen yleisön ynnä median puolelta on sitten jo monimutkaisempien syiden takana. Sitä sopii kutsua vaikka sattumaksi, joka määrää pitkälti mikä leffa menestyy ja milloin.                                                 Viittä tähteä en vallitsevasta erinomaisuudesta huolimatta kuitenkaan voi antaa, ja se johtuu siitä ettei elokuvaa tee mieli katsoa uudelleen. Mieleenjäävyys kaiken kulutustavaran keskellä on tietenkin toivottavaa, mutta johtaa tällä kertaa kuitenkin kertakäyttöisyyteen.Onhan se pikkuisen poikkeuksellista että katsoja muistaa monta yksittäistä repliikkiä kahdeksan vuoden takaisesta tapauksesta kertakatselun perusteella.",Yksinkertaisen rungon värittäminen elämän väreillä riittää hienosti elämyksen syntyyn.
252,70.0,"Friend oli kotimaassaan, Koreassa, vuonna 2001 suurin katsojamenestys. Ja nyt kun elokuva on päätynyt suomidvd:lle, on se pakko katsastaa. Kuten elokuvan nimikin paljastaa, kyseessä on elokuva ystävyydestä. Toisin kuin muissa ystäväelokuvissa, Friend vetää pisimmän korren juonen kehittelyssä. Se ei takaa samaa asetelmaa alusta alkaen, vaan muuttuu minkä kerkiää mitä pitemmälle elokuva pääsee. Elokuva kertoo neljästä ystävyksistä, jotka eroavat toisistaan kuin yö ja päivä. Kaksi heistä ovat normaaleja koulunkävijöitä ja kaksi ovat valinneet rikollisuran. Asetelma muuttuu koko ajan eteenpäin mutta siitä ei voi kertoa pilaamatta elokuvanautintoa. Jos sattumoisin on luullut Friendiä gangsterielokuvaksi niin tulee pettymään pahasti. Gangsteriasetelma on yksi elokuvan asetelmista mutta ystävyys on se tärkein. Ystävyys on koko elokuvan perusta.",Ystävyys on koko elokuvan perusta.
253,80.0,"Friend on yksi Etelä-Korean ehdottomasti parhaimmista elokuvista. Se on kertomus neljästä ystävyksestä, jotka asuvat Pusanissa. Ystävykset ovat kaikki varsin erilaisia niin perhetaustoiltaan kuin luonteeltaan. Gangsteripomon poika Joon-Suk on koko elämänsä ajan tottunut näkemään gangsterin elämää ja on itsekin vahvaa johtajan ainesta. Joon-Sukin hyvä kaveri Dong-Su haluaa seurata uranvalinnassaan Joon-Sukia, mutta päätyykin vihollisjengiin, ja heidän ystävyytensä kärsii pahemman kerran. Vaikka kaksi muuta kaverusta (Joong-Ho ja Saeng-Taek) valitsevat vähän perinteisemmän uran, ovat kaverit kuitenkin toisilleen lojaaleja.Friend on erittäin mielenkiintoinen elokuva ystävyydestä ja gangsterien elämästä. Ja onneksi elokuva sai arvoisensa DVD-julkaisun Future Filmin/World Wide Cineman levittämänä. Julkaisussa on kaksi levyä, joista molemmilla on mukavasti ekstraa.Kuten jo sanottu, elokuva on Etelä-Korean parhaimpia elokuvia, ja olikin vuonna 2001 Korean katsotuin elokuva. Elokuvassa näytetään kaunistelematta myös millaista on kuri Korean kouluissa. Ehkä hieman erilaista kuin meillä täällä Pohjolassa.Elokuva yltyy veriseksi loppumetreillä, kuten arvata saattaa - onhan kyseessä gangsterielokuva. Joten kaikkein herkimpien kannattaa miettiä pariin otteeseen leffan katsomista. Kaikille muille voisin leffaa helposti suositella.nimimerkki: The Wolf",Erittäin mielenkiintoinen elokuva ystävyydestä ja gangsterien elämästä.
254,60.0,"Etelä-Korea on ollut leffamaailman saralla kovassa noususuhdanteessa, ja katsojaennätyksiä on rikottu viime vuosina alati. Kwakin gangsterisävytteinen draama, Ystävä, on kotimaassaan katsotuimpien leffojen kärkipäässä, mikä tuntuu kyllä hieman kummalta – komean kuoren alla käsis lainailee niin kovasti Hollywood-meininkiä, ettei se lopulta onnistu tarjoamaan mitään käyttämätöntä. Noh, sama juttu kai meillä Suomessa Pahojen poikien kanssa…Homma lähtee liikkeelle neljän ystävyksen - Joon-Sukin, Saeng-Taekin, Dong-Sun ja Joong-Hon - lapsuudesta. Tunnetun gangsterin poika Joon-Suk (Oh-Sung) saa ensimmäisten joukossa videonauhurin, ja kaverukset kelailevat innoissaan niin Bruce Leetä kuin pornoleffojakin. Vuodet vierivät, koulut vaihtuvat ja tiet erkanevat hiljalleen – ystävyys kuitenkin säilyy. Ahkerasti opiskelevasta Saeng-Taekista (Tae-Wah) muodostuu gangsteriksi varttuneelle Joon-Sukille läheinen, mutta Dong-Su (Dong-Gun) hyppää tämän vihollisjengiin.Ystävä on ohjaukseltaan hyvin onnistunut filkka. Kameran käyttäytyminen kaoottisissa joukkotilanteissa on nättiä katseltavaa, ja kuvaus on muutenkin viimeisen päälle tyyliteltyä. Myös musavalinnat ovat hyviä, ja Oh-Sung vetäisee keskeisimmän roolin hienosti. Ohjaaja Kwak on käsikirjoittanut jutun kuitenkin vahvasti Saeng-Taekin näkökulmasta, sillä tarina riipaisee läheltä häiskän omaa menneisyyttä. Käsiksessä on hyviä oivalluksia, etenkin alkupuoliskolla varttumista seuratessa, mutta homman mennessä yhä lähemmäs perinteistä gangsteridraamaa kiinnostavuus kulahtaa.Ystävä on peruspätevä, miehinen melodraama, jossa olisi kieltämättä potentiaalia enempäänkin kuin mitä lopputulos nyt on. Pläjäys on tosin helppo tapa tutustua Etelä-Korean leffakulttuuriin, sillä se ei ole liian vaikeasti sulateltava perinteisen suomalaisjuntinkaan näkökulmasta. Ihan kiva.",Homman mennessä lähemmäs perinteistä gangsteridraamaa kiinnostavuus kulahtaa.
255,60.0,"En ole koskaan erikoisemmin välittänyt aasialaisista elokuvista. Osasyy siihen on varmasti se, että en nauti elokuvasta jos en ymmärrä sanaakaan näyttelijöiden vuorosanoista. Toinen syy on se, että aasialaisten ajattelutapa ei yleensä sovi minun mössön ajatuksenjuoksun kanssa yhteen, eikä yhteistä säveltä ainakaan elokuvissa ole tähän asti löytynyt.Filmissä seurataan neljän kaveruksen varttumista poikasesta aikuiseksi lähes 20 vuoden aikana Etelä-Koreassa. Pari pojista päätyy rikolliselle tielle ja kaksi muuta kunniallisemmalle uralle. Joidenkin poikien ystävyys säilyy, ja jopa vahvistuu  vastoinkäymisistä huolimatta ja toiset pojat kasvavat toisistaan erilleen, kuten elämässä yleensäkin monesti käy. Siinäpä elokuvan juoni tiivistettynä.Elokuvan juoni oli yllättävän selkeä, jopa minäkin ymmärsin idean. Johtuen itämaisten nimien erilaisuudesta meidän nimiimme nähden, en koko elokuvan aikana muistanut yhdenkään roolihahmon nimeä, joka hieman vaikeutti dialogin seuraamista kun ei tiennyt varmuudella kenestä milloinkin puhuttiin. Ihan ok filmi, mutta ei tämä minua vieläkään käännytä aasialeffojen faniksi. En osaa vieläkään suhtautua näihin aasialaisleffoihin samalla tavalla kuin länsimaisiin teoksiin.","Voiko ystävyys säilyä olosuhteista huolimatta, siinä elokuvan ydinkysymys. Aasialaisfilmiksi ihan kiva."
256,90.0,"Ystäväni Harvey perustuu Mary Chasen Pulitzerin voittaneeseen näytelmään ja hyvää jälkeä on tullutkin. Näyttelijät ovat erinomaisia eikä ihme, että kaksi heistä oli Oscar-ehdokkaana.Elwood P. Dowd (James Stewart) on leppoisa ja mukava 42-vuotias mies, jonka luona hänen siveä ja hieman höperö siskonsa Veta (Josephine Hull) ja tämän tytär Myrtle Mae (Victoria Horne) asuvat. Elwoodilla on paljon ystäviä ja hän usein kutsuu tuntemattomiakin illalliselle. Hänellä on myös yksi ystävä, josta Veta vaikenee, Harvey, lähes kaksimetrinen jänis, jonka vain Elwood näkee. Veta yrittää tutustuttaa Myrtle Maen mukaviin ikäisiinsä miehiin, mutta se osoittautuu vaikeaksi kun Elwood esittelee heille Harveyn. Niinpä Veta ja Myrtle Mae päättävät laittaa Elwoodin tohtori Chumleyn hoitolaan, mutta kun Veta purkaa tuntojaan tohtori Sandersonille (Charles Drake), alkaa tohtori uskoa, että se onkin Veta, joka näkee Harveyn.Ystäväni Harvey on erinomainen lämminhenkinen elokuva, jolle on vaikea määrittää genreä. Käsikirjoitus on erinomainen ja ohjauskin toimii. Harveyta ei näytetä ja hyvä niin, se toimiikin paremmin kun vain saa tunteen, että tämä on läsnä. Elokuva on hauska, vaikkei sitä katsoessa saakaan vatsakramppeja nauramisesta. Mutta se saa hymyn huulille ja leppoisan hyvän olon. Näyttelijät ovat loistavia, James Stewart on täydellinen leppoisan Elwoodin rooliin ja Josephine Hull jatkaa samaa rataa kuin elokuvassa Arsenikkia ja vanhoja pitsejä. Hullin ilmeet ovat näkemisen arvoisia. Wallace Ford taksikuskina on erinomainen, vaikka rooli onkin lyhyt. Muutkin sivummalla esiintyvät ovat mukiin meneviä. Elokuvaan ei helpolla kyllästy, vaikka se onkin rauhanomainen, eikä siinä mitään toimintakohtauksia tule olemaan. Ystäväni Harvey toi Josephine Hullille ja James Stewartille Oscar- ja Golden Globe-ehdookkuden ja Hull voitti molemmat. Kyllä Stewartillekin olisi kyseiset palkinnot suonut. Ystäväni Harvey on loistava ja ehdottomasti näkemisen arvoinen elokuva.","Elokuva on hauska, vaikkei sitä katsoessa saakaan vatsakramppeja nauramisesta."
257,40.0,"Ovatko suomalaiset ikinä tehneet oikeasti hyvää elokuvaa? Katsottuani viimevuotisia suomalaisia elokuvia, olen todellakin joutunut pettymään näiden surkeaan tasoon. Uusin villityshän on siis kuvata rapakontakaisilla tyyleillä joku täydellisen kliseinen lajityyppinsä edustaja (esim. Vares tai Pahat Pojat). Tämähän siis ei todellakaan toimi, sillä elokuvat näyttävätkin silloin kopiolta. Näitä miettiessäni päätin katsoa tämän leffan, tietämättä siitä etukäteen yhtään mitään. Olisikohan positiivinen poikkeus tulossa?Elokuva alkaa kun pienityttö, Elsi ja hänen äitinsä Paula saapuvat kotiin matkalta. Heidän elämänsä on kauhistuttavan perinteistä ameriikkalaisleffojen perhe-elämään, jossa äiti pitää hirmuvaltaa eikä ymmärrä yhtään mitään. Heti alusta näkee mitä on tulossa, mutta päätin olla menettämättä toivoani.Eipä aikaakaan kun Elsi tapaa kaupasta näpistäessään pojan, Henryn, joka tienaa rahaa viemällä kärryjä paikoilleen. Lapsosten välille syntyy (tietenkin) ystävyys. Henry viekin Elsin ""taloonsa"" uimaan koulusta lintsaamaan. Mutta kun Paula käy tapaamassa pojan ""vanhempia"", he sanovat, etteivät ole koskaan nähneetkään poikaa.Seuraavaksi elokuva tekee ehkä suurimman virheensä. Alun jälkeen katsoja on arvaavinaan, että Henry olisi epätodellinen henkilö. Mutta nyt elokuva kuvaa Henryä seuraavat puolituntia (tai niin olin laskenivinani), ja katsojasta tuntuu että elokuva ylinäyttää tätä. No, saattaa toimia yllätyksenä, mutta aika huono tapa minusta. Lisäksi tämä jakso on toivottaman tylsä. Siinä ei tapahdu oikeastaan juuri mitään. Sitten yhtäkkiä hypätään takaisin Elsiin ja sitten pyöritellään näitä kahta tasa-arvoisina loppuun, jossa kumpikaan ei ole pääosassa.Juonen toteutus on kertakaikkiaan niin typerä, että vaikka perusidea ja ainekset ovat hyviä, se on erittäin huonosti toteutettu. Saman tarinan olisi todellakin voinut kertoa mielenkiintoisemmin. Mutta se on elokuvan valitettavasti vähiten mättävin seikka. Pahiten mättävät nimittäin näyttelijät. Lapsinäytteliät ovat niin rasittavan kuuloisia ja ilmeettömiä, että heidän katseleminenkin on tuskallista. Eikä aikuisetkaan ole todellakaan mitään hyviä, sillä Hellen Willberg tekee oikeasti todella huonon roolin pitämällä samaa ilmettä kokoelokuvan ajan. Oikeastaan ainoa hyvä rooli ja hahmo oli Henryn isällä, sillä hänen roolinsa toi tähän vähän arvokkuutta.Ohjaus on suurimmilta osin aika tavallista, mutta välillä se yrittää taipua taiteellisuuksiin, jolloin se muuttuu todella typeräksi. Taiteellinen ohjaus ei sovi kaikille, koska sitä hallitsevat vain harvat (esim. Kubrick ja Burton), eikä Auli Mantila tosiaankaan kuulu niihin. Kaiken kaikkiaan tämä on huonoin pitkään aikaan näkemäni elokuva, joka kertoo valitettavan tosiasian suomalaisten elokuvien nykytilasta.Kaiken kaikkiaan tämä on huonoin pitkään aikaan näkemäni elokuva, joka kertoo valitettavan tosiasian suomalaisten elokuvien nykytilasta. Mutta tulihan se Vittulajänkkä ja pelasti senkin täydelliseltä hyvien leffojen puutostaudilta. Eipä tullut sitä positiivistä yllätystä tälläkään kertaa.",Jotkut kohtaukset laahaavat paikallaan liian pitkään ja ne ovat todella rasittavia.
258,20.0,"Niin koitti vetinen pitkäperjantaita edeltävä torstai, jolloin koulussamme katsottiin perinteisesti ihan valkokankaalta elokuvaa. Viime vuoden pläjäys, Koirankynnen leikkaaja oli jättänyt lähtemättömän vaikutuksen, joten vaikka en ollut mitenkään selvillä, kuka leffan päättää ja onko jotkut valinta kriteerit, astuin saliin luottavaisin mielin, onhan elokuvaa kehuttu monin tahoin ja erityisesti lapsinäytelijöitä ja ohjaajaa on ylistetty pilvin pimein.Sali pimeni ja elokuva alkoi. Viisi minuuttia: Kasvoni olivat vääristyneet silkasta hämmästyksestä.Kymmenen minuuttia: Pudistein päätäni epäuskoisena.Kaksikymmentä minuuttia: vääntelin levottomasti tuolillani. Se tuntui niin epämukavalta. Toivoin elokuvan loppuvan mahdollisimman nopeasti!Puoli tuntia: Silmäni alkoivat lupsahdella. Peppua puudutti. Vaihdoin asentoa varmaan joka toinen minuutti.Tunti: Tuntui kuin olisin ollut salissa jo ikuisuuden.Puolitoista tuntia: Kelloni mukaan oli tämä loppuisi kohta. Enää viisi minuuttia. Tulisin hulluksi kohta! Aa loppukohtaus...95 min: Heti lopputekstien alettua syöksyin ulos salista silmät kyynelehtien. Mutta ei kosketuksesta vaan tuskasta!Heti kotiin mennessäni syöksyin koneelle ja aloin heti kuuntelemaan rauhoittavaa musiikkia. Puolen tunnin jälkeen shokki oli ohi. Peppu oli erittäin puutunut ja silmistäni loisti väsymys. Aiheuttiko elokuva tosiaan sen? Nyt siitä on sitten kulutut melkein puoli vuotta ja vihdoin pystyn ajattelemaan elokuvaa selvästi ilman sekoamista. Sain vast ikään tietää, että elokuva oli tosiaan vain 95 minuuttia pitkä. Uskomatonta, miten joku saakin 95 minuuttia tuntumaan neljältä tunnilta?!Ensiksi otan esille elokuvan käsikirjoituksen. Miten ihmeessä joku voikin tehdä niin hyvistä aineksista niin huonon kässärin? Päähenkilö vaihtuu 10 minuutin välein, eikä saa tolkkua juuri mistään. Sivuhenkilöt jätetään erittäin ohuiksi, eikä taustoja pohjusteta, niinkuin Viljami jo tuossa alempana totesikin.Toinen seikka, joka iski minut ällikällä oli näyttelijät. Elokuvassa ei ollut yhtään ainutta hyvää näyttelijää ja turhaan kehutut lapsinäyttelijät ovat suorastaan ärsyttäviä. Näille on tuskin opetettu, että se on luonnollisuus, jolla katsotaan osaako näytellä, ei väkinäisyys ja se, että osaa lausua kaikkien repliikit ulkoa.Lopullinen pääpiru onkin sitten itse ohjaaja, Auli Mantilalla kun ei satu olemaan minkäänlaisia lahjoja ohjaamiseen. Dialogi on väkinäistä kuin ala-asteen koulunäytelmässä ja kamera käy tyhjää monissa, sietämättömän pitkissä, täysin turhanpäiväisissä kohtauksissa, esimerkiksi siinä, jossa Henry vain kävelee talossa, johon on murtautunut sisään. Lieneekö kohtauksen tarkoitus luoda ajatuksia vai olla jotenkin taiteellinen ja kuvastaa jotakin? Ha, sanon minä. Taiteessa kun on tärkeintä se idea, eikä se, että se vain näyttää käsittämättömältä ja tylsältä. Nämä kohtaukset toivat etäisesti mieleen Kubrickin 2001: avaruusseikkailun, joka tottakai on täysin toista maata, mutta jotenkin tuntuu, että pienoista kopioimisen makua on mukana. Ihmeellisintä on, että se tuntui jopa erittäin kehnolta parodialta.Kaikin puolin erittäin tylsä ja tyhjänpäiväinen elokuva tuskin sopii kenellekkään, joka haluaa nähdä laadukkaita draamoja, hyvää elokuvallista osaamista, koskettavaa- tai rankaa elokuvaa. Elokuvassa ei toimi mikään, ei juoni, näyttelijät, ohjaus, ei kertakaikkiaan mikään. Elokuva ei ole ansainnut ainuttakaan kehua, jonka se on saanut. Mantilan kannattaisi vaihtaa alaa ja rueta vaikka nukkumatin apulaiseksi TV:n myöhäis lähetyksissä.nimimerkki: neptunus","Kamera käy tyhjää monissa, sietämättömän pitkissä, täysin turhanpäiväisissä kohtauksissa."
259,30.0,"Ensin elokuva pyytää katsojia miettimään, onko Henry todellinen ollenkaan. Sitten se tekee virheen näyttäessään Henryn elämää paljastaen, että kyllä vain, hän on todellinen. DVD:n takakannen perusteella elokuvan juonelle oli hyvin tärkeää jättää toistaiseksi mietinnän varaan tämä Henryn todellisuus, mutta itse elokuvassa juoni keskittyy enemmän Henryn perheen ongelmiin. Elsiä ei olisi tarvittu ollenkaan, jos tarkoitus oli vain kertoa Henryn vanhempien ongelmista ja onnettomasta elämästä. En sanoisi yllätyksettömäksi, mutta sietämättömän tylsää. Se ei selittele itseään, ja on varmaankin tarkoitus, että katsoja jää pohtimaan syntyjä syviä tämän katsottuaan, mutta siinä kyllä epäonnistutaan surkeasti. On totta, että melkein mistään ei saa selvää, varsinkaan juonentapaisesta, mutta enemmän tuli ihmeteltyä sitä, miten taas tuhlasi reilun tunnin elämästään tällaista sontaa katsoen.Juonella on potentiaalia, sen myönnän. Olisi tästä saanut vaikka kuinka koskettavan ja taiteellisen elokuvan. Takakannessa väitetään, että kyseessä on tarina näkymättömyydestä ja siitä miten haluaa tulla nähdyksi eri tavalla muiden silmissä. Miksi käsikirjoittajalle ei kerrottu tästä ideasta? Ei Henryn äidillekään voinut kuin nauraa.Tämä elokuva ei vaan toimi. Vika on enimmäkseen kahdessa asiassa. Näyttelijöissä, jotka eivät eläydy rooleihinsa, tai ehkä roolihahmoja ei muutenkaan suunniteltu loppuun asti. Joka tapauksessa leffasta ei saa mitään irti, saati sitten oudoista mutta tylsistä ja paikoin ärsyttävistä hahmoista. Tapahtumien kulku pilaa koko juonen. Teatteri-ilmaisun kurssilla tämä katsottiin esimerkkinä näyttelijän taidoista ja roolihahmojen aitoudesta. Ei siis mitenkään hyvässä mielessä. Koko luokka sitten vain ihmetteli, että mitä ohjaajat ja käsikirjoittajat oikein olivat ajatelleet. Puolitoista tuntia jonninjoutavia kohtauksia, jotka ovat joko tylsiä ja turhia tai sitten niistä vain ei saanut mitään selvää, vaikka ne olisivat olleet tärkeitä elokuvan niin sanotulle juonelle.","Lyhyesti sanottuna huono elokuva, jonka ideaa ei kehitetty mihinkään suuntaan."
260,30.0,"Auli Mantila on polkaissut leffan jossa vain synkkyys ylittää uskottavuuden hakemisen määrän. Onhan Ystäväni Henry looginen paluu Suomi-leffan kurjuuden ylistämisen alkulähteille, mutta minun puolesta sinne olisi voitu jäädä palaamatta. Jos uusi ohjaaja hakee omaa uskottavuutta tälläisella tavaralla, niin  kaikki synkistelykeskusteluohjelmat ovat turhia. Ei ongelmia tarvitse peittää, mutta tälläisenaan elokuvaksi tuotuna, tämä pläjäys ei istu millään tähän kuluttajaan.Elokuvan parasta antia on lapsinäyttelijät. Ja siitä on jaettava krediittiä myös ohjaajalle. Mutta. Jälleen loppujäljessä näkyi suomalaisuus. Väkinäisyys, epäloogisuudet, taustojen pohjustamattomuus, uusia ihmisiä vain tulee yksitellen kuviin, sen kummemmin välittämättä avata niiden henkilöhahmoja.  Tapahtumat kiertävät samaa rataa, ja puolessa välissä alkaa lopullisesti usko loppua. En osaa sanoa kenelle tämä elokuva on tehty. Tottakai leffan teolle riittää perusteluita intohimoon saakka vaietuista mielen häiriöistä, kotiongelmista, lapsien traumoista ja ties mistä, ja näenkin tätä leffaa käytettävän traumakeskustelun inserttinä. Sellaisenaan elokuva on korkeintaan keskitason TV-leffa.Juoni lyhykäisyydessään. Kouluikäinen tyttö tapaa Henryn. Pojalla on kuitenkin outoja vinkeitä, kuten tytölläkin. Sielujen sympatiaa siis on olemassa. Ja kun aikuisten maailma ei oikein tahdo hyväksyä kaikkea lasten suusta tulevaa, alkaa epäilys mielen häiriöstä heräämään. Tarina jatkuu ja lopputulos onkin jotain muuta.  ",Elokuva on korkeintaan keskitason TV-leffa.
261,20.0,"Elitisti-verkkolehden innoittamana päädyin itsekin kokeilemaan telepaattisia lahjojani ja sain kuin sainkin yhteyden itse (valitettavasti) Ystäväni Henry -elokuvan ohjaajaan, Auli Mantilaan, tai ainakin hänen alitajuntaansa.Varoitus: haastattelu paljastaa Ystäväni Henry -elokuvasta juonta (tai sen tapaista), mutta asiaan kannattaa suhtautua samoin kuin itsensäpaljastajiin; kokemuksesta saattaa olla hauskan terapeuttista kertoa, mutta sen näkeminen on lähinnä piinaavaa ja kiusallista.Sandra Dee: No niin, Auli...Auli Mantila: Suvainnet kutsua minua rouva Mantilaksi, se kuulostaa arvokkaammalta niin.SD: ...Öööh, hyvä on, rouva Mantila. No, kuitenkin, satuin tuossa näkemään uusimman elokuvasi, Ystäväni Henryn ja olin erittäin yllättynyt lopputuloksesta.AM: Niin, uskoakseni se on erillainen kuin aiemmat ohjaukseni. Ensinnäkin siinä on lapsia pääosissa ja elokuva on muutenkin kehittynyt sitten edellisien ohjausteni...SD: Jaa-a... Niin no jaa, ovathan ne tottakai kehittyneet. ""Mihin suuntaan?"" on sitten ihan eriasia.AM: Mitä vihjaat?SD: No tuota suoraan sanoen, elokuvasi on järkyttävän huono ja tylsä. Tiedä sitten, onko siinä kunnollista sanomaakaan, mutta elokuvallinen toteutus on aika karmeaa katsottavaa.AM: Mitä? Etkö sinä muka ole pitänyt elokuvastani? Sehän kuuluu Suomi-filmien parhaimmistoon!SD: Siitä en mene takuuseen, ellet viittaa niiden laadun erittäin jyrkkään laskuun viime vuosina.AM: Ei niiden laatu ole mielestäni mihinkään laskenut. Viime vuonnahan tehtiin paljon hyviä elokuvia. Niistä oli jokaiselle jotain, oli laadukasta toimintaa, kuten Vares, hyvää yhteiskuntakriittistä kuvausta Levottomat 3:ssa ja sitten oli loistavaa draamaa tässä Henryssä...SD: Niin, tiedä nyt tuosta hyvästä. Vares oli uskomaton kliseläjä ja Levottomat on toistaiseksi huonoin katsomani ""yhteiskuntakriittinen"" elokuva. Pidätkö sinä oikeasti näitä hyvinä elokuvina?AM: Tottakai, nehän edustavat suomalaisen elokuvan kärkeä.SD: Niin varmaan niin... no mutta siirrytäämpä tähän sinun elokuvaasi. Mikä on Ystäväni Henryn idea?AM: No sehän on tietenkin se, että kerrotaan tarinaa murrosiän kynnyksellä olevista lapsista, joilla on kummallakin paljon ongelmia aikuisten kanssa. Ja sitten... ja sitten... ääh...SD: Niin? Jatka vaan.AM: ...Tuota... joo, niinhän se oli, tunteiden purkamisen tärkeydestä.SD: Anteeksi mitä?AM: Niin, elokuva kertoo tunteiden purkamisen tärkeydestä. Elokuvassa kaikilla on oma tapansa sulattaa surunsa ja lopussa näemme, miten se vaikuttaa...SD: Mutta jätit kertomatta miten nämä lapset liittyvät tarinaan, mikä on heidän sanomansa elokuvassa.AM: Tuota... Että aikuisten pitäisi kuunnella lapsiaan ja uskoa heitä.SD: Ja miten se liittyy surun purkamiseen... miten?AM: ...SD: No, koska pääsimme tulokseen, että Ystäväni Henryssä on sanomia, jotka eivät milläänlailla liity toisiinsa, eikä niitä saateta mitenkään loppuun, voimme kai siirtyä elokuvallisiin seikkoihin.AM: Jaa...SD: No niin, ystäväni Henryssä pääosissa on lapsia. Miten toimit heidän kanssaan?AM: No, löysin heidät alaisteni kautta ja heillä tuntui olevan sanat hyvin muistissa, joten valitsin heidät. Ja elokuvassa he näyttävät erittäin aidoilta...SD: Toki. Mitä tuon ikäiset lapset normaalisti muuta tekevätkään kuin seisovat hievahtamatta paikoillaan puhessaan täysin eleettömästi? Se on toki hyvin aitoa...AM: Kiitos, olen ylpeä heidän puolestaan.SD: No, entäpäs sitten elokuvan synkkyys. Se on toki kova, mutta miksi luulet, että joku haluaisi katsoa elokuvaa, jossa kaikki on niin ikävää ja vielä negatiivisesti perinteisellä tavalla?AM: No, lueppas se kaikista julkaisuista, mitä virallisilla lehtimarkkinoilla liikkuu. Olen tietääkseni saanut aika hyvät arviot ja tähtiäkin on ropissut...SD: Niin niin... Tunnetko jopa ansaitsevasi ne?AM: Tottakai, mitä vihjaat?SD: Sitä vain, että mielestäni elokuva ei oikeastaan lähde käyntiin missään vaiheessa. Se ei toimi oikeastaan millään saralla ja sinun ohjauksesi on suoraan sanoen hirvittävää...AM: Anteeksi kuinka?SD: No ajattele nyt esimerkiksi sitä kohtausta, jossa juuri päänäyttelijäksi vaihtunut Henry kävelee pitkin taloa, johon on murtautunut. Koko kohtauksessa ei tapahdu mitään erikoista ja se on reipaasti ylipitkä. Mikä tässäkin oli ideana?AM: No se kuvaa Henryn murtunutta olemusta ja moraalittomuutta...SD: Joo joo, äläpäs selittele.AM: En minä selittele! Se kohtaus on eräänlaista taidetta.SD: Joo, tiedän. Mutta tiedätkö, että taiteessa tarvitaan myös ideaa?AM: Ai jaa... Ei kun tietenkin. Onhan siinä ideaa. Se kuvastaa... se kuvastaa...SD: Niinpä niin. Vielä lopuksi kysyisin, että tienasitko elokuvalla hyvin ja kuinka paljon elokuvan tuotannosta meni virallisille lehdille, jotta ne kehuisivat elokuvaasi maasta taivaisiin täysin aiheetta?AM: Kuules tyttö, nyt sinä pilkkaat minua! Tuotantoyhtiö ei ole maksanut näille lehdille juuri mitään!SD: ""juuri""?AM: Minun ei tarvitse kuunnella tuollaista enää hetkeäkään. Lähden tästä Helsingin Sanomien haastatteluun markkinoimaan elokuvan DVD:tä.SD: Älä unohda rahoja...Eli kokonaisuus: Ystäväni Henry on pohjattoman huono, yllätyksetön, kökönoloinen, ontuva ja surullisen tuttu elokuva, joka kuvastaa järkyttävän aidosti suomalaisen median toimia suomalaisten elokuvien suhteen, mutta lisäksi se on karmea esimerkki huonosta suomalaisesta nykyelokuvasta.nimimerkki: Sandra Dee",Elokuva ei toimi oikeastaan millään saralla.
262,90.0,"Kun katselee suomalaisen elokuvan nykytilaa, niin minulle ainakin tulee mieleen heti Levottomat jatko-osineen, mikä ei merkkaa kovin hyvää. Sen jälkeen tulee mieleen Aleksi Mäkelän toimintapläjäykset ja Markus Selinin niihin sijoittamat pennosensa, eikä vielä silloinkaan paljon kehumista ole. En nyt väitä, että Mäkelän elokuvat olisivat huonoja, mutta ne ovat lähempänä Hollywoodia, kuin Markku Pölöstä. Onneksi välillä ilmestyy mukavia poikkeuksia, niin kuin tällä kertaa tykitysvuorossa oleskeleva Ystäväni Henry. Auli Mantilan kynästä lähtenyt tarina ja saman naisen käsien takoma filmi edustaa ylpeänä hyvää suomalaista elokuvaa.Tässä välissä olisi luvassa pieni tutustumistuokio tämä leffan maailmaan: Elokuvan alussa 12-vuotias Elsi (Alroth) ja hänen äitinsä Paula (Willberg) kurvaavat autolla pihaan, kun he palaavat lomamatkalta. Joku on penkonut Elsin huoneen tavaroita, mutta eihän äiti tietenkään usko. Samoihin aikoihin Elsi potee pientä kaveripulaa, mutta hän löytää siihen lääkettä Citymarketin pihalta. Siellä on ostoskärryjä työntelevä poika nimeltä Henry (Rantanen), joka ystävystyy Elsin kanssa. Uintikierros Henryn kotona ja Elsin koulusta lintsaaminen aloittavat mystisen tapahtumasarjan, josta enemmän kertominen tuottaisi vain pelkkää turhaa spoilaamista, joten jos haluatte tietää tarinasta lisää, niin katsokaa itse leffa.Mantila osaa nautiskella leffantekemisestä, eikä tule kohtaa, missä ei huomaisi ohjaajan suurta panostusta. Syksyiset värit ja jännä tunnelma tuo hommaan mukaan kiehtovaa salaperäisyyttä, eikä sitä voida mitenkään kiistää. Tarinankerronassa on otettu selvästi mallia monista trillereistä, vaikka kyseessä onkin melkein puhdasta draamaa. Myös kameraa osataan käsitellä ja jokainen kuva on rujolla tavalla erittäin kaunis. Paljon elokuva kysyy, eikä anna valmiita vastauksia, vaan käskee katsojan itse mietiskellä, mikä on tietenkin aina hyväksi teokselle.Henkilöt ovat mukavan salaperäisiä, mutta samalla Mantila paljastaa hiljalleen henkilöistä uutta tehden heistä samalla erittäin syviä kokonaisuuksia. Vain Elsin äiti Paula jää jotenkin vähän tyhjäksi henkilöksi, vaikka häntä Hellen Willberg hyvin näytteleekin. Henryn isänä nähtävä Pertti Sveholm tekee vakuuttavaa jälkeä, mutta leffan todelliset loistepisteet ovat lapsinäyttelijät Ninni Ahlroth ja Aleksi Rantanen, joiden luontevuuden kuvailemiseen menisi monta sanaa. Vielä täytyy antaa kiitosta Henryn äitiä näyttelevälle Ylva Ekbladille, jonka roolisuoritus on kyllä todella vahva. Mitään julkkiksia ei kameran edessä heilu, mutta näyttelijöiden jälki on kuitenkin erinomaista.Minulta lähtee aina tukea suomalaiselle elokuvateollisuudelle, vaikka ei sieltä aina tällaisia helmiä tipahtele, mutta onneksi tämä käveli vastaani. Elokuvan teemoja ovat mm. onnellisuus ja lapsuus, joita käsitellään hienosti. Korvien välissä oleva möykky saa vihdoinkin jotain toimimisen arvoista ajateltavaa. Myös realismi kukoistaa, sillä jotkut kohtaukset olivat suoraan, kuin minun pikkusiskoni ja hänen kavereiden välisistä riidoista. Elämä ei tässä elokuvassa ole mitään kiiltokuvamaista hollyhuttua, vaan Mantila näyttää asiat niin, että katsoja uskoo häntä. Lasten suusta voi kuula muutaman ärräpään, eikä vanhempien kunnioittaminen ole heille maailman tärkein asia.Vaikka elokuvissa oli katsomassa paljon ala-asteikäisiä lapsia, niin suosittelen tätä enemmän vanhemmille ihmisille ja vielä enemmän noiden ala-asteikäisten lasten vanhemmille. Sen verran rankaksi tämä tavara välillä äityy, että kehottaisin perheen pienempien mennä muualle katsomaan Muumia. Hyvien elämänmakuisten draamojen ystäville tämä on pakollista tsekattavaa, eikä olisi muillekaan persoonille tätä pahitteeksi jossain elämän vaiheessa katsoa. Toivottavasti sain teidät kiinnostumaan, sillä eipä tämän katsomisesta kenellekään mitään haittaa ole.",Mantilan kynästä lähtenyt tarina ja saman naisen käsien takoma filmi edustaa ylpeänä hyvää suomalaista elokuvaa.
263,90.0,"Ystäväni Joe -nimellä kulkee Suomessa ainakin kaksi elokuvaa. Tässä tykityksessä paneudun brittiläis-irlantilais-saksalaiseen tuotantoon vuodelta 1996, joka perustuu ruotsalaiskirjailija Peter Pohlin teokseen Janne, min vän. Johtuuko ruotsalaistaustaisesta tarinasta, vai mistä, mutta elokuvassa on läsnä ruotsalaisille nuortenelokuville tyypillinen vahva elämänmakuisuus.Chris (John Cleere) ja hänen kaverinsa elävät rasavillejä lapsuusvuosiaan ja kilpailevat poikamaiseen tyyliin siitä, kuka heistä uskaltaa tehdä uhkarohkeimpia tempauksia. Yhtenä päivänä Chris saa kovan haasteen, kun hänen pitää polkupyörällä ajaessaan napata liikkuvan kuorma-auton lavalta Coca Cola-pullo. Hyvästä yrityksestä huolimatta hän epäonnistuu. Yhtäkkiä paikalle pyyhältää kaveriporukalle täysin tuntematon poika, jolla on hieno pyörä ja mahtavat ajotaidot. Hän onnistuu helposti pullon nappaamisessa. Uusi poika on nimeltään Joe (Schuyler Fisk) ja hän osoittautuu melkoiseksi mysteeriksi. Hän ilmestyy paikalle aina yllättäen ja pystyy uskomattomiin temppuihin. Ei ole siis ihme, että Joe saa varauksetonta ihailua Chrisin ja muiden poikien suunnalta.Todellisuudessa Joe ei ole sitä miltä ulospäin näyttää. Hän työskentelee sirkuksessa ja on helvetillisen prässin alla, koska raskas sirkusesiintyjän elämä harjoitteluineen vaatii veronsa. Hänellä ei ole äitiä tai isää. Eno (Stephen McHattie) on lähin sukulainen, mutta hän on luonteeltaan julma ja raaka. Joen ainoa ystävä lieneekin sirkuksessa esiintyvä pelle nimeltään Simon, jota esittää Joel Grey. Chrisin kautta Joe saa kokea palan normaalia ja iloista lapsuutta. Aika kuitenkin tikittää ja sirkus ei viivy paikkakunnalla ikuisesti. Eno alkaa pikku hiljaa hiiltyä siihen, että Joe kaveeraa jatkuvasti Chrisin kanssa. Toisaalta myös Chrisin ja Joen ystävyyden ylle alkaa kasaantua pilviä, jotka johtuvat Joen yllättävästä paljastuksesta.Olin kesällä kylässä yhdessä paikassa, jossa isäntäväki alkoi katsella tv:stä tätä pätkää. Itse en ollut kovin innostunut, koska mielestäni kyseessä oli ennakkoon aika mitättömältä kuulostava tuotanto. Sitä paitsi minulla on muutenkin niin paljon tärkeitä elokuvia katsomatta, että ei millään jaksaisi viettää aikaansa sellaisen leffan parissa, joka ei kerta kaikkiaan nappaa. Kohteliaisuussyistä aloin kuitenkin vastahakoisesti seuraamaan, mitä tuleman pitää. Niinhän siinä sitten tietysti kävi, että tämä pikkuruinen, mutta rehellisen tuntuinen, elokuva vei palan sydäntäni mennessään. Nyt jo tuskaisena kaipailisin jonkinlaista dvd-julkaisua, koska palan halusta nähdä tämän uudelleen.Joeta esittävä Schuyler Fisk toimii koko leffan suurimpana energianlähteenä. Hänestä kumpuava elämänilo on miltei todellista ja siksi tuntuukin erityisen pahalta, kun hänen enonsa yrittää tukahduttaa sitä niin brutaalein keinoin. Kiinnostuin elokuvan myötä enemmänkin Schuyler Fiskistä ja yllätyksekseni huomasin, että hän on Sissy Spacekin jälkikasvua. Enoa esittävä McHattie on vastenmielisyydestään huolimatta vakuuttava. Tämä ei ole ihme, sillä hän on todella rutinoitunut ja monissa liemissä keitetty näyttelijä, jota suuri tähteys on ihmeellisesti onnistunut karttelemaan. Pieneen produktioon on saatu mukaan myös Oscar-voittaja Joel Grey, jonka ura on ollut ailahteleva ja erikoinen. Greyn kasvot ovat mieleenpainuvat. Tässä elokuvassa hän onnistuu mielestäni kohtalaisesti. Enemmän lämpöä olisi tosin voinut ladata rooliinsa. Pellemaskeissaan hän muistuttaa kierosti sitä seremoniamestaria elokuvasta Cabaret. Tämä mielleyhtymä on taatusti luotu elokuvaan tarkoituksella.  Lapsuus, tai paremminkin lapsuudenystävyys, on saatu purkkiin harvinaisen aidon oloisesti. Välillä itsekin oikein liikutuin, kun jotkut asiat tulivat niin lähelle minua ja muistuttivat omasta lapsuudestani. Tarinaa taustoittava sirkusmiljöö saa kaivettua monia muistijälkiä mieleni pintaan. Sirkus viittaa niin vahvasti kevääseen, joka puolestaan enteilee koulunloppua, vapauttavaa kesälomaa ja ihanaa joutenoloa. Joen vierailut Chrisin kotona ovat myös elokuvan lämpimiä hetkiä. Kenelle meistä ei tulisi mieleen muistoja siitä, kuinka kavereiden luona oli aina hauskempaa ja kuinka ärsyttävää oli jos joku soitteli kesken kaiken, että pitäisi lähteä kotiin. Tämänkaltaiset pikku asiat ovat mielestäni hyvin huomioitu tässä elokuvassa. Ystäväni Joe ei kuitenkaan ole yksipuolinen onnellisen lapsuuden ylistys, vaan se muistaa myös tuoda esille faktat siitä, että lapset osaavat olla julmia toisilleen. Epämiellyttävät muistot pyritään tietenkin aina unohtamaan, mutta kun oikein tarkasti itsekin alkaa muistella, niin mieleen juolahtaa monia tilanteita, joissa joku yksittäinen raukkaparka eristettiin pois joukosta mitä julmimmilla tavoilla. Tässä elokuvassa tarinan rankkuutta vielä lisätään Joen vaikeaan perhetaustaan viitaten, jollaista läheskään kaikkien ei varmasti ole tarvinnut tai tarvitse ikinä kokea.    ","Tämä pikkuruinen, mutta rehellisen tuntuinen elokuva vei palan sydäntäni mennessään."
264,40.0,"Ystäväni Simon Birch on täyttä Hollywoodia ja ripaus Disneytä. Se kertoo John Irvingin kirjan Ystäväni Owen Meaney innoittaman tarinan erikoisen pienestä pojasta Simon Birchistä (Smith), joka pitää itseään Jumalan lähettämänä sankarina, mitä muuta voi vammainen poika ollakaan Hollywood-leffassa. Tarina kuitenkin kerrotaan Simonin kaverin Joen (Mazzello) kautta. Isää ei pojalla ole koskaan ollutkaan, mutta uskomattoman upea äitimuori (Judd) häneltä kyllä löytyy. Erään onnettomuuden jälkeen Joen pitää etsiä isänsä, mistä alkaa poikien välinen pieni seikkailu. Joeta esittää unohdettu lapsitähti Joseph Mazzello, jolla olisi ollut kykyjä vaikka uudeksi Macaulay Culkiniksi. Pojan parasta roolisuoritusta ei nähdä tässä leffassa, mutta ei hän mikään ihan huono ole.Alkuun elokuva ottaa aivan liian kepeän otteen vakavaan aiheeseen. Ei kuulunut kuin aivastus, kun Simon putkahti maailmaan. Hän ei ollut, kuin nyrkinkokoinen, eikä ennustus ollut hänen kohdalla hyvä, mutta Simon kuitenkin ponnisti ja jatkoi elämäänsä lääkäreiden ennustuksista huolimatta. Onhan se mukavaa, että tehdään elokuva erilaisesta ihmisestä, joka yrittää pärjätä isossa maailmassa, mutta kuitenkin elokuva halventaa jopa pahemmin vammaisia, kuin Farrellyt konsanaan (hehän olivat se veljespari, joka eräässä leffassaan myi sokealle pojalle kuolleen papukaijan), ja samalla aliarvioidaan pahasti katsojan älyä. Loppua kohti onneksi keveys alkaa hiipumaan, mutta disneymäinen kiilto pysyy koko ajan päällä. Simonina nähtävä Ian Michael Smith on hyvin sympaattinen, mutta näyttelijänä hän ei ole kovin hyvä, johtuen pidemmän päälle kuitenkin typerästä henkilöhahmostaan.Leffa alkaa hyvin tuomalla Jim Carreyn ruutuun, mutta se ilo ei kestä kauan, sillä Carreyn poika lähtee pian muistelemaan ystäväänsä Simon Birchiä muuttuen itse 12-vuotiaaksi. Jim Carrey siis esittää aikuista Joeta, joka kertoo elokuvan tarinan, joka sijoittuu 1960-luvulle. Carrey on niin pienessä osassa, että täytyy olla erittäin kova fani, että lähtee miehen takia leffaa katsomaan. Ei tuota suoritusta voi edes kommentoida, vaikka jonkinlainen hepun fani olenkin.Aika kovasti nojaudutaan katoliseen kirkkoon ja siihen, miten se käsittelee uskontoaan. Kristinuskoa ei silti täysin tyrmätä, sillä sanohaan Carrey alussa tulleensa uskoon Simonin ansiosta. Simon voimakkaasti huutelee kylän papille (Strathairn), että mitä Jumala haluaa kirkolta, ja ilkeän pyhäkoulunopettajan rinnuksille pulautetaan, mutta siihen se kritisoiminen taitaa jäädä. Papin osan vetävä David Strathairn on viime aikoina vakiinnuttanut paikkansa suosikkinäyttelijöideni piirissä, eikä hän tällkään kertaa ole ihan huono. Aliarvostettu sivuosien tähtihän Strathairn on, mutta tässä hän näyttää vähän väsähtäneeltä. Ihan hyvä roolisuoritus tälläkin kertaa, mutta olisin odottanut vähän enemmän.Kyllä tämän kestää loppuun saakka katsoa, vaikka on eteeni tullut monta paljon parempaakin kasvutarinaa (kuten upea Stand By Me) ja perherainaa. Yksiulotteiset ja kliseiset henkilöhahmot, perihollywoodilainen käsikirjoitus ja hirvittävän sankarimainen musiikki kuorruttavat jo ennestään naiivia tarinaa. Sivuosien erikoismies Oliver Platt tekee rutiininomaisen roolityön Joen äidin miesystävänä, eikä Ashley Judd oikein vakuuta kylän kaunottarena ja Joen äitinä. Tarinankerronta kaatuu paikoin typerään lässytykseen, eikä kliseinen huumori sovi ollenkaan tällaiseen traagiseen tarinaan (joka on tällä elokuvatiimillä lähinnä tragikoominen).","Tarinankerronta kaatuu paikoin typerään lässytykseen, eikä kliseinen huumori sovi ollenkaan tällaiseen traagiseen tarinaan."
265,30.0,"Ystävänpäivänä romanttisten tunteiden näyttäminen on ehdotonta ja siksipä kirjoitinkin erityisen rakastavan arvostelun ohjaaja Garry Marshallin kunniaksi. Elokuvaa voisi toki kutsua myös suureksi pettymykseksi ja kliseisimmäksi tekeleeksi, minkä olen pitkään aikaan nähnyt, mutta en sorru sellaiseen. Ystävänpäivä on täydellinen vastalääke 500 Days of Summerin kaltaisille elokuville, jotka pistävät Paris Hiltonia fanittavan kohdeyleisön pään ihan pyörälle epäkronologisella kerronnallaan. Ystävänpäivän idea on fiksusti pöllitty muutaman vuoden takaiselta Rakkautta vain -blockbusterilta, sillä eihän ikivanhojen elokuvien juonta kukaan muista, ja sitä paitsi sen näyttelijät on jo ""so yesterday."" Elokuvassa seurataan ihmisten tapoja viettää ystävänpäivää ja ilmaista välittämistä toisilleen. Joulukuun sijaan Ystävänpäivä sijoittuu Ystävänpäivään, mikä luonnollisesti selvitetään katsojille jo nimessä, ettei elokuva vahingossa pääsisi yllättämään millään tasolla. Ystävänpäivä ja rakkaus kuvataan tietenkin esikuvien tapaan tosi koomisena juttuna, sillä jos se olisi vakavampaa, katsomoon eksyisi kaikenlaisia tylsiä mustavalkoelokuvia fanittavia kummajaisia, jotka karkottaisivat maksavan yleisön trenditeattereista. Elokuvassa on monen monta hassua vitsiä, jotka nekin on tietenkin ""lainattu"" muista teinikomedioista. En mitenkään pystynyt pidättämään riemuani, kun nainen painoi väärää nappia ja juoksumatto lähtikin vahingossa kiihtymään, haha! Lisäksi elokuvasta löytyy myös puolialaston Ashton Kutcher, joka tietenkin yllätetään nolosta tilanteesta, ja rohkea teinityttö, joka puhuu tosi suoraan aikuisille. En ole varma, oliko tytön nimi Juno - jokaikisen hahmon nimi unohtui joka tapauksessa lopputekstien jälkeen. Komedialliseen puoleen on elokuvassa selkeästi panostettu myös nimekkäissä näyttelijävalinnoissa. Eläimet ovat aina hauskoja ja siksi Marshall onkin kiinnittänyt mukaan Twilighteistä tutun apinan, Taylor Lautnerin, joka tosin nähdään tällä kertaa vaatteet päällä. Greyn Anatomiasta mukaan on saatu Patrick Dempsey, joka tietenkin on elokuvassakin tohtori, ettei katsojan pää menisi sekaisin. Jamie Foxx pyörii taustalla hassuna mustana miehenä, joten elokuvaa ei voi syyttää rasismista. Muista näyttelyn riemukkaista huippuhetkistä voisi mainita Jennifer Garnerin hassunhauskat yllättyneet ilmeet, joita ei ollakaan nähty kuin jokaisessa hänen komediaroolissaan, joten kyllä vielä jaksaa naurattaa! Garry Marshallin tuoreen tutkimuksen mukaan Ashton Kutcher on ""tosi ihku ja söpö"", joten Kutcherin tehtävä elokuvassa on näyttää tosi ihkulta ja söpöltä. Näyttelijöiden vahvoja puolia hyödynnetään muutenkin loistavasti. Mukana on sellaisia luonnenäyttelijöiden helmiä kuin Hector Elizondo, joka näyttelee hienosti näyttelevänsä, sekä ""kävelevä-jauhosäkki-jonka-nimen-unohdin"" (Bradley Cooper) ja ""olen-tässä-elokuvassa-koska-toimintaleffoihin-ei-enää-huolittu"" (Eric Dane). Miehiseen makuun mukana on Jessica Alba, jonka tissit näyttelevät oikein hienosti aitoja. Mukana nähdään myös Julia Roberts, jonka leveän hymyn selittää se, että hänelle luvassa on jäljeen kuusinumeroinen palkkashekki mitään tekemättä. ",Tosiystävä ei raahaa sinua katsomaan tätä elokuvaa.
266,70.0,"Garry Marshallin uusin on Hollywoodin kuumimmilla (ja kalleimmilla) tähdillä varustettu romanttinen komedia, joka sijoittuu vuoden romanttisimpaan ja samalla myös turhauttavimpaan päivään, ystävänpäivään.Elokuvassa on monta päällekkäistä tarinaa rakkaudesta, yksinäisyydestä ja ihmissuhteista tuona kirottuna päivänä. Juttu alkaa Reedistä (Ashton Kutcher), joka kosii tyttöystäväänsä (Jessica Alba) ja on samalla paras ystävä Julialle (Jennifer Garner), joka rakastuu petolliseen mieheen (Patrick Dempsey). Julian ystävä Kara (Jesisca Biel) järjestää vuotuista I Hate Valentine’s Day –illallistaan ja yrittää auttaa PR-firmansa asiakasta, jalkapallonpelaaja Sean Jacksonia (Eric Dane), joka velloo omissa ihmissuhdesotkuissaan. Tarinaan kuuluu vielä muun muassa Anne Harhawayn esittämä puhelinseksipalveluja tarjoava Liz, Irakista kotiin palaava sotilas (Julia Roberts), sekä itsetietoinen urheilutoimittaja Kelvin (Jamie Foxx). Valentine’s Day on täynnä ruusuja ja vaaleanpunaista väriä, mutta silti aihetta lähestytään yksinäisyyden näkökulmasta. Monet tarinat ja juonikuviot leikkaavat toisiaan ja jaksavat yllättää, joka on tässä lajityypissä harvinaista. Yhteen päivään on ahdettu paljon tapahtumia ja tunteita, joka saattaa tuntua sekavalta, mutta se myös luo asetelmaan kiinnostavuutta. Lopussa kiitos seisoo kun tarinoita ja pareja kiedotaan yhteen yllättävilläkin tavalla. Joissakin asioissa ei todellakaan ole mitään järkeä, kuten esimerkiksi se, että Emma Robertsin esittämä teini-ikäinen Grace hylkää suunnitelmansa harrastaa seksiä poikaystävänsä kanssa heti ensimmäisen vastoi käymisen tultua kohdalle, mutta ei se haittaa! Kuka on sanonut, että rakkaudessa ja elokuvassa kuuluisi ollakaan mitään järkeä. Ystävänpäivä on kuitenkin taattua Garry Marshall – laatua, jotta katsoja varmasti tietää mihin pisti rahansa kun kävelee teatteriin. Mitään suurempaa vaikutusta elokuva ei jätä, mutta onhan se nyt ihan viihdyttävää ajanvietettä.Elokuvan suurin heikkous piilee kuitenkin siinä missä myös sen loistavuus. Tarinoiden ja henkilöiden määrä aiheuttaa sen, että pienemmät tarinat ja henkilöt jäävät vähemmälle huomiolle. Loistavasta näyttelijäkaartista parhaiten mieleen jää Jessica Bielin esittämä ystävänpäivää vihaava Kara, joka mussuttaa suklaata koko elokuvan ajan ja hänen tunteensa vaihtelevat tuhrautuneisuudesta vihaan ja itsesääliin. Edellisen kerran näin naisen Easy Virtue –nimisessä elokuvassa, jossa keskityttiin lähinnä kuvaamaan Bielin huumaavaa seksikkyyttä ja upeita kurveja. Todellakin Biel näyttää tässäkin aivan käsittämättömän upealta, mutta nyt näyttelijälahjat eivät jää ulkonäön varjoon.Mieleen jäivät myös Ashton Kutcher sykähdyttävän suloisena floristi Reedinä, sekä nuoret tähdet Emma Roberts ja ärsyttävänä Feliciana hyvin onnistunut Taylor Swift. Nuorten naisten tarinoille ei vaan ikävä kyllä riittänyt paljoakaan valkokangasaikaa. ",Taattua Garry Marshall – laatua.
267,100.0,"Yksinäisyys on kamala tunne. Vielä kamalampaa on olla yksinäinen, jota kiusataan. Kukaan ei tule puolustamaan. Tämä on tuttua 12-vuotiaalle Oskarille (Kåre Hedebrant), joka asuu kaksin äidin kanssa Tukholman esikaupunkialueella. Hän on  luokan tyrannien vakiokohde. Kiusaaminen ei ole mitään pikku tönimistä, vaan kunnon  henkistä ja fyysistä väkivaltaa. Omissa mielikuvitusleikeissään Oskar puolustautuu, mutta todellisuudessa hän vain ottaa kaiken vastaan. Naapuriin muuttaa, Eli (Lina Leandersson), joka näyttää samanikäiseltä kuin Oskar . Ennen kuin uudesta naamasta ehtii edes innostua tämäkin ilmoittaa, ettei voi alkaa kaveriksi. Oskar on edelleen yksin. Lapset kuitenkin tapaavat toisiaan yhä useammin pihalla ja alkavat juttelemaan. Yhtenä päivänä Oskarin poskessa on laastari, ja hän kertoo  Elille kiusaamisesta. Tyttö sanoo, että täytyy puolustautua, lyödä takaisin. Silloin kun kiusaajia enemmän, tai he ovat isompia täytyy vain itse olla voimakkaampi. Oskar on hyvillä mielin uudesta tuttavuudesta, mutta ihmettelee sitä, miksi Eliä ei näy kuin pimeän tullen, sekä sitä miksi tyttöä ei koskaan palele. Kaiken lisäksi hän vielä tuoksuu oudolle.Samalla kun lapset tutustuvat toisiinsa rauhallisen lähiön rytmin rikkovat oudot murhat.Ystävät hämärän jälkeen on upeaa katsottavaa. Ankean näköistähän 80-luvun lähiöissä oli ja se on onnistuttu tuomaan esiin hyvin autenttisesti, mutta kauniiksi kaiken tämän tekee pohjoismainen pakkasmaisema. Elokuvan kuvaus on paikoitellen haurasta kuin hengityksen jälki ikkunalasissa ja äänimaailma välillä äärimmäisen hiljainen. Nyt täytyy höristää korvat, siristää silmiä, keskittyä ja olla valppaana.Vaikka kyseessä on vampyyrielokuva, esitetty maailma on monin tavoin todellisuutta. Aina ei löydy auttajia ja kamalia asioita tapahtuu. Se miten elokuvaa tulkitsee liittyy siihen, miten maailman näkee. Mikä on realistista, ja minkälaiset ratkaisut hyväksyttäviä?Lajityyppinä vampyyrielokuvat ovat hankalimmasta päästä.  Kauhua pitäisi olla,  mutta  ensimmäisenä mieleen piirtyy Christopher Leen vähintäänkin koominen hahmo, eikä se Lugosin setäkään nyt niin hirvittävän hyytävä ole. Tämä elokuva on juuri niin kuin pitää. Hienovarainen, kaunis, kiinnostava, ajoittain raaka, mutta välillä myös lämminhenkinen ja jopa hauska. Jännitystä luodaan pienillä elementeillä, katsojan mielikuvitus saa tehdä töitä, koska taustalla ei kuulla mahtipontista musiikkia. Monesti arvaa mitä tapahtuman pitää, mutta kuitenkin syke tiivistyy. En voi väittää että olisin ollut kauhusta kankea, mutta synkkyys puri. Tärkeintä oli se simppeliys, tehosteet olivat aika lailla minimissä, oli panostettu tarinaan ja kuviin.Koulukiusaamisesta kertova vampyyrielokuva voi kuulostaa liian isolta haukulta, mutta elokuva kantaa ja teemat tukevat toisiaan. Lopputulosta ei ole ainakaan pahentanut se, että käsikirjoituksen on tehnyt sama John Ajvide Lindqvistin, joka kirjoitti alkuperäisteoksenkin.",Elokuvan kuvaus on paikoitellen haurasta kuin hengityksen jälki ikkunalasissa.
268,80.0,"Ystävät hämärän jälkeen on Tomas Alfredsonin ohjaama, samannimiseen kirjaan perustuva kauhudraama vampyyrin ja ihmisen ystävyydestä keskellä karua lapsuuden aikaa. 12-vuotias Oskar (Kåre Hedebrant) elää äitinsä kanssa 80-luvun Ruotsissa ja yrittää selvitä niin hajautetusta elämästä eronneiden vanhempiensa välillä, sen tuomasta yksinäisyydestä, kuin myös jatkuvasta koulukiusaamisesta. Yhtenä kohtalokkaana iltana Oskar tapaa naapuriin muuttaneen vampyyrityttö Elin (Lina Leandersson). Pian Eli ja Oskar huomaavat olevansa hyvin samanlaisia, yhteiskunnan ulkopuolella eläviä kummajaisia, mutta oppivat huomaamaan myös erilaisuutensa. Oskar kokee pedon tarpeensa pelkästään psyykkisenä haluna, mutta Elille ne ovat fyysisiä, elämää ohjailevia tapoja. Kumpikaan ei löydä muuta kuin toisensa ymmärtämään aidosti tunteitaan.Elokuva kokoaa kattavasti yhteen klassiset vampyyri elementit, kuten synkät yöt ja äkilliset säikytyskohdat, mutta kokonaisuus on pohjimmiltaan jotain aivan muuta kuin sopisi odottaa. Elokuva on ennen kaikkea vahva draama, jossa kauhu on enemmänkin lisämauste tukemassa elokuvan teemoja; yksinäisyyttä ja erilaisuutta. Lapsuutta ja sen aikaista maailmankuvaa kohdellaan leffassa totena; maailma on sama karu paikka kaikille, mutta vain lapsille se esittäytyy tarpeeksi yksinkertaisena kestettäväksi. Koskettava tarina on kulkee eteenpäin hitaalla tempolla, mutta ei alleviivaa mitään ja jättää paljon katsojan mietittäväksi. Kolkko miljöö, harmaat värisävyt ja syvä realistinen ote yhdistettynä kauhun hetkiin luovat erittäin hyvän tunnelman. Eli ja Oskar täydentävät toisiaan ruudulla kaikin puolin erinomaisesti. Dialogi on sujuvaa ja realistista, sellaista mitä voisi oikeasti odottaa kuulevansa lasten suista. Luonnollisesti ilmenevä keskustelujen naiivius auttaa katsojaa ymmärtämään ja samaistumaan. Omillaan Kåre Hedebrant pärjää myös hyvin, mutta pientä hapuilua on ilmassa. Lina Leandersson sen sijaan tekee liki täydellisen suorituksen, onnistuen yhdistämään Elissä syvimmät ihmisyyden ja  pedon piirteet. Yhteiset kohtaukset Hedebrantin ja Leanderssonin välillä ovat kuitenkin ehdottomasti elokuvan parhaat hetket. Tällöin  kumpikin sulautuu yhteen hahmojensa kanssa, luoden täydellisen luontevan ja saumattoman kokonaisuuden. Muut näyttelijät onnistuvat työssään jokainen vähintään kohtalaisesti, ja erityismaininnan ansaitsevat Patrik Rydmark Oskarin koulukiusaajana ja Per Ragnar Elin huoltajana, mutta jäävät silti pahasti pääkaksikon varjoon.  Sivuhahmot ovat ainoistaan edistämässä tarinaa, ja jäävätkin hyvin pintapuolisiksi. Ainoastaan kostonhimoinen Lacke  (Peter Carlberg) ja miehen tyttöystävä Virginia (Ika Nord) saavat hieman lihaa luittensa ympärille. Kasvottomuus kuitenkin tukee paneutumista elokuvan tunnelmaan niin, ettei tarina laajene vaikeammin ymmärrettäväksi. Kokonaisuutena Ystävät hämärän jälkeen on vahva ja koskettava draama, jonka yksinkertaisuus tekee siitä helposti samaistuttavan. Leffa ei tarjoa moraalista opetusta, vaan sen voi nähdä vaikuttavana tutkielmana ihmisen synkkyydestä, sen muodoista ja siitä selviämisestä, mutta myös lapsuuden aikaisten muistojen ja fantasioiden kuvauksena. ","Kokoaa kattavasti yhteen klassiset vampyyri elementit, mutta kokonaisuus on pohjimmiltaan jotain aivan muuta kuin sopisi odottaa."
269,70.0,"Muutamaa hetkeä ennen kesäkautta päätettiin Hollowoodissa julkaista suuren rahan Ytimessä-scifileffa. Maan sula ydin on lakannut pyörimästä, ja vain omapäisellä geologian professorilla Josh Keyesillä (Aaron Eckhart) on tietotaitoa saada jutut kuntoon. Hän tarvitsee tiimin ammattilaisia ja kieroutuneita tyyppejä ydinlatauksen asettamiseen Maan ytimeen, ennen kuin suojaava magneettikenttä pinnalla tulee liian heikoksi pystyäkseen pitämään elämää yllä siinä muodossa, kuin me tunnemme sen. Tämän aikana yläpuolella tapahtuu pahoja.Tässä syitä miksi Ytimessä on parempi kuin Armageddon:1. Tieteelliset selitykset ovat oikein hyvin tehtyjä ja erittäin mielenkiintoisia.2. Dialogi on ajoittain älykäs ja hauska ja muina aikoina vain hauska.3. Elokuvassa ei ole makeaa rakkaustarinaa ja pakollista kulunutta balladia.4. Hilary Swank on huippu.5. Aaron Eckhart on vetelehtivä tiedemies, joka osaa käyttää aivojaan.6. Ytimessä käyttää röyhkeästi väärin jokaista katastrofielokuvan kliseetä huumorin kera. Tämän takia se ei ole Armageddonia parempi:1. Missä on Steven Buscemi?2. Ääniraita on kuul, mutta ei tarpeeksi kuul.3. Tuotemainoksien sijoitus on jopa vieläkin pröystäilevämpää.4. Urhoollinen maailmanpelastus menee järjettömiin mittasuhteisiin.5. Kestää pitkän aikaa, ennen kuin alkaa tapahtua.6. Palava hedelmänpala on outo.7. Lukuunottamatta Golden Gate-sillan kohtaa, ääniefektit ovat perustyperiä.Yleisarviona ihan ok-kamaa perusjallulle, mutta scifi-leffoista pitävät varmasti rakastavat tätä.",Scifi-leffoista pitävät varmasti rakastavat tätä.
270,40.0,"Tässä on kevyt annos perjantai-illan aivonollaa. Sotilaallinen koe (onko muita kokeita?) aiheuttaa (taas) vakavan, maapalloa uhkaavan vaaran. Tällä kertaa kyseessä on maapallon magneettikentän pettäminen, jolloin auringon säteily pääsee mikroaallottamaan planeetan karrelle. Ydin pitää saada liikkeelle pamauttamalla valtava pommi ytimessä. Juoni on siis Ö-scifi huttua, mutta voiko toteutus pelastaa sen?The Core on miellyttävän kliseinen ja hölmö scifi-seikkailu retkestä maan uumeniin. Uskottavuus karisee jo viiden minuutin jälkeen kyydistä valtavana hilsepilvenä, mutta muutamia komeita ja jopa kekseliäitä visioita on saatu kiitettävästi mukaan.Käsikirjoituksesta voi sanoa sen, että tarinan yksikään käänne tai henkilöhahmo ei yllätä, mutta ne eivät kuitenkaan ole täysin etukäteen tiedossa tai epäonnistuneita. Ainoa allekirjoittaneen ärsytyshermoa satuttanut seikka oli se pakollinen, lismainen ja kuvottava rillipää-nörtti-krakkeri, jonka olemus jo itsessään aiheuttaa tarpeen nauttia hedelmäsuolaa. Lisäksi tämä visuaalinen ja käsikirjoituksellinen mätäpaise on niin tärkeä sankareille. Jos tarkoitus on ollut luoda ärsyttävä hahmo, tulos on loistava, jos ei, niin se on epäonnistunut.Tästä roskapätkästä voi ehdottomasti mainita koko elokuvan parhaan kohtauksen, missä koko ajan sanelimeen puhuva tyyppi jatkaa muistiinpanojen tekemistä hädän hetkelläkin. Käänne tulee siitä, että hän lopettaa yhtäkkiä ja kysyy, mitä helvettiä hän on tekemässä. Tilanteen absurdius naurattaa jopa kyynisintä katsojaa.Älä missään nimessä odota mitään vakavaa tai taiteellista tältä elokuvalta. Se ei kannata, mutta pari timmaa menee mukavassa koomassa. nimimerkki: Jurpo",Älä missään nimessä odota mitään vakavaa tai taiteellista tältä elokuvalta.
271,100.0,"Henkilökohtaisesti en ole koskaan aiemmin nähnyt Michelangelo Antonionin elokuvia, vaikka lukenut niistä kyllä olen jonkin verran. Tiedetään, aika noloa tässä vaiheessa elokuvaharrastusta. Tiedän lähinnä miehen olleen älykkö, monen kollegansa tavon aatemaailmaltaan kommunisti. Ennen elokuvauraansa hän toimi myös elokuvakriitikkona. Tätä vuonna 1961 ilmestynyttä elokuvatrilogian keskimmäistä osaa on monessa lähteessä kutsuttu yhdeksi ohjaajan  parhaista töistä, se on mm. voittanut kultaisen karhun ja se kuului Stanley Kubrickin sekä nykyohjaajista Lars von Trierin suosikkeihin. Monty Pythonin Brianin elämän lopputeksteissä kehotetaan katsomaan tämä elokuva. Pakkohan tämä oli nähdä.Elokuva kuvaa vuorokauden verran erään pariskunnan elämää. Kirjailija sekä aviomies Giovanni Pontano (Marcello Mastroianni) käy vaimonsa Lidian (Jeanne Moreau) kanssa sairaalassa katsomassa sairasta kustantajaansa Tommassoa (Bernhard Wicki), minkä jälkeen mies suuntaa kirjansa julkistamistilaisuuteen emännän mennessä kaupungille kävelylle. Myöhemmin pariskunta suuntaa yökerhoon sekä illalla juhlimaan. Kumpikin osapuoli flirttailee elokuvan aikana vieraiden ihmisten kanssa ja näyttääkin siltä, että heidän välinsä viilenevät loppua kohden. Elokuva ei oikeastaan ole kovinkaan tarinakeskeinen, eikä siinä hirveästi ole dialogia.Michelangelo Antonionin Yö on yksi niistä elokuvista, jotka on suunniteltu kuva kuvalta yksityiskohta kerrallaan. Koko teoksessa ei taida olla ainuttakaan ei-kiinnostavaa tai erilaisista kuvallisista tehokeinoista riisuttua otosta. Erityisen huomattavaan asemaan leffassa ovat päässeet huikeat kaupunkinäkymät, jotka ovat aina läsnä teoksen ensimmäisessä kolmanneksessa. Ensimmäisen puolikkaan aikana ei oikeastaan kuulla juurikaan musiikkia tai dialogia, vaan kaiken taustaäänen muodostavat kaupungin erilaiset äänet. Joissain lähteissä kaupungin melua on kuvattu myös eräänlaiseksi urbaaniksi ja abstraktiksi sisäiseksi monologiksi, jotka paitsi luovat tunnelmaa myös osaltaan kuvaavat tarinan henkilöiden kulloisiakin mielenliikkeitä sekä tunteita.Elokuvan jälkimmäisessä puolikkaassa pinnalle nousee erikoinen seksuaalinen levottomuus sekä mustasukkaisuus, jotka säilyvät pinnalla lähes koko ajan loppuun asti. Tunnetta on vaikea sanoin kuvailla, mutta se todellakin selvästi läsnä lähes koko loppuelokuvan. Aivan lopussa mustasukkaisuuden tunne häviää, samoin rakkaus. Tietynlainen kaksijakoisuus on tälläkin kertaa mukana Luchino Viscontin teosten tavoin. Koko elokuva on käytännössä rakennettu tämän tietyn kielen ulkopuolelle menevän herkän seksuaalisen jännitteen varaan, eikä sitä ole ollenkaan helppoa selittää auki. Se selviää lukijalle vain katsomalla ja kokemalla leffa itse.",Viimeisen päälle tyylikkään elokuvan kruunaa sen uniikki ja herkkä tunnelma.
272,70.0,"Huhhuh, olipas ahdistava pätkä. Ohjaajana toimiikin mestari Polanski eli jotain tämänkaltaista oli odotettavissakin. Tylsän alun jälkeen rupeaa Polanski tiivistämään tunnelmaa huimaan tahtiin, eikä katsoja voi paeta minnekään. Jos hän painaa stop-nappulaa, niin häntä jää aivan liikaa vaivaamaan asia. Jos hän kuitenkin kestää lopputeksteihin saakka, niin on sekin minusta jo aika kunnioitettava teko (eli hyvä minä!). Yö ei tunne armoa on nimittäin sen verran henkisesti raastavaa tavaraa, että harva kollega pystyy samaan. K-18 -merkki olisi enemmän, kuin paikallaan. Vaikka teos ei olekaan kovin väkivaltainen, niin se sisältää kuitenkin paljon henkistä väkivaltaa, enkä sen vuoksi monelle tätä suosittelekaan.Joku filmin nähnyt voi nyt varmasti sanoa, että Thoke liioittelee pahemman kerran, mutta minä näen asiat näin, ettekä te voi pahemmin vastaan sanoa (nänänänänännää). En mielestäni ole kovin herkkä katsoja (käsittäköön käsitteen jokainen omalla tavallaan), mutta nyt minäkin melkein aloin voimaan pahoin. Toisaalta tarina tarrautuu sinuun sellaisella otteella, ettet voi päästä siitä mitenkään irti. Järkyttynyt ilme on vielä parin tunnin jälkeenkin naamalla.Leffa olisi varmaan parhaimmillaan, jos juonta ei kovinkaan tarkaan tiedä ja tuon takia selitän sen vain hyvin lyhyesti. Kannatan myös sitä, että he, ketkä haluavat katsoa joskus tämän leffa, niin jättäisivät tämän lukematta. Kerron sen kuitenkin nyt, mutta hyvin lyhyesti: Paulina (Weaver) on saanut kokea vuonna 1977 kauhun hetkiä. Aikaa on siitä kulunut jo yli 15 vuotta ja Paulina elelee onnellista elämää yhdessä miehensä Gerardon (Wilson) kanssa. Eräänä synkkänä ja myrskyisenä yönä menneisyyden kauhut kurvaavat kuitenkin Paulinan kotipihalle...Alkuun leffa ei oikein sytyttänyt, mutta kyllä pian alkoi tapahtumaan. Tämä psykologin trilleri edustaa lajityyppinsä laadukkainta osasto, vaikka on niitä parempiakin nähty. Tapahtumapaikka rajautuu melkein kokonaan vain Paulinan ja Gerardon taloon ja idea toimii. Tunnelma on hyvin tiivis, eikä katsojaa päästetä vähällä. Kyllästymisen hetkiäkään ei ole havaittavissa alkua lukuunottamatta.Koska näyttelijät ovat tässä todella tärkessä osassa, niinpä kyllä kai niitä suorituksiakin on pakko vähän kehaista. Sigourney Weaver on ennenkin osoittanut minulle, että osaa näytellä, eikä hän pettänyt luottamustaan nytkään. Puolestansa aviomiestä näyttelevä Stuart Wilson oli minulle ennestään aika tuntematon tapaus, eikä hän yhtään hassumpi näyttelijä olekaan, mutta jää silti ehdottomasti Weaverin ja Kingsleyn varjoon. Ketä Ben Kingsley sitten näyttelee? Hän näyttelee tällä kertaa leffan pahista, joka ei ole mikään kovin kiltti mies, mutta jos haluatte tietää jotain enemmän tyypistä, niin katsokaa leffa. Roolisuorituksesta kuitenkin sen verran, että hyvä oli. Kingsley oli suorastaan loistava, mutta jos tahdot tietää hänen loistavuudesta lisää, niin katso tämä leffa.","Tunnelma on hyvin tiivis, eikä katsojaa päästetä vähällä. Kyllästymisen hetkiäkään ei ole havaittavissa alkua lukuunottamatta."
273,40.0,"Eräänä päivänä alennuslaaria selatessani silmääni sattui tummanpuhuva DVD, jota koristi nimi Marlon Brando. Vannoutuneena Kummisetä-fanina otin filmin käteeni ja parin euron hintalapulla varustettu pätkä oli pakko-ostos, ei-niin-lupaavasta takakansitekstistä huolimatta. Kyseessä oli Hubert Cornfieldin ohjaama trilleri Yö ilman armoa, vuodelta 1968.Yö ilman armoa on juoneltaan hyvinkin perinteinen kidnappaus-tarina; alku sujuu kuin tanssi, mutta sitten alkaa mennä metsään ja pahasti. Takakansi lupaili trilleriä, mutta jo juonen ennalta-arvattavuuden takia jännitys on kaukana tästä elokuvasta. Ainoastaan viimeisen vartin aikana jännitys näyttäytyy hetkittäin, mutta muuten elokuvaa saa katsoa ilman suurempaa tärinää.Kolme epätoivoista rikollista, Bud (Brando), Wally (Hahn) ja Leer (Boone) kidnappaavat rikkaan perijättären ja vievät tämän jonnekin päin Ranskan rannikkoa, syrjäiseen taloon. Lisäksi mukana on Wallyn narkomaani sisko Vi (Moreno), jolla on suhde Budin kanssa. Siepattua tyttöä on aikomus pitää yön yli, ja vaatia sen jälkeen rikkaalta isältä lunnaat tyttärestä. Erinäisistä syistä homma alkaa kuitenkin lipsua kriminaalien käsistä ja koko homma on vaarassa. Mainittakoon vielä elokuvan lopussa nähtävä outo käänne, jonka tarkoitus jäi ainakin minulle epäselväksi.Tapahtumapaikkana toimivalla sateisella ranskalaisella rannikkokaupungilla on ilmeisesti yritetty luoda jollain tapaa painostavaa tunnelmaa elokuvaan. Sade ja tuuli eivät siltikään eritysesti jännitä ja tunnelma tuo muutenkin enemmän mieleen vaikkapa Lontoon, enkä tajua miksi englanninkielinen elokuva on täytynyt ylipäätänsä sijoittaa Ranskaan. Myöskään musiikit eivät onnistu omalta osaltaan jännityksen luonnissa; käännekohdissa soi lähestulkoon iloista jazzia, eikä missään kohtaa kuulla kovinkaan synkkiä sävellyksiä. Muutama näyttelijäsuoritus on kuitenkin ihan onnistunut, vaikka tarina muuten ontuukin. Brando on symppisrosvo Budina uskottava ja Boonen psykopaatti Leer saa välillä jopa kylmiä väreitä selkäpiihin. Brandon lisäksi elokuvassa on myös toinen oscar-voittaja, Moreno, eikä hänkään täysin epäonnistu Vi:n roolissa.",Elokuva ilman armoa
274,90.0,"Yö ja usva on ensimmäisiä dokumentteja, joka jo ensiminuuteilla kiinnittää katsojan huomion pelkästään kuvaruutuun. Kaikki muu katoaa mielestä ja ainoastaan Yö ja usva sykittää päässä. Dokumentti on realistinen kuvaus keskitysleiristä. Paikasta jossa ei ollut inhimillisyyttä. Paikasta jossa ihmiset eivät olleet ihmisiä. Siinä näytetään natsien tekemiä kauheuksia ihmisille ja niiden lopputulos: miljoonia ihmisiä kuolleina. Itse murhanäytelmään emme onneksi päästä todistamaan, mutta tulokseen kylläkin.Yö ja usva käyttää hyväkseen vanhoja videopätkiä siirtäessään kauheudet katsojan eteen. Joudumme omin silmin todistamaan inhimillisyyden puutetta ja hulluutta, joka pyöri toisen maailmansodan aikana. Sitten siirrytään vuosia eteenpäin ja pääsemme katsomaan, miltä näyttää Auschwizin raunio piikkilankojen keskellä. ",Realistinen kuvaus keskitysleiristä.
275,90.0,"Kamera halkoo autioita kuoleman raiskaamia keskitysleirien maita. Ruostuneet piikkilanka-aidat seisovat autiudessa järkähtämättöminä, kuin monumentteina siitä kauheudesta, mitä niiden sisäpuolella on koettu…Paha sanoa, miten tätä nyt jatkaisi. Meinaa olla niin sanotusti pala kurkussa. Kauhuelokuvan, niin kuin se nykyään ymmärretään, käsite on entistä laimeampi: oikeaa kauhua taitaa sittenkin olla totisen todellisuuden kuvailu eikä fiktiivinen tyhjänpäiväinen verellä mässäily.Alain Resnaisin ohjaama viidenkymmenen vuoden takainen dokumentti aloittaa tarinankerrontansa varovasti. Kamera lipuu kuoleman merkkaamien alueiden yli aluksi sen enempää väkivallan merkkejä näyttämättä. Michel Bouquetin tasainen ääni on kuin synkkää runoilua. Hiljalleen taustan kuvavälähdykset muuttuvat raaemmiksi ja raaemmiksi. Ja kuvien ""ihmiset"" yhä laihemmiksi ja kärsineimmiksi – inhimillisyys etääntyy entisestään. Puoli tuntia ihmiselämästä ei ole kovin merkittävä aika. Silti tuohon kahteen varttiin voidaan näemmä änkeä isommankin kiintiön verran tuskaa. Kysymyksiä pörrää päässä kuin kärpäsiä kesäpäivänä… vertauskuva voisi olla tylympikin, mutta kuvaruudulta poimittu kylmyys riittäköön.Yö ja usva –dokun näkeminen on todella suotavaa jokaiselle, tai ehkei heikkohermoisimmille. Tyhjänpäiväiset kommentit ""saarnaustuotteesta"" saa ainakin unohtaa suosiolla – saarnaaminen on väärä sana, totuuden pimeän puolen kuvailu on lähempänä oikeaa. Ainoan lämmön riipaisevaan kuvaukseen tuovat nyt tyhjinä ammottavien krematorioiden kuvitteelliset liekit… niitä ei jostain syystä ole kauhean hankala kuvitella.Yö ja usva huipentuu siihen, kun ruumiit, joissa ei enää ole jäljellä hitustakaan siitä, jota ihmisyydeksi kutsumme, pyyhitään pois. Ja samalla vastuunkantajat yrittävät pyyhkiä vastuun taakan harteiltaan: eihän kenenkään turhaan vastuussa tarvitse olla… eihän?Sen verran painostavasti kipu roikkuu puolituntisen dokkarin kuvien yllä, että rainan suominimi voisi olla Yö ja tuska. Yönpimeässä kerronnassa vain paikoin ärsyttäväksi yltyvä taustamusa raapaisee puoli pojoa pois, mutta ihmisten tuhoamisesta (kyllä, nimenomaan tuhoamisesta) kertovana dokumenttina Nuit et brouillard on riipaisevimpia. Pahuudella ei ole rajaa, tai jos on, niin se on liian kaukana ymmärrettäväksi.",Oikeaa kauhua taitaa sittenkin olla totisen todellisuuden kuvailu.
276,100.0,"Yö ja usva on ehkä järkyttävin, karmein, kauhistuttavin ja järisyttävin elokuva mitä on koskaan tehty. Syy, mikä tekee filmistä niin kammottavan ikimuistoisen, on se että mikään siinä ei ole näyteltyä. Jokaikinen seikka, kaikkein kamalimmatkin kuvat ovat täysin totta. Yö ja usva on tarina helvetistä, josta me saamme syyttää ainoastaan itseämme.Yö ja usva on noin kymmenen vuotta Holokaustin ( juutalaisten kansanmurhan) ja toisen maailmansodan päättymisen jälkeen valmistunut ranskalainen dokumentti natsien joukkomurhan symbolina toimivan Auschwitzin kuolemanleirin toimintatavoista ja leirin asukkien jokapäiväisestä elämästä. Saamme seurata askel askeleelta sitä, millaiseksi natsit organisoivat kamalan joukkomurhansa. Ensin juutalaiset ja muut vähemmistöryhmiin kuuluvat ajettiin kodeistaan ja asunnoistaan kuljetusjuniin, joiden eläimille tarkoitettuihin vaunuihin sullottiin useita ihmisiä vauvasta vaariin ja junat lähtivät matkustajiensa viimeiselle matkalle ""yöhön ja usvaan"". junat matkaavat ikuisuuden ja useita ihmisiä kuolee jo matkalla täyteen ahdettuihin vaunuihin, kunnes juna pysähtyy määränpäähänsä, Auschwitziin.Koirien haukkuessa ja saksankielisten komentojen kajahtaessa ja valonheitinten lakaistessa rautatietä sekä katsoja että vangit ajetaan sisälle leirin porteista, joista on tarkoitus kulkea sisälle vain kerran. Jälleen haluan muistuttaa siitä että filmissä ei ole mitään näyteltyä, kaikki on täyttä totta. Leirin arki on kolkkoudessaankin melko yksinkertaista. Aamulla vangit lähtevät pakkotyöhön kaivoksiin tai rakentamaan leirille lisää rakennuksia. Työ on ankaraa ja armoa ei anneta eikä juuri pyydetäkään. Illalla palataan takaisin majoituksiin, kapo (vankien kovakourainen johtaja, joka on itsekin erityisasemaan päässyt vanki) laskee kuolleet, koska natsit haluavat hoitaa kaiken hyvin järjestelmällisesti ja sitten mennään ""lepäämään"" kunnes sama toistuu uudestaan ja uudestaan, kunnes toisin todistetaan. Vankeja saatetaan myös käyttää erityiskokeissa, heitä kidutetaan salaisissa kellarihuoneissa tai heidät tapetaan. Syitä voi olla useita: johtajat tai kapo suuttuu kyseiseen henkilöön, hetken mielijohde, henkilö on liian huonossa kunnossa tehdäkseen työtä etc... Leirit ovatkin kuin suuria kaupunkeja: niissä on ""sairaala"", jonka arvo on lähinnä kuriositeettinen, vankila, jopa bordellit. Ja kaikki tapahtuu komendantin tiukassa valvonnassa, hänen teeskennellessä ettei tiedäkään leirin olemassaolosta. Lähellä asuvat upseerit ja heidän perheensä jotka elävät täysin normaalisti ja joissakin leireissä on jopa eläintarha piristämässä upseerien lapsia.Lopulta, kun vanki on loppuun käytetty, hän on sairas ja heikko, huono ravinnon näännyttämä, arbeit macht frei. Heidät ohjataan suoraan ""desinfiointiin"" eli ""suihkuun"", joissa heidän on määrä peseytyä. Todellisuudessa suihkuhuoneen ovet salvataan ja hanoista alkaa purkautua Zyklon B:tä, syövyttävää syanidikaasua, ja uhrit kuolevat hetkessä. Tosin he yrittävät epätoivoisesti pelastautua ja jopa suihkuhuoneen katon betonikerros kynsitään rikki. Kun absurdi operaatio on saatettu päätökseen, uhrit poltetaan krematoorioissa ja tuhannet, tuhannet ja vielä monet tuhannet elämät haihtuvat kirjaimellisesti savuna taivaalle. Tässä vaiheessa katsojalla ei ole yleensä enää mitään sanottavaa.Yö ja usva on tärkeä dokumentti historian mustasta hetkestä ja ehdottomasti paras Holokaust-teos, jonka rinnalla Spielbergin Schindlerin lista on kuin päiväkävely leikkipuistossa. Eniten järkyttää juuri autenttinen kuvamateriaali: vuorotellen esitetään sodan aikana taltioitua mustavalkomateriaalia ja sodan jälkeen taltioitua värimateriaalia nyt jo hieman ränsistyneestä kuolemanleiristä. Mukana on todellakin materiaalia joka ei missään nimessä sovi heikkohermoisille tai pikkulapsille: voihan sitä aina kehuskella kestävänsä vaikka minkälaisia näkymiä, mutta kykeenekö paatuneinkaan kyynikko katsomaan tyynenä koria joka on täynnä juutalaisten päitä, puskutraktoreita puskemassa ruumiskasaa kuoppaan tai ihmisten nahasta tehtyjä lampunvarjostimia tai hiuksista tehtyjä kangasrullia?Elokuva on siis todella tärkeä muistokappale, ja sen sanoma, joka tiivistyy erinomaisesti loppupuheessa, pitäisi aina muistaa: ehkä Hitler kätyreineen on jo kuollut. Ehkä kuolemanleirien ja krematoorioiden seinät ovat jo ehtineet maatua ja rautateiden päälle on jo kasvanut paksu ruohokerros. Ehkä kuolevien huudot eivät enää kaiu muureista ja kremaatoorion synkkä musta savu ei enää tummenna maalaisidyllin auringonpaistetta. Mutta tästä huolimatta emme saa elää siinä luulossa että tällaista ei enää koskaan tapahdu, että natsien mukana muka kuoli ihmisen luontainen tapa satuttaa toista. Pahuus on aina läsnä luonnossamme, on ollut ja on tuleva olemaan vieläkin aikojen loppuun saakka. Vain muistelemalla näitä synkkiä pilviä historiassamme voimme estää niitä tapahtumasta enää vastaisuudessa. Näiden tosiasioiden välissä ei enää ole juuri väliä sillä antaako tälle elokuvalle neljä vaiko viisi tähteä. Katsoja ei saa myöskään uskoa että filmin lyhyt kesto tarkottaisi sitä että elokuva olisi kepeä iltasatu. Jos haluat katsoa tämän tykitykseni luettua, varaudu puolen tunnin matkalle helvettiin.",Tästä järkyttävästä puolituntisesta on leikki kaukana.
277,100.0,"Alain Resnaisin Yö ja usva on yksi ihmiskunnan hienoimpia aikaansaannoksia. Lyhytdokumenttielokuva on moraalisesti ja älyllisesti haastavimpia elokuvia ikinä. Se ei pakene moraalisten käsitysten yläkulmiin.Resnaisin leikittely ajan ja sen merkityksen kanssa ei voi aiheuttaa muuta kuin kunnioitusta. Väri- ja mustavalkokuvaus vaihtelee taidokkaasti ja elokuva tekee olon vaikeammaksi kuin Schindlerin lista ikinä! Näin elokuvan valkokankaalta Suomen elokuva-arkiston sarjassa, mikä on ainoa oikea tapa nähdä elokuvia. Kylmä faktojen latominen tehoaa kuin kylmä suihku. Emme voi syyttää pelkästään natseja tästä, se on koko ihmiskunnan rikos. Kynnet katossa sekä joukkohaudat muistuttavat meitä sisäisestä pedostamme. Rodulliset, ulkonäölliset erot eivät ole oleellisia, näennölliset ovat.Kylmät tosiasiat toimivat paremmin kuin paatokselliset ikinä. Hans Eislerin musiikki toimii loistavasti, etäännyttää ja lähennyttää katsojaa tarvittaessa. Mahtavaa!nimimerkki: Piispa",Moraalisesti ja älyllisesti haastavimpia elokuvia ikinä.
278,50.0,"Orson Wellesin vuonna 1939 radiossa esittämä versiointi H.G. Wellsin Maailmojen sodasta pisti Amerikan sen verran sekaisin, että tapahtumasta puhutaan edelleen. Todentuntuisesti kerrottu tarina muukalaisten suorittamasta joukkotuhosta aiheutti joukkopaniikin arviolta yli miljoonassa kansalaisessa, mikä on melko hyvä saavutus, kun kuulijoita ko. radiokanavalla tuolloin oli vain reilut kuusi miljoonaa.On tietenkin helppo syyttää reaktiosta vain tuota ”tyhmää ja naiivia Coca-Cola-kansaa"", mutta yhtälailla on hyvä muistaa ajan sotaisa henki sekä radion uudehko asema tiedonvälittäjänä. Joka tapauksessa pelko oli sitä luokkaa, että vajaat neljäkymmentä vuotta myöhemmin amerikkalainen tv-elokuva muisteli tapahtumaa kaiholla. Ja latteasti dramatisoiden.Yö jolloin Amerikka kauhistui alkaa tapahtumansa loogisesti radiostudiolta, jossa Orson Welles (Shenar) ja Howard Koch (Bryant) jännittävät kovaa panostusta vaatinutta ja uutta kerrontaa henkivää kuunnelmaansa. Sitten tarina laukkaa ympäri Jenkkilää kertoakseen ihmisten järkytyksestä. Alieneita pakenee mm. juntti-isä ja –poika, iso lössi hienostoa kesken tanssien sekä parisuhteensa mutkalle pistänyt perhe.","Tosipohjainen draama siitä, kun Coca-Cola-kansa kauhistui radiokuunnelmaa."
279,50.0,"Saksalaisilla oli mistä valita. Pikkukylä Böseckendorfissa koettiin peräti kaksi joukkopakoa 1960-luvun alussa. Jälkimmäisessä tapauksessa kyläläisen kanssa kihlautunut DDR-rajavartija johdatti pakenevan joukon Länsi-Saksaan, ohi ensimmäisen paon jälkeen miinoitetun raja-aita-alueen. Ensimmäinen pako oli väkimäärältään isompi ja siksi kai se tuli valituksi leffan inspiraattoriksi. Käsikirjoitusvaiheessa paon draamattomuus iski vasten kasvoja ja avuksi otettiin varsinainen kohudraamadippi (sis. mm. kolmiodraaman, pahiksia edustavan myyrän, mystisen The Salakuljettajan ja Prison Breakin haastavan suuren pakojuonen), jolla tarina liimailtiin televisioelokuvauskottavaksi. Samalla tittelikin muovautui nykyiseen muotoonsa. Noh, ehkäpä “Yö, jolloin neljännes tuppukylän väestä karkasi salaa” ei vain ole tarpeeksi iskevä.Kun sottainen draamadippi roiskahtelee yli, pääosakelpo tosielämän raadollisuus hukkuu liian usein nähdyn jännärikaman alle. Se, miksi nuo 53 ihmistä halusivat pois Itä-Saksasta, olisi huomattavasti jännittävämpi aihe korostettavaksi kuin parisuhdemarkkinoilla hävinneiden henkilöiden kostonhalun tai pakomatkasynnytyksen ymppääminen tarinaan. Esimerkiksi myöhäisempään Itä-Saksaan sijoittuva Goodbye Lenin, joka usein mainitaan tämän leffan yhteydessä, on laadultaan huikeasti parempi tapaus. Siltikin, vaikka Yö jolloin kylä hävisi tietää pakoa suunnitellessaan, että suurin ihmisen hyveistä on vapaus.","Pakomatkaa suunnitteleva televisioelokuva tietää, että aidan toisella puolen ruoho on läntisempää."
280,50.0,"The Haunting kertoo tarinan paholaistalosta, jossa on tapahtunut lukuisia murhia. Sen omastaja Hugh Crain ei edes päässyt ensimmäisen vaimonsa kanssa sisälle asti, kun talo päätti riistää vaimon hengen. Crain meni kuitenkin uudelleen naimisiin, mutta talo ei tälläkään kertaa jättänyt vaimoa rauhaan. Vaimo ja Crain kuolivat, mutta heidän tyttärensä jäi eloon. Talo piti tyttären hengissä todella kaun. Tyttö vanheni ja oli kuollessaan hyvin vanha. Paljon tämän kaiken jälkeen taloa tulee tutkimaan Dr. John Markway, joka uskoo talon olevan kirottu. Mukanaan hänellä on pieni ryhmä ihmisiä. The Haunting on hyvin perinteinen kauhuelokuva sen aikaan nähden. Ajanhammas on syönyt pelottavuuden täysin pois. Ainostaan muutamat kohdat onnistuvat hiukan säväyttämään. Tunnelman luonti on myös ajoittain turhan pitkäveteistä, jotta enää jaksaisi pelätä mitä kulman takana on. Ovien jyskyttämiset eivät kuulosta lainkaan siltä miltä niiden pitäisi kuulostaa. Ihmisten reaktiot näissä kohdissa ovat myös teennäisiä. Ei kukaan säiky noin pienestä, ainakaan niin voimakkaasti. Säikyttely on siis aikansa elänyttä, vaikka se on varmasti toiminut 60-luvun alussa oikein hyvin. Nyt kun kauhugenre on muovautunut paljon rosoisempaan ja verisempään suuntaan, ei tällainen elokuva saa niskakarvoja pystyyn.Ihmissuhteet sen sijaan ovat loistavia. Näyttelijät ovat rooleissaan hyviä. Jopa vakuuttavia, jos sitä säikähtelyä ei lasketa mukaan. Keskustelut ovat mielenkiintoisia, joissa jokaisella on oma kantansa asiaan. Ryhmän huuliveikko Luken jutut ovat oikeasti hauskoja, Theon piikikäs kieli paikoitellen oikeasti loukkaava ja Nell on ihan oikeasti tulossa hulluksi talossa. Tämän kaiken keskellä Dr. Markway yrittää pitää rauhan maassa, jotta tutkinta voisi edetä hänen haluamallaan tavalla. Mitä pidemmälle elokuva etenee, sitä selvemmäksi käy, että ihmissuhteet ovat elokuvan kantava voima. Ilman niitä tämä ei olisi niin ajaton klassikko. Hyvällä näyttelemisellä on saatu aikaan suhteellisen uskottava tilanne, johon on liitetty jotain yliluonnollista. Uskottavuutta koettelevat ainoastaan Nellin typerät ajatukset. Vaikka nainen onkin tulossa hulluksi, ei kukaan silti voi ajattele niin teennäisesti ja naivisti. ","Mitä pidemmälle elokuva etenee, sitä selvemmäksi käy, että ihmissuhteet ovat elokuvan kantava voima."
281,60.0,"Tohtori Markway (Richard Johnson) järjestää yliluonnolliseen liittyvän tutkimuksen. Tutkimuspaikkana on pahamaineinen Hill House, jonka historiassa on tapahtunut paljon outoja asioita ja hän joka siellä kulkee, kulkee yksin. Tutkimuksessa on mukana paikan tuleva omistaja Luke (Russ Tamblyn), elegantti ja seksuaalisesti epämääräinen Theo (Claire Bloom) ja neuroottinen Eleanor (Julie Harris). Soppaan sotkeutuu vielä Markwayn vaimo Grace (Lois Maxwell). Lopputuloksen he jotka siellä kulkevat, kulkevat yksin.The Haunting on periaatteellinen kauhuelokuva, mutta se ei omaa mitään hienoa erikoistehostetta. Se nojaa puhtaasti henkilöhahmoihinsa, joiden käsittelyssä Robert Wise on hillitty, mutta tehokas. Richard Johnson lämminhenkisenä tutkijana takaa vankan perustan, Russ Tamblyn on se koomisempi nuori jolppi ja Lois Maxwell jokeri. Sivuosakolmikko tekee työnsä tehokkaasti.Julie Harris ja Claire Bloom ovat elokuvan todellinen henkilöiden voimakaksikko, mikäli sanaleikki sallitaan. Harrisin työ on hulluuden rajoilla ja ajoittain sen ylikin menevää, mutta koko ajan päällimmäisenä on vaikutelma heikkoudesta. Claire Bloomin vahva tulkinta on yhtä tehokas ja vaikka tekoaika ei suoraan sallinut osoittaa Theon todellisia suuntautumisia tämä tulee hyvin esille hyvin hienovaraisilla tavoilla.Ohjaaja Robert Wise osoittaa kylläkin todellisen tehokkuutensa varsinaisessa 'kolmannen henkilön' ohjauksessa, eli itse Hill Housen esittämisessä. Moninaiset visuaalisilla konsteilla, joihin kuuluvat mm. kalansilmälinssit, teleobjektiivit, äärimmäisen vinot kuvakulmat, suorat ja vääristävät peilit, jyrkät varjot ja suorastaan irvokkaat yksityiskohdat, puhumattakaan taidokkaasti käytetystä ääniraidasta luovat todellisen ja vahvan vaikutelman elävästä talosta joka puhkuu ja tarkkailee. Päiväkohtauksissa kuvaus on suorastaan konservatiivista, mutta yöllä talon alkaessa virota ohjaaj Robert Wise ja kuvaaja David Boulton paahtavat täysillä ja visuaalinen kikkailu vaihtaa välissä isommalle vaihteelle.Heikkouksia on mukana, vaikka nekin ovat osa tarinaa. Harmillisen alleviivaava voice-over nakertaa kohtauksien tehokkuutta ja vaikka yliluonnolliset elementit ovat läsnä koko ajan muutamissa todella hyytävissä yksittäisissä kohtauksissa on lopun selitysosuus suorastaan raivostuttava - erityisesti kun se pilaa aikaisemmin rakennetun hyytävän jännityksen ja voimakkaan shokin jättämän säväyksen.Henkilöhahmot ovat taidokkaasti tehtyjä ja näyteltyjä eikä visuaalisen ilmeen taidokkuuta voi kiistää. Tietyt taiteelliset ratkaisut nakertavat kokonaisuutta pahasti ja loppuratkaisun töksäyttävä luonne jättää pahan jälkimaun.",Loppuratkaisun töksäyttävä luonne jättää pahan jälkimaun.
282,60.0,"Eksentrinen miljonääri Frederick Loren (Vincent Price) järjestää pienen juhlan kummitustalossa. Tai varsinaisesti se oli hänen aistillisen vaimonsa, Annabellen (Carol Ohmart) idea. Vieraiden joukossa on hermoheikko Nora (Carolyn Craig), psykiatri David Trent (Alan Marshal), talossa aikaisemmin yöpynyt Pritchard (Elisha Cook Jr.), miehekäs Lance Schroeder (Richard Long) ja vähän muutakin. Jokainen saa 10 000 dollaria jos viettävät yön siellä ja pienet muutokset luovat värikkyyttä tapahtumiin eikä morbidin paikan menneisyys vähennä sitä yhtään.William Castlen ohjaama kauhupäläjäys on muodoltaan hyvin teatterimainen. Henkilöitä on runsaasti ja heitä määrittää yksi piirre, tapahtumapaikka on suljettu ja kaikilla elementeillä on tarkoituksensa. Tunnelma on siis tumma ja Castle värittää kerrontaa shokeilla jotka todellakin ovat shokeeraavia. Juontakin on olemassa ja kuvakerronta toimii, vaikka onkin melkoisen niukkaa kikkailun suhteen.Richard Long on miehekäs sankari joka ei vähästä hätkähdä, Carolyn Craig romahtaa vakuuttavaksi hermoraunioksi ja kirkuu ääniraidan säröille ja pariin otteeseen. Caro Ohmart on vakuuttavan klassinen kaunotar ja tihkuu kursailematonta seksikkyyttä. Kauneuden lisäksi hän toimittaa roolinsa kierona vaimona erinomaisesti, joskin Robb Whiten käsikirjoitus on apuna. Kokonaisuuden kuitenkin kruunaa Vincent Pricen pahaenteisen leppoisa, hermostuttava ja myös uhkaava suoritus eksentrisenä miljonäärinä. Lyhyesti sanoen Pricen suoritus on vertaansa vailla ja hän hallitsee elokuvaa suvereenilla otteella. Elish Cook Jr. taas on juoppo raakki.",Mukava kauhupläjäys.
283,70.0,"Ranskan uuden aallon alkumainingeissa valmistunut Les Amants sai heti kontroversaalin maineen siinä näytettävän seksuaalisen sisällön vuoksi. Elokuvaa saksittiinkin ahkerasti useissa maissa, ja Yhdysvaltalainen levittäjä joutui jopa oikeuteen syytettynä pornografiasta. Silloiset ranskalaiset uuden polven kriitikot tietysti ihmettelivät: ”Mikä skandaali?”Elokuvan keskiössä on Jeanne Tourier (Jeanne Moreau), epätoivoinen ja onneton nainen. Hän meni nuorena naimisiin porvarillisen Henri Tournierin (Alain Cuny) kanssa, joka omistaa sanomalehtipainon. Henrillä ei riitä juuri aikaa Jeannelle, vaikka tämä tätä rakastaakin. Se vain ei ole Jeannelle tarpeeksi. Kahdeksan avioliittonvuoden jälkeen Jeanne alkaa saada pikkuhiljaa tarpeekseen. Aviomies ei huomioi häntä eikä Dijonissa maaseudulla koskaan tapahdu mitään. Hän alkaa yhä useammin vierailla Pariisissa, tapahtumien keskipisteessä, lapsuudenystävänsä Maggyn (Judith Magre) luona. Siellä hän myös rakastuu hevospooloilija Raoul Floresiin (José Villalonga), vaikkakin on kaiken aikaa hieman epävarma suhteesta.	Jonkin ajan kuluttua, vierailujen ollessa yhä tavallisempia, alkaa Henri epäillä hänen vaimonsa pelaavan likaista peliä. Hän pakottaa Jeannen kutsumaan Maggyn ja Raoulin vaihteen vuoksi heille luonastamaan. Näin tehdäänkin, ja Jeanne käy eräällä Pariisin visiitillään kutsumassa heidät. Paluumatkalla hän kohtaa autonsa kanssa ongelmia, mutta pääsee nuoren Bernard Dubois-Lambertin (Jean-Marc Bory) kyydissä Dijoniin. Matkan aikana Bernard osoittautuu hauskaksi ja kiinnostavaksi henkilöksi.	He saapuvat päivälliselle hieman myöhässä, ja kaikki muut ovatkin jo ruokailemassa. Päivällinen ei suju aivan Jeannen toivomusten mukaan, sillä Henri osoittautuu lipeväksi valehtelijaksi, esittäen mukavaa ja välittävänsä paljon Jeannesta. Raoul taas heittäytyy naurettavaksi ja typeräksi. Hänen elämänsä miehet sortuvat lopullisesti hänen edessään. Pettyneenä hän maleksii yöllä yksikseen pihalla, kunnes Bernard yllättäen tulee hänen luokseen. He keskustelevat jonkin aikaa, ja äkkiä Jeanne tajuaa rakastavansa Bernardia. He viettävät yhdessä ihanan yön ja karkaavat aamulla ilman matkatavaroita, täynnä intoa mutta myös aamuauringon kanssa hiljalleen saapuvaa epäuskoa.Elokuvassa Jeanne siis etsiskelee oikeaa miestä. Nuoruudessa hän rakastui vahvaan ja hyvätuloiseen, turvallisen oloiseen mieheen. Hänellä on kaikki mistä hän unelmoikin; pari lasta, omakotitalo ja mies jolla suuri tilipussi. Ajan kanssa tunteet heikkenivät, ja hän alkoi kiinnostua villistä ja vapaasta, tulisesta Espanjalaisesta Raoulista, jonka seurassa hän tuntee itsensäkin nuoreksi ja vapaaksi. Äkkiä hän huomasi, ettei renttu ehkä sittenkään ole hänen juttunsa, ja lopulta hän löysi rakkauden hiljaisesta ja älykkäästä, askeettisesti elävästä arkeologista Bernardista. Vai löysikö sittenkään?Elokuvan voisi nähdä hieman Jean Renoirin loistavan Pelin Sääntöjen [www.leffatykki.com] tapaan pohtivan ihmisten tekojen motiiveja. Jeanne päätti antautua vapaasti rakkauden vietäväksi, heittäytyen ihastuksesta toiseen. Voi hyvinkin olla, että jo varsin pian elokuvan lopun jälkeen hän alkaa katua lähtöään köyhän pojan mukaan. Hän kuitenkin avoimesti ihastelee arvokkaita henkilöitä ja leveää elämäntyyliä.Vaikkei nämä melodramaattiset rakkaussuhteet katsojaa jaksaisi hirveästi kiinnostaa, on elokuvan visuaalisessa ilmeessä sitäkin enemmän ihasteltavaa. Henri Decaën kuvauksessa on sitä samaa hillittyä tyylikkyyttä, jota on nähtävissä myös vaikka hänen niin ikään kuvaamassa Meren Hiljaisuudessa [www.leffatykki.com], etenkin ulkokuvauksen osalta. Asiansa osaavat näyttelijät tukevat elokuvan ulosantia, ja etenkin parrasvaloissa loistaa Moreau läpimurtoroolissaan Jeannena.Elokuvaa ohjatessaan vasta 25-vuotias Malle on onnistunut hyvin myös tarinan elävoittämisessä Dominique Vivantin romaanin pohjalta. Elokuvan tunnelman luonnissakin hän loistaa, esimerkiksi yöhön siirryttäessä koko elokuvan henki tuntuu muuttuvan, heräävän horroksesta yön taiaonmaisen tunnelman ottaessa vallan. Tuolloin kaikki on mahdollista. Päinvastoin taas seuraava aamu on väsynyt ja utuinen. Usko tuon yön tunnelman uudelleensaavuttamiseen on pieni, mutta takaisinkaan ei voi kääntyä. On jatkettava eteenpäin, vaikka kaduttaisikin.Yö kuuluu rakkaudelle esittelee onnistuneesti rakkauden ja muutoksen houkuttelevan voiman, niiden tarvitsemisen, mutta toisaalta myös epävarmuuden mikä niihin aina sisältyy. Ihminen tavoittelee aina onnea ja nämä asiat johtavat siihen, jos osaat valita oikeat polut. Kysymys on vain siitä, uskallatko ottaa riskin.",Yö kuuluu rakkaudelle esittelee onnistuneesti rakkauden ja muutoksen houkuttelevan voiman
284,60.0,"Vuonna 2005 on näköjään ollut aika otollinen lentokonetrillereille. Silloin valmistuivat elokuvat Flightplan ja nyt käsiteltävänä oleva Yölento. Wes Craven on ollut melko harvoin ohjaajan puikoissa, mutta viime vuonna hän sai kyhättyä kaksi elokuvaa, Cursed ja Yölento.Lisa Reisert (McAdams) on lennolla Dallasista Miamiin. Hänen vieressään istuu mukavanoloinen Jackson Rippner (Murphy). Mutta Jackie-boy ei olekaan niin mukava kuin luulisi. Hän tarvitsee Lisan apua erään poliitikon hengiltä ottamiseen. Ja jos Lisa ei auta, hänen isänsä tapetaan. Lisa yrittääkin tehdä kaikkensa, jotta poliitikkoa ei murhattaisi ja hänen isänsä jäisi henkiin.Wes Cravenin ohjaajaura on ollut hyvin epätasainen. Hänen filmografiaansa mahtuu loistoleffoja (Painajainen Elm Streetillä) ja pökäleitä, jotka viihdyttävät yhden kerran (Brooklynin vampyyri). Yölento menee jonnekin välimaastoon. Craven on yleensä tehnyt kauhua, mutta trillerikin onnistuu häneltä. Yölento ei kuitenkaan kuulu genrensä parhaimmistoon. Elokuvan ongelmaksi koituvat turhan kliseiset pikkutapahtumat, joihin kuuluvat muun muassa kännykkä jossa ei ole kenttää eikä virtaa. Myös joistakin kauhuleffoista on ilmiselvästi otettu vaikutteita. Myöskään jännitys ei jaksa aluksi kohota ylös. Tosin lopun jännitysmomentit pelastavat paljon. Elokuvan huumorikin on hieman väkinäistä, vaikka pari hauskaakin vitsiä heitellään. Carl Ellsworthin käsikirjoitus on tosin erittäin onnistunut ja se auttaakin paljon. Näyttelijätkin tekevät ihan kohtuullista työtä. Pienistä ongelmistaan huolimatta tämä on ihan kelpoa viihdykettä paremman puutteessa.","Hieman kliseinen, mutta kelpaa paremman puutteessa."
285,60.0,"Ihastuttavan kauniilla naisella (McAdams) on kiire. Nainen on lähdössä yölennolla kotiin, vaikka puhelin pirisee koko ajan ja työpaikalle jäänyt sijainen tarvitsee kipeästi helppiä. Samalle lennolle osuu eräs miellyttävä miekkonen (Murphy), jonka miellyttävyys sulattaa jään kenen tahansa varpaista, syömmestä ja Etelänavalta. Mutta romanttiset kuvitelmat saavat kyytiä, kun jäppinen alkaakin kesken lennon uhkailla neitosta saadakseen tämän asiakkaan ansaan.Wes Cravenin nimi piirtyi historiaan jo kauan sitten kasariviihteen aikaan, kun mies ohjasi Painajaista Elm Streetillä. Tästä leffasta Freddyt ja muut kauhuolennot ovat kaukana, vaikka Craven kauhuelokuvien peruselementtejä yhä hyväkseen käyttääkin. Ajoitus on kohdallaan, kun kaunista naista riepotellaan ja vastapuolen pelaajakin on melkein epäinhimillisen hyytävä. Cillian ”Variksenpelätti” Murphyllä on osaansa juuri tarpeeksi hailakat silmät, jotta hänestä on vaikea kuvitella lopulta mitään hyvää.Elokuvan pahin moka taitanee olla – ei järkyttävän korni ohjus vaan – tapa, jolla filkan päähenkilö kuvataan. On toki selvää, että Rachel McAdamsin esittämän hotellivirkailijan pitää herättää katsojassa sympatioita, mutta onko ne tunnot pakko kaivaa yleisöstä sovinismilla ja kuvaamalla tyttöparka hytisevänä hermoilijana? Eh, kehen tässä silloin pitäisi samaistua? Lentokoneeseenko? Se sentään selviää turbulenssista tyylikkäästi ja jatkaa matkojaan ilman paisutteluja ja ylilyöntejä. Tästä huolimatta Yölento on ihan kiva iltapala kaikessa arvattavuudessaan. Se on mutkattomuudessaan kuin nihkeänlämmin hodari kotoisalla kiskalla.",Namiskuukkeli poju on kylmäverinen tappaja.
286,70.0,"Wes Craven joka lähinna viime vuosina on tehtaillut teinikauhuelokuvia (mm Cursed ja Screamit) on pitkästä aikaa saanut tehtyä suht' mukavan puolitoistatuntisen trillerin Red Eye. Pääosaan saatiin vielä pari tämän hetken kuummimista tulokkaista Cillian Murphy ja Rachel McAdamsHotellivirkailija Lisa Reisert (Rachel McAdams) pelkää lentämistä. Lisa on lähdössä lennolle, Kun hän sattumalta tapaa hurmaavan Jacksonin (Cillian Murphy). Kaksikolla on hetken verran romanttista tunnetta pelissa, kunnes he saapuvat lentokoneeseen. Jacksonin todellinen syy paljastuu, että miksi hän niin sattumalta tapasi Lisan ja pääsi hänen viereen istumaan. Lisan isä (Brian Cox) on puhelin soiton päässä kuolemasta. Lisan pitää auttaa Jacksonia tappamaan eräs liikemies hotelilla.Red Eye on ehdottomasti paras Wes Cravenin leffa vuosiin, sekä vuoden trillereiden kärkikaartia. Leffan tarina starttaa heti alku-hetkeltä ja pitää otteessaan loppuun asti. Muutamat pikku kliseetkään eivät kokonaisuutta häirinnyt. Cillian Murphyn ja Rachel McAdamsin kemiat pelasi hyvin yhteen koko elokuvan ajan. Cillian Murphy todisti jälleen olevansa ehdottomasti yksi tämän hetken kirkaimmista näyttelijä lupauksista. Samoin Rachel McAdams. myöskin vanhat konkarit Brian Cox ja Jack Scalia tekevät ihan hyvät sivu-roolit.Kokonaisuutena Red Eye on keskivertoa selkeästi parempi trilleri. Leffan nimen olisi kyllä saanut jättää suomentamatta, pelkkä Red Eye olisi ollut parempi.nimimerkki: andy",Wes Craven on pitkästä aikaa saanut tehtyä suht' mukavan puolitoistatuntisen trillerin.
287,60.0,"Kun Cillian Murphyn jopa pelottavaksi tituleeratulla tuijotuksella varustettu herrasmies lyöttäytyy nuoren neitosen seuraan lentokentällä, vitsaillen ja hymyillen maireasti kuin mikäkin viiden pennin playboy-paskiainen, on selvää, että tämän neidon matka Miamiin tulee olemaan hyvin ikimuistoinen, nimittäin negatiivissävytteisessä mielessä. Elokuva itse ei ole lähelläkään ikimuistoista, mutta ei se haittaa. Se on nimittäin juuri yhtä kaukana negatiivisesta ja positiivisesta: varsinainen kompastelemattoman keskivertoviihteen keskipiste, jännäriviihdevatsan yhdeksi illaksi täyttävä lentokoneen miniateria, joka sisältää yksittäispakatut taistelukohtaukset, alati vellovan uhkan sekä totutun pehmeän laskeutumisen selkeyden maaperälle. Jopa kera loppusutjautuksen.Yölento eli Red Eye on toinen Wes Cravenin vuoden 2005 ohjauksista. Ja nimenomaan se parempi. Cursedin yliluonnollinen roiskinta ja päättämättömyys siitä, irvaillako kauhukliseemerelle vai pulahtaako sinne uimaan, loistavat nyt poissaolollaan. Yölento vastaavasti alkaa jopa loistavasti, taantuen hiljalleen perusviihteen perusuomaan.  Cillian Murphy on totuttuun tapaan loistava, eikä kenenkään tarvitse kyseenalaistaa luihusilmäisen ”kynärin” sopivuutta pahikseksi. Rachel McAdamsin Lisa jää hieman mauttomammaksi sankarittareksi pikaujutettuine traumanpoikasineen, mutta kyllähän maailmaan aina yksi varsinaiseksi ninjanaiseksi osoittautuva söpö hotellivirkailija lisää mahtuu.Leffan jännärirakenneainekset ovat vähäiset. Käytännössä on vain kaksi keskushahmoa, joiden lisäksi Brian Cox taipuu Lisan isäksi ja Glee-stara Jayma Mays Lisan kollegablondiksi. Tapahtumien keskiönä puolestaan pysyy täyteen ahdettu lentokoneen turistiluokka. Kässärin simppeliyteen nähden on ihme, kuinka tukevasti lento pysyy Cravenin kauhu-uran marinoimissa lapasissa. Ainoaksi oikeaksi ongelmaksi muodostuukin se, että matkaa käydään – etenkin lopussa – turhan tutulla reitillä.Yölento on kuin Phone Boothin keskinkertaistettu ilmatilaversio, luonnollisesti puhelinkopittomana. Ja soppelin lyhyenä.",Kuin Phone Boothin keskinkertaistettu ilmatilaversio.
288,80.0,"Rahtilaiva USS Reluctant Toisen Maailmansodan loppupäivinä. Laivaa komentaa kapteeni Morton (James Cagney) ja hän on pikkumainen tyranni. Käytännössä laivaa hallinnoi oikeasti pätevä komentajakapteeni Roberts (Henry Fonda) ja sairastupaa isännöi Doc (William Powell) ja aliluutnantti Pulver (Jack Lemmon) pääasiassa hallinnoi punkkaansa ja pyykkitupaa. Roberts haluaa siirron taisteleviin joukkoihin ja sitä ennen miehistö on ollut kiinni jo vuoden ajan. Kaikenlaisia ongelmia ja kiistoja on luvassa enemmän kuin vähän.Vaikka suomenkielinen nimi Yöloma paratiisisaarella on surkean epätarkasti käännetty, on se kuitenkin osuva, sillä pääosa juonesta on juuri Robertsin pinnistelyä sellaisen aikaansaamiseen. John Ford ja Mervyn LeRoy ohjailevat sotilaskomediaa ja aikaansaavat nautittavasti hupsun elokuvan. Huomattava on myös se että yksikään hahmo ei ole täydellisen typerä tai taitava. Kapteeni Mortonin pikkumainen vaatimus paitojen suhteen perustuu faktoihin (joita ei mainita), Roberts itse haluaa päästä eroon komennuksestaan ja Doc taas on läpeensä kyllästynyt tehtäväänsä. Puhumattakaan aliluutnantti Pulverista joka saa selkärangan vasta menetettyään opettajansa. Mainittakoon myös se että em. yöloma aikaansaa juuri odotettavan sekasorron mihin liittyy mm. ryömimiskyvyttömiä merimiehiä ja massiivinen tappelu maavoimien tanssiaisissa. Loppukin on katkerasti onnellinen Robertsin saavuttaessa tavoitteensa ja joutuessa maksamaan niistä. Komedia on pääosissa, mutta draamaakin on mukana enemmän kuin vähän.Henry Fonda on pääroolissa ja toimittaa nautittavasti hillityn suorituksen laivan ainoana vastuullisena tai järkevänä persoonana. Luonnollisesti Robertsilla on kyky ymmärtää miehistön mielialoja, mutta hän ymmärtää myös omien esimiestensä asenteet ja haluaa päästä eroon puun ja kuoren välistä. William Powell on nautittavan hillitty sairastuvan isäntä ja hän on nähnyt kaikki mahdolliset selitykset, mutta ymmärtää myös alkoholin voiman aivojen puhdistusaineena ja Jack Lemmon toimittaa muutamia hykerryttäviä ylinäyttelyhetkiä patalaiskana aliluutnanttina. James Cagney on ylivedossa pikkutarkkana upseerityrannina joka on tarttunut tilaisuutensa pomottaa itseään älykkäämpiä persoonia kaksin käsin ja valitettavasti on myös tarpeeksi älykäs ymmärtääkseen että paras tapa piinata tätä on pitää hänet laivalla. Lyhyesti sanoen Cagney ruumiillistaa pikkutärkeän ja epäpätevän pomottajan joka on sekavien aikojen takia pulpahtanut esiin piinaamaan muita ja tietää sen itsekin.",Nautittavasti hupsu elokuva.
289,50.0,"Toimittaja Jonathan Fisher (Reeve) janoaa arvostusta ja sen myötä isoa palkkaa kuin kemppi porkkanaa. Mutta koska kukaan ei anna mokomalle Clark Kentin näköiselle hissukalle kunnon stooria, on hänen vedettävä se omasta aivosta. Niinpä Fisher runoilee jutun nimettömän parittajan elämästä. Jutusta tulee niin uskottava, että henkirikoksesta tuomiota odottava herra Fast Black (Freeman) päätyy käyttämään sitä alibinaan.Yön ammattilaiset sijoittuu New Yorkin hämärille kaduille ja nuhjuisiin yöpaikkoihin. Siellä nyrkit soivat rusentuvaa ruumista vasten ja ilolinnut lirkuttavat, Kathy Bakerin esittämä Punchy etunenässä. Leffassa yritetään tuoda esiin noiden tienoiden kovempaa puolta, mutta loppujen lopuksi Morgan Freeman tuntuu vastaavan yksinään koko leffan kylmästä ja pahasta puolesta. Vastapuolellaan hänellä on lähinnä tunteja keittimessä seissyttä kahvia, kylmää piirakkaa ja muita arkisia, siedettäviä elementtejä. Tämä ei tarkoita, etteikö Christopher Reeve näyttelisi kelvollisesti nyhveröhköä toimittajaa, tai Baker kivaa huoraa, vika on pääosin muualla. Kun leffa jumittuu laimeaan kaduilla haahuiluun, eikä mitään oikein viedä kunnolla loppuun asti, käteen ei voi jäädä muuta kuin kuppi vanhaa kahvia ja kökköinen piirakka.",New Yorkin öisten katujen ja tylyn Morgan Freemanin lisäksi leffalla ei paljoa annettavaa ole.
290,90.0,"Susan Morrow (Adams) on modernin taidegallerian omistaja jonka elämässä kummittelee hänen ex-miehensä Edward Sheffieldin (Gyllenhaal) kirjoittama väkivaltainen jännitysromaani. Romaanissa perheenisä Tony Hastings (Gyllenhaal) joutuu vääryyksien runtelemaksi ja paikallisen sheriffi Bobby Andesin (Shannon) kanssa ryhtyy suunnittelemaan kostoa.Yön eläimet on Tom Fordin toinen ohjaustyö, joka osoittaa hänen kykynsä jännityksen luomiseen. Elokuva on vaikeaselkoinen mysteeri, jossa liikutaan kahdella eri tasolla. Siinä seurataan kirjan päähenkilön elämää, sekä kirjan lukijan elämää. Susanin tarina säädyllisestä hienostoperheestä olevana taidegalleristina antaa täydellisen vastapainon Tonylle, tuolle sympaattiselle, kostonhimoiselle kirjan miehelle. Tonyn tarina kaikkine hirveyksineen sävähdyttää kuitenkin enemmän, vaikkei konservatiivisen arvoperheen naisenkaan elämä mitenkään tylsästi ole kerrottu.Erityisen mielenkiintoisen elokuvasta tekee sen mysteerinen, unenomainen ilmapiiri, jossa sekä kirjan henkilö, että kirjan kirjoittaja ovat sama henkilö (ainakin näyttelijän suhteen). Tämä aiheuttaakin sen, että ainakaan itse en ollut lopussa enää varma jääkö tuo kirjan karmiva tarina vain tarinaksi vai onko se osa oikeata elämää? Onko Tony ja Edward sama henkilö? Kuinka paljon romaanissa on rinnastettu Edwardin oikeaan elämään? Tämä on todella hämmentävä elokuva kaikessa juonen epäkronologisuudessaan ja symbolisuudessaan.Toisekseen tämä on uskomattoman tyylikäs teos visuaalisesti. Sitä voi vain olla kiitollinen kuvaaja Seamus McGarveylle, jonka ansiosta tämä elokuva onnistuu olemaan yhtä aikaa karu ja kaunis.Siitä huolimatta elokuva kaatuu paikoitellen (etenkin alkuteksteissä) liialliseen tekotaiteellisuuteen, joka rokottaa kokonaisarvosanaa. Parin kohtauksen kohdalla sitä oikein harmittaa, kun tämän piti olla tässä huonontamassa hiukan elokuvaa. Ne tuntuivat irrallisilta ja jopa typeriltä. Tai sitten minä en vain ymmärrä niiden merkitystä.Yksi elokuvan kantavista voimista on musiikki. Abel Korzeniowskin musiikki on kaunista, mutta siitä välittyy pahaenteinen ilmapiiri koko elokuvan tunnelmaan. Elokuva on äänimaailmaltaan muutenkin erittäin taidokas ja aina musiikkia ei tarvitse, vaan erämaan omat äänet riittävät mainiosti.Amy Adams tekee uran parhaimmista rooleistaan Susanina, jonka elämä menee hienostopiireissä ja modernin taiteen parissa. Eräs järkyttävä kirja muuttaa hänet ja se alkaa vaikuttaa hänen omassa elämässään. Hahmossa on monenlaisia piirteitä ja Adams hoitaa jokaisen kunnialla.Omasta mielestäni elokuvan tähti on kuitenkin Jake Gyllenhaal, joka tekee ikimuistoisen kaksoisroolin Tonyna ja Edwardina. Tämä on todella mielenkiintoinen asetelma, joka nostaa elokuvan uudelle tasolla. Gyllenhaalin näytteleminen tulee suoraan sielusta. Hänen oma kirjansa varjostaa häntä kaikkialla.Myös leffan pahiksena nähtävä Aaron Taylor-Johnson on yksinkertaisesti iljettävä sadisti, joka sai itselleni ainakin ihokarvat pystyyn. Hänen hahmonsa on hassu juntti, mutta sisäisesti täysi psykopaatti. Karl Gusman ja Robert Aramayo ovat myös todella hyviä näyttelijöitä tämän rikostovereina.Yksi suosikeistani oli Michael Shannon sheriffinä, joka suorittaa viimeistä tehtäväänsä ja tahtoo auttaa Tonyn koston loppuun asti. Romanttisista komedioista tuttu Amyn ”kaksoisolento” Isla Fisher oli myös todella mukava nähdä täysin erilaisen genren elokuvassa. Hän hoiti Tonyn vaimon osuuden kunnialla ja niin myös tyttärenä nähtävä Ellie Bamber.",Älykkäimpiä ja tyylikkäimpiä kostotarinoita pitkään aikaan.
291,50.0,"Verrattuna vaikkapa viimeiseen kuluneeseen vuosikymmeneen, tänä vuonna on tullut poikkeuksellisen paljon nähtyä tuoreita ensi-iltaelokuvia. Yleensä viihdyn paremmin vanhojen hyväksi havaittujen klassikoiden parissa, minkä varmasti arvostelujeni vuosi- ja arvosanajakaumastakin huomaa. Erityisen paljon pidän trillereistä. En vain osaa nimetä montaa kovin kiinnostavaa sellaista lähivuosilta, en ainakaan toistaiseksi. Kaikenlainen poikkeuksellisen hyvä ja persoonallinen onkin yleensä tapana löytää vasta jälkikäteen. Kehutun Yön Eläinten näkeminen tuntui ainakin etukäteen varsin raikkaalta vaihtelulta kaikkeen muuhun tänä vuonna katsomaani. En etukäteen tuntenut ohjaajan tai käsikirjoittajan muista töistä yhtikäs mitään, joten minulla ei käytännössä ollut tämän suhteen muuta referenssiä kuin se minkä elokuvan arvosteluista ja ihmisten kommenteista olin etukäteen saanut irti. Kuka tietää, ehkä tämä voi olla kauniin ystävyyden alku. Tai sitten ei.Yön Eläimet on klassinen tarina tarinassa -muotoinen elokuva. Reaalimaailman tarina kertoo Amy Adamsin esittämästä taidegallerian omistajasta, joka saa Jake Gyllenhaalin esittämältä kirjailijalta teoksen, joka kertoo Gyllenhaalin esittämästä perheenisästä, jonka vaimon ja tyttären punaniskalauma kaappaa, raiskaa ja murhaa. Aloitetaanpa positiivisista huomioista. Lukuun ottamatta joitain karkeita leikkausvirheitä, Yön Eläimet näyttää ja kuulostaa paikoin oikein hyvältä,  eritoten todelliseen maailmaan sijoittuvissa kohtauksissa. Jake Gyllenhaal vetää kaikkein isoimman roolin koko elokuvassa ja mies on vieläpä erinomaisessa iskussa. Elokuvan naisilla ei oikeastaan sitten olekaan muuta virkaa kuin näyttää kauniilta ja patsastella kohtauksesta toiseen, mikä on ainakin huonoa näyttelemistä parempi. Tarina tarinassa -muoto on niin ikään omaan mieleeni, näitäkään ei nykyään enää paljoa taideta tehdä. Tähän asti kaikki on hyvin. Jotain todella perustavanlaatuista kuitenkin puuttuu. Jännitys. Yön Eläimistä puuttuu jännitys, se ei ole jännittävä alkuunkaan. Minäpä selitän. Klassisen jännityksen määritelmän mukaan jännitys syntyy siitä, kun katsojan sympatisoimaa hahmoa kohtaan kohdistuu vakava uhka, josta katsoja tietää enemmän kuin hahmo itse. Perinteinen esimerkki jännityksestä on korttipeliesimerkki: Kaksi miestä pelaa korttia ja yhtäkkiä pommi vain räjähtää. Ei jännitystä. Jos taas katsoja tietää etukäteen, että pommi tulee räjähtämään minä hetkenä hyvänsä ja että korttia pelaavat miehet eivät sitä tiedä, on kyseessä jännitys. Otetaanpa vielä parempi esimerkki: John Carpenterin Halloween, jossa katsoja tietää, että raaka murhaaja on karannut mielisairaalasta, että Jamie Lee Curtis on yksin lasten kanssa kotona ja että hän on täysin tietämätön murhaajan läsnäolosta. Samalla katsoja tai kukaan muukaan ei tiedä minkälaiselta murhamies ilman maskia näyttää tai miltä hän oikeasti kuulostaa. Samalla yön pimetessä jokainen kuva on täynnä pimeitä uhkaavia nurkkia ja varjoja -täydellisiä piilopaikkoja! Periaatteessa elokuvan murhaaja voi lopulta olla kuka tahansa ja hyökätä koska tahansa ja milloin tahansa autuaan tietämättömän Jamie Lee Curtisin kimppuun. Jamie Lee Curtis on Halloweenin kortinpelaaja, Michael Myers elokuvan räjähtävä pommi. Tämä on jännitystä. Kaikkein perustavanlaatuisin seikka, joka tuhoaa Yön Eläinten jännityksen jo alkuunsa, on sen rakenne. Suurin osa elokuvan varsinaisesta juonesta keskittyy kirjan tarinaan, joka on siis jo lähtökohtaisesti täyttä fiktiota ja siksi katsojalle täysin yhdentekevää. Jake Gyllenhaalin hahmon perhe vastaavasti kuolee jo aivan alussa, eikä mieheen oikeastaan kohdistukaan sitten lopun elokuvan aikana minkäänlaista todellista uhkaa, joka laukaisisi jännityksen eikä mitään, mitä katsoja tietäisi paremmin kuin hahmo itse. Yksi kikka, jolla elokuvasta olisi saanut todella jännittävän, olisi ollut paljastaa katsojalle, että Gyllenhaalin hahmoa auttava kivenkova sheriffi onkin oikeasti punaniskakoplan jäsen ja loppuelokuva olisi sitten odotettu ”pommin räjähtämistä”, mutta ei. Oikean maailman tarinassa ei sitten olekaan yhtään mitään mielenkiintoista tai jännittävää täysin tarpeetonta ”jump scarea” lukuun ottamatta, joten se siitä. Itse asiassa koko kehyskertomuksen olisi helposti voinut leikata pois ja panostaa enemmän kirjan tarinaan ja antaa Gyllenhaalin hahmolle vaikka kunnollisen persoonan ja menneisyyden, jotta olisi ollut edes jotain minkä puolesta jännittää.Synkeähkönä draamana Yön Eläimet menettelee, mutta trillerinä se on aivan onnetonta räpistelyä, joka lähinnä todistaa tekijöidensä kyvyttömyyttä rakentaa minkäänlaista jännitykseen etäisesti liippaavaakaan. Kyseessä on kuitenkin vasta Tom Fordin toinen elokuva ja miehen ensimmäinen trilleri, joten tämä voitaneen vielä panna kokemattomuuden piikkiin. Ilman minkäänlaista epäröintiä voin todeta tämän elokuvan olleen itselleni valtaisa pettymys ja kokonaisuutena hyvin puolivillainen esitys. Jos katsotte tänä vuonna yhden trillerin, niin katsokaa Paul Verhoevenin Elle. Se on hyvä elokuva.",Toimii paremmin synkeähkönä draamana kuin trillerinä.
292,100.0,"Susanilla (Amy Adams) vaikuttaisi ulkoisesti olevan täydellinen elämä, mutta hän on harvinaisen onneton pinnallisien ystäviensä, sekä miehensä Huttonin (Armie Hammer) kanssa. Susanin ex-mies kirjailija Edward (Jake Gyllenhaal) palaa hänen elämäänsä lähettämällä hänelle uuden teoksensa, joka on omistettu hänelle. Lukiessaan Susan ymmärtää kylmän ja väkivaltaisen tarinan olevan vertauskuva heidän ikävällä tavalla kariutuneelle suhteelle.Tom Ford osoitti taitojaan elokuvantekijänä vuonna 2009 esikoiselokuvallaan A Single Man Colin Firthin tähdittämänä. Puutteistaan huolimatta kyseessä oli hyvin onnistunut draama menetyksen surusta, mikä on myös olennainen piirre Yön Eläimissä. Susan ymmärtää toimineensa elämänsä aikana väärin heitettyään rakastamansa miehen syrjään rahan tuomien etujen takia. Kirjan jännittävä tarina kostoa himoitsevasta isästä Tonysta on hieno vastapaino Susanin harmaalle ja tyhjälle maailmalle.Visuaalinen tyylitaju korostuu lähes jokaisessa elokuvan otoksessa ja lisäksi tarina on täynnä useita vertauskuvia, mikä parantaa elokuvan uudelleenkatsomis-arvoa. Unenomainen ja kaoottinen tunnelma hallitsee koko elokuvan keston ajan. Tomin Fordin rakentama teos on, kuin kaunis painajainen.Näyttelijöistä jokainen pistää parastaan. Amy Adamsin hahmon kauheasta teosta huolimatta häntä kohtaan kokee silti sääliä. Hän tulkitsee hahmoaan niin suurella herkkyydellä, että tätä voisi väittää naisen parhaaksi roolisuoritukseksi. Jake Gyllenhaal osoittaa olevansa yksi tämän ajan lahjakkaimmista näyttelijöistä vetämällä väärinymmärretyn kirjailijan, sekä kostoa himoitsevan isän roolin. Hänen roolit osoittaa, että mies pystyy olemaan myös herkkäMichael Shannonin taidokkaasti näyttelemä sheriffi Bobby haluaa auttaa Tonya jakamaan oikeutta. Näyttelijän karisma korostuu hänen vähäeleisessä, mutta nerokkaasti tulkitsemassa hahmossa.Aaron Taylor-Johnsonin näyttelemä punaniska psykopaatti Ray on, kuin paholainen itse. Pilke silmäkulmassa Johnson tekee karmivaa, sekä ikimuistoista työtä helposti parhaimmassa roolissaan. Toivottavasti näyttelijä ymmärtää pysyä eroa ison budjetin elokuvista, kuin Avengersista tai Godzillasta, joissa näyttelijän taidot eivät korostu.Kokonaisuudessaan Yön Eläimet on nerokkaasti tehty dramaattinen ja ihokarvat nostattava romanttinen trilleri, joita on vaikea yhdistää toisiinsa. Elokuvan tärkeä sanoma korostaa, etteivät ihmiset ole kertakäyttötavaraa, kuten niin monet muut asiat. Mielenkiinnolla jään odottamaan Tom Fordin kolmatta teosta.",Kuin kaunis painajainen.
293,50.0,"Aaron Boone näkee painajaisia hirviöistä ja näiden kodista Midianista. Pian hän toteaa, etteivät painajaiset ole enää niin pelottavia, ja että hän haluaa löytää tämän mystisen Midianin. Aaronia epäillään myös isosta murha-aallosta. Kun hänen Psykiatrinsa käskee tunnustamaan poliisille teot, joita Aaron ei edes tiedosta tehneensä. Psykiatri antaa Aaronille rauhoittavia ja pistää pojan matkaan. Matkalla hän kuitenkin jää rekan alle. Sairaalassa Aaron juttelee erään mielenvikaisen ihmisen kanssa, joka lupaa viedä heidät Midianiin.Clive Barker on varmasti tuttu nimi kaikille, jotka ovat katsoneet Hellraiserin. Siinä missä Hellraiser mässäili kidutuksella, on Nightbreed eri luokkaa. Tietty molemmissa elokuvissa on huippuefektit. Tässä Nigthbreed onnistuukin hyvin. Maskeeratut hirviöt ovat hienon näköisiä, jos nyt muutamaa turhan lempeän näköistä ei lasketa mukaan. Vertakaan ei ole säästelty. Jokainen kuolema on omalaatuinen ja verinen. Parhaimmat tapot tulevat mystisen murhaajan veitsestä, jonka henkilöllisyyttä en viitsi tässä kertoa. Efektipuoli on juuri sitä mitä siltä on syytä odottaa, mutta näyttelyn saralla on haparaintia. Craig Sheffer on Aaronin roolissa kasarijannu nahkarotsissaan. Tukkaan on käytetty runsaasti geeliä. Mikään näistä seikoista ei kuitenkaan poista sitä, että Sheffer on äärimmäisen pökkelö roolissaan. Hyvää tukea pökkelyyteen saadaan Aaronin Psykiatrilta, jota näyttelee paremmin ohjaajana tunnettu David Cronenberg. Vaikka Cronenberg on hyvä ohjaaja, ei se tarkoita, että homma toimisi hänen kohdallaan kameran edessä. Cronenberg on vähintään yhtä pökkeö omassa roolissaan kuin Sheffer omassaan. Tämä kaikki on sääli, sillä elokuva lepää vahvasti näiden kahden henkilön väliseen kemiaan.",Tästä taisi alkaa Barkerin tasainen alamäki kohti b-tuotantoa.
294,70.0,"Spoilerivaroitus.Midian on hirviöiden piilopaikka. Nämä epämuotoiset, lähes kuolemattomat olennot pelkäävät aurinkoa ja heitä johtaa Lylesberg (Doug Bradley). Peloquin (Oliver Parker) luo epähuomiossa Midianin perikadon. Aaron Boone (Craig Sheffer) tuntee olevansa hirviö ja haluaa paeta kaltaisiensa joukkoon. Lori Winston (Anne Bobby) on hänen tyttöystävänsä. Decker (David Cronenberg) on psykiatri. Boone on ehkä sarjamurhaaja ja ei tiedä sitä. Joka tapauksessa uniensa ja Narcissen (Hugh Ross) opastamana Boone suuntaa Midianiin, elämään Kuun Heimojen parissa. Lori lähtee hänen peräänsä ja Decker samaten. Murhaaja on kylläkin totta ja Decker on juuri hän ja lavasti Boonen syntipukiksi. Valitettavasti Lori tietää siitä ja ovelana manipulaattorina Decker kokoaa lauman punaniskoja hyökkäämään ""hirviöiden"" pesään.Clive Barker, moninaisia kerronta- ja taidemuotoja kokeillut brittikirjailija on nyt käsittelyssä olevan elokuvan takapiru. Hän kirjoitti sen taustalla olevan romaanin, sovitti sen elokuvaksi ja ohjaa sen. Moninaiset, ristiriitaiset elementit sekoittuvat  yhteen ja vaikka niiden muodostama kokonaisuus on aika karkeasti kokoon kursittu on siinä myös muutamia fantastisia hetkiä ja hurjaa meininkiä. Lisäksi Barkerin ansioksi on laitettava se että Midianin asukkaat eivät ole avuttomia uhreja eivätkä pyyteettömän hyviä. Samoin punaniskat eivät ole puhtaan homogeeninen lauma pyssyhulluja vaikka täytta saastaa ne ovatkin ja pakenevat kuin päättömät kanat berserkkerien saapuessa rähinään. Lisäksi hyvän tyypin tunnistaa siitä että hän vain tappaa vihollisensa henkilökohtaisen tehokkaasti.Craig Sheffer tarinan sankarina on äärimmäisen anonyymi. Mitään häneen liittyvää asiaa ei paljasteta ja hänen ainoa tarkoituksensa on juonielementtinä. Toimeliaana, elävänä juonielementtinä, mutta silti pelkkänä legendana mihin muut hahmot liittyvät. Anne Bobby tarinan naispääroolissa on enemmän aktiivisessa roolissa missä hän etsii, löytää ja oppii myös ymmärtämään. Ohjaustöistään paremmin tunnettu David Cronenberg elokuvan pahiksena tekee hyytävän suorituksen miehenä jonka maneerit ja ääni tuo mieleen jokseenkin ujon hiiren, mutta naamarin alla piileskelee myrkyllinen ja petollinen mielipuoli.Doug Bradley Midianin asukkaiden johtajana luo vanhan auktoriteettihahmon jolla ei ole kovinkaan paljoa päättäväisyyttä jäljellä. Oliver Parker tekee lyhyen, mutta vankan roolin Peloquinina jonka skeptisyys johtaa perikatoon. Hugh Ross Midianin epävirallisena puhemiehenä repii hieman mustaa huumoria diplomaattisen Narcissen roolissa. Muutenkin sivurooleista löytyy vaikuttavasti maskeerattuja olioita.Harmillisen risainen ja loikkiva elokuva vain vilauttaa kaikkia vahvuuksiaan ja lopputulos jättää pahasti hätiköidyn jälkimaun.",Risainen ja loikkiva.
295,40.0,"Vuonna 2009 ilmestynyt brittidraama Bright Star kertoo 1800-luvun alkupuolella englannissa vaikuttaneesta runoilijasta nimeltä John Keats, joka nousi kuolemansa jälkeen yhdeksi maailman arvostetuimmista rakkausriimittelijöistä. Jane Campionin (Piano) ohjaama ja käsikirjoittama elokuva seuraa Keatsin kolmea viimeistä elinvuotta ja romanttista suhdetta viehättävään naapurinneito Fannyyn. Leffa on kerännyt ehdokkuuksia ja palkintoja useissa gaaloissa, saaden myös kriitikoiden ylistyksen osakseen.Allekirjoittaneeseen Bright Star ei uponnut alkuunkaan ja uskon sen jakavan mielipiteitä hyvin voimakkaasti kahtia. Leffassa kuvataan siis yläluokkaista neitoa, joka alkaa kiinnostumaan samassa pitäjässä asuvasta lahjakkaasta runoilijasta ja sen myötä itse runoudestakin. Siis hyvin perinteinen ja klassinen rakkauselokuvan lähtöasetelma, jossa eri luokka-asteilta tulevat ihmiset kiinnostuvat toisistaan, ja tämä niin kutsuttu kielletty rakkaus alkaa kukoistamaan. Joku voisi väittää tätä kliseiseksi, mutta tosiasioihin perustuvaa tarinaa on paha lähteä kahdensadan vuoden jälkeen uudelleenrakentamaan.Tapahtumat sijoittuvat 1800-luvun alun Englantiin ja kieltämättä ajan henki ja tunnelma on onnistuttu istuttamaan muottiin loistavasti ja tausta-asiat ovat kunnossa. Se ei kuitenkaan muuta sitä faktaa, että tavalliselle tallaajalle leffa on kaikessa eleganttiudessaan äärimmäisen puuduttavaa katseltavaa. Näyttelijät lausuvat vuorosanoja suustaan hienostuneesti ja välillä takataskusta vetäistään runonpätkä kaunistamaan kohtausta. Ylirauhallinen tempo, mielikuvitukseton tarinan eteneminen ja mielenkiinnon herätteiden puute alkaa hiljalleen aiheuttamaan katsojan silmäluomien edestakaisin liikettä ja lievää tylsistymistä. Olisin kaivannut sisältöön enemmän vivahteita ja vaihtelua, sillä tällaisenaan se on niin hemmetin yksitoikkoista katseltavaa.Puolenvälin jälkeen kaikki alkaa olemaan jo nähty ja teos alkaa valmistautumaan päätökseensä, jota pitkitetään, venytetään ja vielä kerran pitkitetään toinen toistaan ""koskettavimmilla"" itkukohtauksilla. Katsojana en löytänyt pääparin väliltä minkäänlaista kemiaa tai ruudun toiselle puolelle välittyviä suuria tunteita. Bright Star perustaa niin paljon rakkaustarinansa varaan, ettei elokuvalle jää sen epäonnistuttua juuri mitään arvoa. Campion on keskittynyt tämänkaltaisiin elokuviin ja hänen teoksensa Piano on ylhäälle ylistetty kuvaus rakkaudesta, mutta nuo molemmat elokuvat lähes peräkkäin nähtyäni en voi kuin ihmetellä mitä ihmiset näissä näkevät ja mistä he sen romantiikan ja koskettavuuden esille repivät. Campionin ohjaustyyli ei vain pysty antamaan kohtauksiin kuin pintapuolisen kuvan, tunteet eivät välity eteenpäin, vaikka tässäkin elokuvassa näyttelijät ovat loistavia ja antavat hahmoilleen paljon.Ja kun ohjaaja-käsikirjoittaja nyt otettiin piinapenkkiin, niin jatketaan samalla linjalla vielä toisen kappaleen verran. Eli missä on elokuvan pointti? Mitä se yrittää kertoa? Miksi jonkun tulisi katsoa tämä elokuva? Pelkkään romantiikan nälkäänkö teos on väserretty? Campion vain tyytyy kertomaan 1800-luvulta otetun tarinan ylisentimentaalisen virheettömänä, lisäämättä siihen mitään omaperäistä. Itselleni tuli sellainen olo, kuin leffa olisi vain yritetty vetää varman päälle, sillä minkäänlaisia mielenkiintoa herättäviä pointteja siitä ei löydy. Elokuvassa Piano oli kuitenkin muutama todella vahva ja taiteellinen kohtaus, mutta tässä niitäkään ei nähdä. Luulisi ohjaajan kehittyneen kuudentoista vuoden aikana, mutta tämän perusteella käyrä on ollut vain alaspäin.Naispääosan vetävää Abbie Cornishia (Candy) on kehuttu paljon tämän roolinsa ansiosta ja kyllähän nainen tekee loistavaa työtä kameran edessä. Hän saa taiottua roolihahmoonsa tarvittavaa syvyyttä ja tunteidenpaloa, mutta silti suoritus ei millään tavalla hätkähdytä olemalla loistava tai mieleenpainuva. Hyvää näyttelyä, mutta ei sen enempää. Runoilijan retkua näyttelevä Ben Whishaw (I'm Not There) nousee paremmin esille, onnistuen taltioimaan luomisvimmansa ja persoonallisen hahmonsa ominaispiirteet aidontuntuisesti. Kaksikko ei joudu laittamaan aivan kaikkea peliin, mutta pari suuria tunteita vaativaa kohtausta heille on suotu. Runojen lausunta sujuu, mutta sanat tuntuvat kaikuvan enemmän näyttelemällä kuin tunteella, eivätkä pääroolin vetäjät ole täysin sisäistäneet vaativien hahmojensa ajatusmaailmaa. Whishaw onnistuu tässä paremmin. Sivuosassa nähtävä Paul Schneider (Elizabethtown) vakuuttaa ja osaa olla sopivan vastenmielinen ukonnahjus kaiken ruusuisuuden keskellä.",Tavalliselle tallaajalle leffa on kaikessa eleganttiudessaan äärimmäisen puuduttavaa katseltavaa.
296,60.0,"Joku riistää henkiä New Yorkin sykkeessä. Uhrit ovat homoseksuaaleja, himoittavia ja kauniita. Tekojen tekijää ei tahdo löytyä, joten tuuliseen asemaan joutunut poliisipamppu päättää järjestää yhden sopivaksi katsomansa heteropoliisin undercoverhommiin. Sopivan miehen nimi on Steve Burns (Pacino). Tyttöystävä (Allen) jää ns. huuli pyöreänä katsomaan, kun kikkarapäähani vetää nahkareleet ylle ja häipyy hämyisille kujille tehtäväänsä selittelemättä. Työn puolesta täytyy olla valmis lähes mihin vain.Nuhruiset kulmat, suhruiset nahka & niitti-klubit ja liuta seksuaalisesti vapautuneita tyttöjä miesten ruumiissa. Pacino sopii kuvaan ja toisaalta taas hänen hiljaisuutensa häiritsee. Elokuvan rikospuoli on hoidettu asiaankuuluvalla verisyydellä ja brutaaliudella. Tunnepuoli jää heikommaksi. Jos Pacinon poliisi tosissaan olisi hukassa identiteettinsä kanssa, kuten joissakin kohdissa annetaan ymmärtää, hänen odottaisi ilmentävän ongelmiaan äänekkäämmin. Kova jätkä, mikään ei vaikuta, eikä hahmo kehity…",Al Pacino jäljittää homomurhaajaa rintakarvojaan tuulettaen.
297,80.0,"William Friedkin on niitä harvoja amerikkalaisohjaajia, jonka elokuvien taso ei ole juurikaan vuosien kuluessa laskenut. Manaaja, Kovaotteiset miehet sekä Elää ja kuolla L.A:ssa ovat ohjaajaneron suosituimmat ison budjetin elokuvat. Nykyään keskityttyään lähinnä pienemmän budjetin leffoihin ja indietuotantoihin Friedkinin voi sanoa säilyttäneen paremmin taitteellisen uskottavuutensa kuin moni muu vanhempi ohjaajakollega.Elokuvassa Al Pacinon näyttelemä poliisi ottaa peitetehtävän löytääkseen New Yorkin S/M –homoklubeilla liikkuvan murhaajan. Yhä syvemmälle homoyhteisön sadomasokistiseen alakulttuuriin sukeltava mies alkaa jo itsekin epäillä omaa seksuaalista suuntautumistaan. Hyvin pian katsoja huomaakin seuraavansa psykologista jännityselokuvaa tavallisen poliisitrillerin sijaan. Unenomainen tunnelma ja pimeät New Yorkin kadut luovat elokuvalle synkän visuaalisen ilmeen ja samalla ajaudutaan ihmismielen syvimpiin kolkkiin ristiriitaisten seksuaalisten halujen lähteelle. Friedkin näyttääkin taidokkaasti kuvauksen, musiikin ja dialogin keinoin mitä kaikkea ihminen ja hänen mielensä tekee pysyäkseen kunnollisena ja yhteiskunnan hyväksymänä ihmisenä ja poliisina kieltäen samalla omat todelliset halunsa.Valistumisvuonnaan 1980 elokuva sai kovaakin kritiikkiä lähinnä homoyhteisöiltä. Elokuvan sanoma ymmärrettiin valitettavan väärin ja vuosien kuluessa se on ansaitusti saavuttanut kulttimaineen. Leffaa ei missään nimessä voi syyttää homofobiseksi kun pinnan alla se on aivan jotain muuta. Jos jostain pitää antaa moitetta niin välillä elokuvan leikkaus tuntuu hieman hutiloidulta joka saattaa johtua myös studion painostuksesta. Huhujen mukaan ainakin homoklubien kohtauksia leikattiin rankalla kädellä. Onneksi tämä ei kuitenkaan vähennä elokuvan vetovoimaa merkittävästi.Elokuvaa ei ole käsittääkseni koskaan Suomessa julkaistu DVD:llä, mutta onneksi Warnerin julkaisema UK-painos sisältää myös suomitekstityksen. Jos tämän jostain vielä löytää niin kannattaa se oitis hankkia ja katsoa elokuva ennakkoluulottomasti. Tämä on yksi niistä 80-luvun elokuvahelmistä, joka ei luultavasti teemastaan johtuen koskaan saanut ansaitsemaansa arvostusta.",Syvällä seksuaalisten halujen ja niiden kieltämisen lähteellä.
298,60.0,"New Yorkissa riehuu murhaaja joka tähtää S/M-piirien homoja. Kapteeni Edelson (Paul Sorvino) soluttaa alaisensa, Steve Burnsin (Al Pacino) kyseisiin ympyröihin ja seuraava tutkinta on tälle silkkaa henkistä rääkkiä.William Friedkinin ohjaama ja käsikirjoittama jännäri viimeisen päälle niljaisiin koppalakkipiireihin soluttautuvasta poliisista on lähtökohdaltaan rankka ja William Friedkinin suorastaan maanisen autenttinen tyyli ei ole yhtään haitaksi. Al Pacinon hiljainen suoritus nuorena poliisina ei ole yhtään heikkoa jälkeä ja Paul Sorvinon suorastaan uhkaava olemus pakottaa tämän jatkamaan. Moraalisesti kokonaisuus on epämääräinen ja väkivallan ja uhan ilmapiiri on ajoittain suorastaan kiduttavan voimakas ja koppalakkimiesten klubit ovat aika hurjia miljöitä.Mukana on voimakkaita yksitäisiä elementtejä ja kohtauksia eikä visuaalinen ilmekään ole mitenkään ruma, joskin tarinassa tapahtuu suorastaan kiduttavan paha lässähtäminen. Lopullinen vaikutelma on yhtä epämääräinen kuin elokuva itsessään. Mukana on kauniisti kuvattuja hienoja kohtauksia, Pacino, Friedkin ja koppalakkimiehiä, mutta loppu jättää pahasti keskeneräisen tunteen.","Hienoja kohtauksia, Pacino, Friedkin ja koppalakkimiehiä."
299,50.0,"Al Pacino on Steve Burns, poliisi, joka pääsee tutkimaan järkyttäviä homomurhia New Yorkin homopiireihin. Steve on hetero, mutta nyt hän jättää hetkeksi aikaa tyttöystävänsä rauhaan ja naamioituu homoksi. Tuon enempää on turha alkaa spoilamaan juonta.Yön kuningas on Manaajan ohjaajan William Friedkinin käsistä tullutta tavaraa. Nykyisin Friedkin on aika kuollut nimi, mutta kun katselee näitä miehen vanhoja tuotoksia, niin kyllä huomaa, että hän osaa ohjata ihan kunnollisesti. Yön kuningas alkaa mielenkiintoisesti ja jatkuu siitä hyvin räväkästi. Valitettavasti Friedkin onnistuu viimeisen puolen tunnin aikana tappamaan elokuvan jännitteen ja katsojan mielenkiinto alkaa horjumaan.Aika paljon oleskellaan homobaareissa, jolloin juttu alkaa vähän polkemaan paikoillaan. Heteromiehen, niin kuin minunkin, tekee välillä pahaa katsella noita sadomasokistisia homotouhuja, mutta jos ne hetkeksi unohtaa, niin leffa voi toimia ihan hyvänä jännitysviihteenä. Homoja ei Friedkin tuomitse, mutta kovakätiset poliisit saavat aika kovaa kritiikkiä osaksensa.Al Pacino ei ollut ihan vireessä 80-luvulla (tietenkin siinä välissä oli loistava Scarface), eikä hän tässä vedäkään elämänsä parasta roolisuoritusta, mutta ihan kohtalaista tavaraa tämäkin suoritus on. Paljon loistavia roolisuorituksia Alilta on tullut, mutta jostain syystä hänessä on jotain, mistä en oikein pidä. Hyvä näyttelijä Pacino on, sitä en voi kieltää, mutta tässä hän ei mitenkään säväytä.Keskitason elokuva. On niitä nähty paljon parempiakin rikoselokuvia, kuten Friedkinin aikaisemmin ohjaama Kovaotteiset miehet. Suosittelen kovimmille Pacino-faneille ja varauksella trillereiden ystäville. Välillä meno on aika rankkaa, mutta välillä sitten taas junnataan ja seistään paikallaan. Ilmapiiri tuntuu kuitenkin hyvin realistiselta, mille pitää nostaa hattua. IMDb:n mukaan Yön kuningas kiellettiin aluksi Suomessa, mikä on ihan ymmärrettävää, onhan tämä aika rankka leffa. Joissain kohdissa onnistutaan loistavasti, välillä edetään vähän huonommin.",Suosittelen kovimmille Pacino-faneille ja varauksella trillereiden ystäville.
300,80.0,"Yön kuumuudessa on Norman Jewisonin ohjaama rikosdraama vuodelta 1967. Elokuvalle tehtiin peräti kaksi jatko-osaa sekä televisiosarja 1990-luvulla.Eräänä yönä Mississippin osavaltion muuan pikkukaupungissa tapahtuu murha ja poliisipäällikkö Bill Gillespie ( Rod Steiger ) käskee alaisiaan tutkimaan lähialueen julkiset paikat. Viimein yksi Billin poliisiryhmän jäsenistä löytää keskellä yötä juna-aseman penkiltä tummaihoisen miehen nimeltään Virgil Tibbs ( Sidney Poitier ). Virgil viedään murhasta epäiltynä kaupungin poliisiasemalle, jossa hän joutuu aikansa kuuntelemaan poliisikomentaja Bill Gillespien rasistisia loukkauksia häntä kohtaan, kunnes Virgil saa todistettua olevansa philadelphialainen murharyhmätutkija, joka on tullut pikkukaupunkiin ainoastaan tapaamaan äitiään. Niinpä Virgil joutuu tekemään Billin kanssa yhteistyötä esimiehensä käskystä ja kaksikko lähtee selvittämään murhaa yön kuumuudessa.Yön kuumudessa on moninpaikoin yhteiskuntakriittinen teos ja rasismi onkin yksi elokuvan pääteemoista. Sidney Poitier esittää rauhallista tummaihoista päähenkilöä siinä, missä Rod Steiger tekee upean roolisuorituksen poliisijohtaja Bill Gillespienä, joka on luonteeltaan kuin vastakohta Virgilille; Bill on melko äkkipikainen ja kiihkoileva poliisi, joka ei piittaa siitä kenet tuomitsee murhasta. Hän on myös laiska ja ärähtelevä, elämäänsä tympääntynyt vanha poliisipäällikkö. Virgil on puolestaan toimelias, älykäs ja rauhallinen, mutta tarpeen tullen neuvokas ja sanavalmis mies, joka kyrmyniskaisen Billin rinnalla näyttää sinisessä puvussaan ryhdikkäältä ja karkealta. Läpi elokuvan Virgil Tibbs joutuu kuuntelemaan seudun lähes jokaiselta vastaantulijalta rasistisia kommentteja ja Bill puolestaan ärsyyntyy ymmärtäessään, kuinka lahjakas murhatutkija Virgil todellisuudessa on. Hyvänä esimerkkinä elokuvan rasismista voi pitää kohtausta, jossa Virgil ja Bill menevät tapaamaan kasvitieteilijää maaseudulle. Kasvitieteilijä läimäisee Virgiliä poskelle ja Virgil läimäisee takaisin. Tämän johdosta poliisikomentaja Bill uhkaa pidättää Virgilin, mutta ei murhan selvityksen kannalta halua tehdä sitä, koska on ajan mittaan oppinut ymmärtämään luonteeltaan itsevarman Virgilin olemusta, eikä tahdo heittää hukkaan tämän neuvokkuutta, mitä ilman ei murhaajaa tuskin laiskan poliisiryhmän avulla saataisi koskaan kiinni. Bill ja Virgil siis vihaavat toisiaan, ja heidän suhteensa kehittyy hitaasti koko elokuvan ajan, vaikka kumpikin ovat varmoja siitä, etteivät voi ikinä ymmärtää täysin toisiaan. Pääosien näyttelijät Sidney Poitier ja Rod Steiger tekevät hienoa työtä. Sidney osaa pelkällä ryhdikkäällä olemuksellaan tuoda syvyyttä henkilöhahmoonsa, mutta hänen ilmeensä sekä kasvonliikkeet kertovat vielä enemmän. Hän on uskottava niin rauhallisena murhatutkijana kuin karskin miehekkäänä kansalaisena, joka koettaa selvitä rasistisen pikkukaupungin oloista. Rod Steiger näyttelee Billin roolin loistavasti eläytyen ilkeilevän poliisipäällikön rooliin hyvin voimakkaasti ja voitti juuri tuosta roolisuorituksesta Oscar-palkinnon parhaasta miespääosasta.Rasismin osuutta elokuvassa ei kuitenkaan pidä ymmärtää siten, että elokuva yrittäisi jotenkin asettua kummankaan ihonvärin puolelle, eikä elokuva todellakaan yritä provosoida katsojaa millään tavoin. Rasismi on taustalla yhtenä ominaisuutena tuomassa elokuvaan päähenkilöiden välille kireämpää tunnelmaa ja koettelee monesti Virgilin luonnetta, mutta pääasiassa elokuva kertoo puhtaasti murhan selvittelystä. Elokuvan ohjaus on taidokasta ja Norman Jewison käyttää huikeita kuvakulmia tunnelmallisen jännittävän musiikin soidessa taustalla. Säveltäjä Quincy Jones ja tunnuslaulun tehnyt Ray Charles loihtivat elokuvalle ominaisen musiikin, mikä sulautuu hienosti ohjattuihin jännittäviin takaa-ajoihin. Käsikirjoitus on myös kiitettävän hyvä, mutta viime kädessä elokuvan todellinen ydin on upeista näyttelysuorituksesta johtuen päähenkilöiden välille syntynyt keskeinen jännite. Aina silloin tällöin jompikumpi menettää hermonsa ja tunteet ovat pinnassa alusta loppuun.Kokonaisuutena Yön kuumuudessa on taidokkaan ohjauksen, musiikin sekä näyttelytyön mestarillinen yhdistelmä. Elokuva oli mielestäni sopivan pituinen ja poikkeaa vähäisellä toiminnallaan hyvin paljon nykypäivien trillereistä. Tässä, jos missä tunnelma on korkealla, eikä elokuva sorru kliseisiin saati sitten liaalliseen itsepintaiseen toimintaan, vaan kyseessä on huippuluokan rikosdraama. Elokuvan loppuratkaisu oli hyvä, eikä elokuvasta helpostikaan löydä juuri mitään pahaa sanottavaa. Yön kuumuudessa ei ole satiiri, eikä toimintapläjäys, vaan ajoittain satiirinen trilleri. Juonenkäänteet ovat toimivia ja elokuva ansaitsee maineensa klassikkona. Se on selvästi toiminut monen myöhäisemmän trillerin suunnannäyttäjänä. Tästä selvänä esimerkkinä voi pitää vaikkapa Tappavaa asetta kaikkine jatko-osineneen.","Onnistunut rikosdraama, mikä säilyttää tunnelman alusta loppuun."
301,80.0,"Dave Garner (Clint Eastwood) on omaa Radio showta pitävä mies, jonka studioon tulee joka ilta soitto ""Play Misty for me"". Dave ei tästä pahemmin välitä ja tekee mitä nyt tekeekin. Kuitenkin eräänä päivänä baarissa Dave tapaa erään nuoren naisen nimeltä Evelyn Draper (Jessica Walter). Nainen on nimittäin se, joka iltaisin soittaa Davelle ja pyytää häntä soittamaan Mistyä. Juttu luistaa ja käydään jopa Daven Studiolla esittelemässä radiomaailman ihmeellisimpiä vehkeitä.Pian Dave huomaa joutuneensa ""vähän"" pakkomielteisen faninsa armoille ja silloin ovat sekä läheiset, että Dave itse vaarassa.Elokuva valmistui 1971, Clintin, ehkä tuottoisampana ja parhaana elokuvavuotena. Tuolloin valmistui kaikkien aikojen poliisi elokuva Dirty Harry, Clintin henkilökohtainen suosikki The Bequiled ja Miehen ensimmäinen ohjaustyö Play Misty for me.Clint ohjaa hyvin ja leffa oli kuulema hyvä leffa aloittelevalle ohjaajalle.Elokuva alkaa hieman samantyylisesti kuin Dustin Hoffmanin tähdittämä Maratoonari. Alussa on Draamaa, mutta pian se muuttuu piinaavaksi Trilleriksi. Jokainen roolisuoritus on mahtava. Varsinkin Jessica Walter pakkomielteisenä fanina loistaa kuin timantti. Leffassa nähdään myös Dirty Harryn ohjannut Don Siegel pienessä cameoroolissa.Elokuva oli positiivinen yllätys. Evil Dead Kakkosen kanssa lainattuna. Oli ilo katsoa surkean tekeleen (Nyt saan kaikki Evil Dead fanit kimppuuni) päälle heti hieno elokuva, maailman kovimmalta jätkältä, Clint Eastwoodilta. Suosittelen elokuvaa kaikille Clint-faneille ja hyvänmaun rajoissa pysyttelevien trillereiden ystäville. Slasher genre fanitkin voivat kokeilla pienellä varauksella. 3.5 pistettä itse leffasta ja puolikas hienoista roolisuorituksista.",Kaikille Clint-faneille ja hyvänmaun rajoissa pysyttelevien trillereiden ystäville.
302,70.0,"Clint Eastwood esittää pääosaa, radiojuontaja Dave Garveria, vuonna 1971 valmistuneessa esikoisohjauksessaan Play Misty for Me. Garverin radioasemalle soittaa joka yö nainen, jonka viesti on lyhyt ja selkeä: ""Play Misty for me."" Erroll Garner-klassikko pyörähtää kuuliaisesti käyntiin, eikä salaperäiselle soittajalle Garverin ajatuksissa turhan paljon tilaa heltiä.Eräänä iltana Garver kuitenkin tapaa baarissa naisen, joka paljastuu asemalle soittelevaksi mysteerileidiksi, Evelyn Draperiksi. Yhdessä vietetty yö on Garverille heti alkuunsa yhden illan juttu, mutta hän saa pian huomata Evelynillä olevan suurempia suunnitelmia. Pian koko miehen lähipiiri saa kärsiä lemmenkipeän naisen pakkomielteestä suosikkiradiojuontajaansa kohtaan.Eastwood ja etenkin Evelyniä näyttelevä Jessica Walter tekevät hienoa työtä trillerin pääparina. Myös ohjaus toimii odotuksiani paremmin, joissakin kuvissa upeasti, vaikka hieman toivomisen varaakin jätetään. Eastwoodin ohjaustyötä ei kannata juuri alkaa kisailuttamaan miehen viimeisimpien töiden kanssa, voi vain todeta Clintin taivaltaneen ohjaajan urallaan pitkän matkan. Uralta löytyy kyllä myös huomattavasti ""Mistyä"" heikompia tekeleitä. Ensiohjaukseksi Misty on varovasti sanottuna lupaava.Ehkä vahviten elokuvassa toimii, Walterin näyttelijäsuorituksen ohella, käsikirjoitus, jonka varaan on jätetty melko paljon. Trillerin jännitysaste pysyy juuri sopivana olematta liian laimea. Olisin odottanut elokuvalle parempaa loppua, mutta kaikkea ei voi silti saada. Loppuhuipennus rakentuu hienosti, mutta lässähtää tapahtumien tullessa päätökseensä.Suosittelen elokuvaa lämpimästi Eastwood-faneille ja trillereiden ystäville. Suomesta tätä teosta saa sopuhintaan ja levy sisältää myös ekstroja, joten pidän tätä ehdottoman kannattavana lisänä mihin tahansa kokoelmaan.",Clint Eastwoodin esikoisohjaus; pohja tulevaisuuden menestykselle.
303,70.0,"Jazzahtava Dave Garver (Clint Eastwood) on DJ joka kohtaa Evelynin (Jessica Walter) joka on se persoona joka aina haluaa kuulla saman kappaleen. Varsin harmittoman oloinen kohtaaminen fanin kanssa osoittautuu vähemmän miellyttäväksi pitkällä tähtäimellä, sillä tämän persoonallisuus on enemmänkin Babylonian Ishtar-jumalattarelta omaksuttu. Se tarkoittaa raivokkaan omistushaluisen mustasukkaista ja sellaisen kiinnostuksen kohteena oleminen ei ole herkkua.Itämehdän Clintti aloitti kovanaamojen rooleissa ja sellaiseen reilu 190 cm vertikaaliulottuvuutta auttaa tosi hyvin, mutta taiteellisesti kunnianhimoinen näyttelijä päätti loikata sivuraiteelle siirtymällä ohjaajaksi ja ihan erilaiseen genreen. Jo Heims ja Dean Riesner rustailevat tarinan jonka keskushenkilö on ihan vaan tavanomainen jannu joka joutuu sairaalloisen mustasukkaisuuden kohteeksi. Tarinan lähtökohta soveltuu moneen genreen ja juonirakenteeseen ja Itämehtä tekee sen aika konservatiiviseksi jännäriksi mikä esittelee lähtökohdan, antaa hengähdystauon ja lopulta traaginen tapahtumaketju laukeaa vähemmän kaunein seurauksin ja Daven vanha tyttöystävä Tobie (Donna Mills) johon välit ovat lämmenneet uudelleen on yksi uhreista.Itämehtä ohjastelee itseään ja Dave Garver on kaikkea muuta kuin Clintin henkilöimä kivikova ja Likainen Harry, sillä kyseessä on hillitty, voimakeinojen suhteen epävarma persoona joka vain sattuu joutumaan epämiellyttävään tilanteeseen. Jessica Walter henkilöi psykottisen mustasukkaisuuden selkeästi ja tämän hillitön raivo on erityisen pelottavaa, sillä kiltin oloisen naisen ei odota toimivan siten. Donna Mills on huono-onninen ja tasapainoinen persoona jonka roolista ei voi sanoa huonoa. Tasapainoiset persoonat saavat paljon kontrastia psykoottisen pakkomielteisestä antagonistista. Kokonaisuutena roolitus toimii.Ohjaajana Itämehtä luottaa traditionaalisiin metodeihin ja ratkaisuihin, mutta ne ovat traditionaalisia hyvästä syystä - ne toimivat. Lisäksi Itämehdän kotimiljöö Carmel antaa elokuvaan kodikkuutta mikä mainiosti alleviivaa persoonien ""tavallisuutta"" ja saa tasapainoa järkyttävän tekijän vielä uhkaavammaksi. Toimiva jännäri jonka pahis on erityisen vakuuttava ja sellainen piirre antaa aina bonusta kokonaisuuteen.",Vähemmän nerokas jännäri vakuuttavalla pahiksella.
304,70.0,"Dave Garver (Eastwood) on radiojuontaja, joka pyörittää omaa toivekappaleohjelmaa. Hänelle soittaa usein eräs Evelyn Draper (Walter) -niminen nainen, joka sanoo aina ""Play misty for me."" Evelyn ja Dave tapaavat yhtenä iltana sattumalta baarissa ja heille kehittyy yhden yön juttu. Evelyn haluaisi kuitenkin enemmän, mutta kun Dave sanoo koko ajan ei, niin saa tämä akka hermoromahduksen ja aikoo tehdä pahoja...Yön painajaista voisi hyvin verrata Hitchcockin Psykoon, sillä Eastwood liikkuu täysin samoilla vesillä; tavallinen arkielämä muuttuu täydeksi painajaiseksi kun aluksi mukavan oloinen hahmo alkaa piinata muita. Kauhu syntyy pikkuhiljaa, eikä sen luomiseen tarvita hirveitä määriä ruumiita taikka tehosteita. Eastwood ei kuitenkaan tee kaikkea yhtä täydellisesti kuin Hitchcock, sillä siinä missä Psyko muuttuu aina vain jännittävämmäksi loppua kohden, on Yön painajainen tunnelmaltaan harmillisen köyhä. Allekirjoittanut ihmettelee muutenkin erästä viiden minuutin mittaista Jazz-festivaali-kohtausta täysin, sillä se ei liity mitenkään olennaisesti leffaan ja antaa iloisen tunnetilan, pelottavan sijaan.Elokuva saattaisi olla mustavalkoisena parempi. Silloin sen uhkaava ilmapiiri saataisiin tuotua paremmin esille, kun käytettäisiin hyödyksi taloista ja ihmisistä heijastuvia varjoja. Silloin esimerkiksi kaikki ne kohtaukset, joissa Evelyn seuraa Davea, voisivat toimia entistä tehokkaammin. Ehkä on kuitenkin hyvä, että Yön painajainen ei ole mustavalkoinen, koska sellaisena se tuntuisi jo Psykon uusintaversiolta.Clintin leffoissa homma menee yleensä niin, että hän on koko näyttelijäkaartin ehdoton ykkönen, mutta tällä kertaa valinta on vaikeampi. Jessica Walter heittäytyy hulluksi, meinaan niin aidosti, että on vaikea kuvitella naisen olevan täysin normaali oikeassa elämässä. Tai eihän sitä tiedä, jos hänessä oikeasti piilee jokin pimeä puoli?Voi olla, että tuolloin jonkun taidokkaamman ohjaajan käsissä Yön painajaisesta olisi tullut parempi, mutta ei se nytkään laisinkaan haukuttava ole. Ainoa asia joka siinä itse asiassa menee mönkään, on tunnelma, jota Eastwood ei ole vielä esikoisohjauksessaan tarpeeksi hyvin handlannut.","Hitchcockin Psykoa paljolti muistuttava teos, jossa lähinnä tunnelma pilaa muuten hyvän kokonaisuuden."
305,80.0,"Poliisit löytävät New Mexicon aavikolta järkyttyneen pikkutytön, joka ei kykene puhumaan. Tytön perhe on kadonnut ja heidän asuntovaununsa on tuhottu. Myöhemmin lisää ihmisiä katoaa ja löytyy kuolleena. Selviää, että alueella on vuosia aiemmin tehty ydinkokeita, mikä on saanut alueen muurahaiset kasvamaan jättiläismäisiksi, vaarallisiksi hirviöiksi.Elokuvan idea on luultavasti kaikille tuttu samana vuonna ilmestyneestä godzillasta: Ydinjätteet ovat mutantoineet tavallisista eläimistä jättiläismäisiä tappokoneita, jotka saavat suunnatonta tuhoa aikaan. Godzillaan verrattuna tässä tekeleessä on huomattavasti paremmat tehosteet, jättiläismuurahaiset näyttävät melko aidoilta vielä tänäkin päivänä. Minkäänlaisia pelkotiloja ei tämä leffa kuitenkaan onnistu enää nykypäivänä saamaan aikaan, mutta 50- luvulla, kun ""big bug""- genre ei ollut vielä loppuunkulutettu, yleisö oli varmasti kauhusta kankea. Tunnelma on kuitenkin hieno, ja kyllä tämän leffan parissa viihtyy useamminkin kuin kerran.Kaikki näyttelijät hoitavat hommansa hyvin, eikä dialogissakaan ole mitään valittamista. Kamerankäyttö on lähes loistavaa, monet kuvakulmat sopivat kohtauksiin täydellisesti. Tätä tekelettä on sittemmin kopioitu kymmenissä leffoissa (mm. tarantula (1955), the deadly mantis (1957), mutta tämä aito ja alkuperäinen, kaikkien jättihyönteis- leffojen äiti, lyö laudalta ne kaikki.",Valmistusvuoteen nähden leffan erikoistehosteet ovat hämmästyttävän hyviä
306,70.0,"Yön pedot on mustavalkoinen monsteri-leffa, joka on jälleen kerran Yhdysvaltojen tekele. Viisikymmentä luvulla ilmestyi paljon muitakin samantyyppisiä elokuvia mitä Yön pedot, esimerkiksi The Giant Claw ( 1957 ), Merenpohjan hirviö ( 1955 ), ja Venuksen valloittajat ( 1957 ). Itselläni alkoi mielenkiinto vasta vähän aikaa sitten näihin elokuviin, joten tuli nyt vihdoin katsottua Them! Tällä kertaa hirviöinä toimivat jättiläismuurahaiset.Juoni:New Mexicon aavikolla tapahtuu outoja asioita: Poliisi löytää järkyttyneen pikkutytön, joka ei suostu puhumaan. Kohta tytön perheen asuntovaunu löydetään tuhottuna, mutta sokeria on varastettu. Kulmakauppa ollaan revitty palasiksi, ja jälleen kerran sokerit on viety. Ihmisuhreja on tullut jo muutamia, ja kohta tapausta lähtee selvittämään FBI:n Robert Graham, ja tiedemies Harold Medford tytär mukanaan. Selviää, että alueella on jättiläismuurahaisten pesiä, jotka ovat vuosia aiemmin joutuneet ydinkokeiden uhreiksi.Yön pedot toimi eräänlaisena katastrofi-leffana hyvin, ja tunnelma vietiin koko ajan pelottavampaan suuntaan. Erikoistehosteista ei ollut tällä kertaa vastannut efektimies Ray Harryhausen, mutta silti isokokoiset muurahaiset olivat todella aidon näköisiä, sekä elävän tuntuisia. Todella hyvin onnistuneet erikoistehoste-muurahaiset loivat enemmän syvyyttä leffaan, eikä mielenkiinto onnistunut hävitä paljoakaan.Idea oli todella hyvä, mutta sen toteuttaminen oli hieman epäonnistunut. Kyllähän oli mukava katsella ihmisten ja muurahaisten välistä ""sotaa"", mutta leffa muuttui loppua kohden aina vaan hidastempoisemmaksi. Näyttelijät olivat kyllä hyvin valitut, ja parhaiten mielestäni roolistaan suoritui Edmund Gwenn, koska hän esitti loistavasti roolinsa intohimoisena tutkijana.Ohjaaja Gordon Douglas on hyvin onnistunut työssään kuvatessaan hienosti muurahaisten tekemiset eri vaiheissa, sekä ihmisten pelokkaat ilmeet juuri ennen heidän kuolemaansa. Kuitenkaan ohjaus ei pelastanut leffaa, eikä loppujen lopuksi syntynyt viiden tähden arvoista mestariteosta. Värillinen versio voisi ansaita jopa viisi tähteä ( jos sellainen olisi ), mutta mustavalkoinen ei ikävä kyllä. Odotin elokuvalta paljon, mutta en saanut haluamaani. Pettymykseksi osottautunut Them! onnistuu pelottelemaan, mutta ei paljon viihdyttämään.Jos pidät erityisesti tämänkaltaisista hirviö-filmeistä, niin luvassa saattaa olla huikea leffa-ilta, mutta muuten en lähtisi leffaa kauheasti suosittelemaan. Ideaa käytettiin myöhemmin vielä elokuvassa: Muurahaisten valtakunta ( 1977 ), joka pohjautuu H.G Wellsin novelliin. Pituus painaa elokuvaa liikaa, eikä syntynyt todellista klassikkoa, jonka jaksaisi katsoa useaan kertaan.","Yön pedot onnistuu pelottelemaan, mutta ei paljon viihdyttämään."
307,80.0,"New Mexicon aavikolla alkaa tapahtua kummia: asuntovaunu ja kulmakauppa revitään palasiksi, rahaa ei ole kadoksissa, sokeri taas on kadoksissa ja ihmisuhrejakin syntyy. Lisäksi löytyy outoja jälkiä ja asiaa tutkii paitsi FBI:n Robert Graham (James Arness) myös tiedemies Harold Medford (Edmund Gwenn) ja tämän tytär Pat (Joan Weldon). Syyllisiksi ilmenee uusi jättiläiskokoinen muurahaisyhdyskunta joka lajitoveriensa tavoin on aggressiivinen ja voimakas. Pesän tuhoaminen on vain hetkellinen rauhoite, sillä kuningattaret ovat kuoriutuneet ja se taas saattaa tietää ihmiskunnan loppua.Jättikokoisista eliöistä tuli varsinainen boomi tämän elokuvan seurauksena ja ymmärrettävästä syystä. Tarina on hölmöstä lähtökohdastaan huolimatta toimiva eikä tekniikkakaan ole niin vanhentunut. Muurahaiset ovat uskottavia ja esivaltakaan ei ole sormi suussa istuvia oman perseen varjelijoita, vaan todellakin uskovat tilanteen vakavuuden.James Arness on miehekäs sankari ja Edmund Gwenn taas tiedemies joka myös ymmärtää tilanteen vaarallisuuden. Joan Weldon ei myöskään ole mikään avuton kaunistus kokonaisuudessa, missä on mukana myös koomisia hetkiä, mutta tunnelma pidetään koko ajan vakavana.Viihdyttävä teos ja vaikka muutamat kohtaukset ovat hieman jähmeitä ei kokonaisuus ole kärsinyt ajan hampaan nakerruksesta kovinkaan paljoa. Alussa tunnelma on parempi, mutta silti jännite kestää loppuun asti ja katsojan mielikuvituksen annetaan tehdä töitä silloin kun tehosteet eivät siihen pysty.",Tunnelma pidetään koko ajan vakavana.
308,100.0,"Myönnän heti aluksi että kun kävin katsomassa tämän Batmanin, odotukseni olivat korkealla Batman Begins -elokuvan jälkeen. Ja ilokseni voin todeta, että odotuksiini vastattiin huiman kahden ja puolen tunnin toimintapläjäyksellä.Olen vannoutunut Heath Ledger -fani, ja olin itse aivan kauhuissani tammikuussa kun kuulin hänen menehtyneen. Lehdissä kuhisi, että uuden sukupolven yksi taidokkaimmista näyttelijälahjoista jäi puolitiehensä kunniasta. Jokerin rooli istuu Ledgerille täydellisesti, ja hän näytti kyntensä jälleen elokuvamaailmassa. Voinen jopa sanoa, että Ledger teki parhaimman elokuvasuorituksensa haudasta käsin. Ikävä ettei hän pääse näkemään omaa suoritustaanChristian Bale astui Batmanin saappaisiin jo edellisessä Batman Begins -elokuvassa. Jo silloin sanottiin että Bale on aikojen paras Batman. Ulkomuoto on oikea Batmanin kaltaiselle sankarille, ja Christian Balen möreä ääni luo katsojaan aivan oman ulottuvuutensa Batmanina. Itselleni tuli jopa kylmiä väreitä kun Bale puhui.Yön Ritari on ollut kassamenestys ulkomailla ja jo viikon esittämisen jälkeen se on rankattu IMDB:ssä (internet Movie DataBase) TOP250 -listalla, jossa eri maiden kansalaiset pääsevät vapaasti antamaan arvosanansa eri elokuville, sijalle yksi ohi Kummisetien ja Tähtien Sotien. Hollywoodissa tehdään nykyään enää harvoin loistoelokuvia. Pyritään vain hankkimaan nimekkäät näyttelijät ja siitä tulee kassamagneetti. Nyt saadaankin kiittää Christopher Nolania siitä, että hän ei tyytynyt tähän, vaan hän halusi tehdä jotain erilaista. Nolan käyttikin elokuvan tekemiseen huimat 180 miljoonaa dollaria. Nolan saa juonen kulkemaan kokoajan eteenpäin ja hän on saanut näyttelijät tekemään juuri sitä mitä hän haluaa.",Odotuksiin vastattiin huiman kahden ja puolen tunnin toimintapläjäyksellä.
309,90.0,"Kun hypetysaalto lähtee liikkeelle, se ei hetkessä pysähdy. Christopher Nolanin toisen Batman-elokuvan aalto sai vahvan alkusysäyksen jo ennakkoon – dramatiikan kautta. Nuoren Heath Ledgerin vuoden takainen yllättävä poismeno maalasi elokuvan ylle kuoleman mystisyyden viitan, joka tunnetusti vetää ihmisiä puoleensa.Niinpä Yön ritari – tuon ikävän tapahtuman markkina-arvon siivittämänä – sinkoutui kesällä kohti ennätyksiä. Osa sen taloudellisista ja taiteellisista ansioista selittyy varmasti sattuman (elo)kolikon kilinän kautta, mutta totuus on se, että taustalla on laadukas elokuvapaketti. Edeltäjä Beginsin kohdalla Nolan tarjosi vielä mahtipontisen kuoren sarjakuvaelokuvalle niin tyypillisen sisällöttömänä. The Dark Knightin kohdalla kiiltävän kuoren alla marssii kokonainen rykmentti asiansa osaavia tekijöitä – etunenässä juuri haudan takaa mammonaa sairaalloisen hienolla Jokeri-roolillaan keräävä Ledger. Mainitsematta ei voi jättää myöskään Morgan Freemanin tilanteen vaatimaa jäätävyyttä tai Balea itse pääsankarina.Merkittävänä erona keskitason filkaksi jääneeseen edeltäjään toimii myös käsikirjoittajatiimi. Blade-rustaaja David S. Goyerin rooli on nyt pienempi ja Nolanin veljespari on päässyt vetämään hommaa omien äkkijyrkkien juonikaarteidensa kautta. Leffa näyttää nyt ohjaajaltaan, vaikkei aivan ylläkään Mementon tai The Prestigen oivaltavuuteen. Eikä Yön ritarin edes tarvitse yltää, sillä oikeinkäytettynä Batmanin kaltainen oikeudenpuolustajatavaramerkki liitää päämääräänsä muutenkin. Toiminnantäyteisesti ja viileän vakavana. Virnistelyn kun voi jättää arkkiviholliselle.Umpisynkällä The Dark Knight -nimellä kulkeva elokuva ei edes upeasti kirjoitetun loppunsa jälkeen ole niin hyvä kuin nimeltä mainitsemattomien leffalistojen kirkkain kärki (vielä tällä hetkellä) näyttää. Mutta silti se on hemmetin hyvin tehty elokuva, joka hypeaallon tasaannuttua ja vielä vuosienkin päästä tullaan muistamaan komeana palana leffavuotta 2008 sekä toistaiseksi parhaana Bättis-leffana. Ja ehkäpä myös Ledgerin ansaitusta postuumista Oscarista?Joka tapauksessa kaukana ovat Schumacherin neonvärisen Gothamin ja sairaalatohtorin näköisten Batmanien päivät. Hurraa!","Vaikka osa taloudellisista ja taiteellisista ansioista selittyy sattuman kolikon julman kilinän kautta, on Yön ritari hemmetin hyvä leffa."
310,100.0,"Olin odottanut kuin kuuta nousevaa, laajasti kohuja ja mainetta kahmineen Yön Ritarin ensi-iltaa. Ikinä ennakko-odotukset elokuvaa kohtaan eivät ole olleet näin suuret. Yön Ritari nousi heti maailman ensi-iltansa jälkeen leffaraamattu IMDB:n toplistan kärkipaikalle. Ohi legendaaristen Kummisetien, Shawshank Redemptionin sun muiden kulttiteosten. Ja tätähän ei moni raina ihan joka päivä teekään. Yön Ritari keräsi Amerikan mantereen ensi-illalla käsittämättömän suuret lipputulot, niin kuin monessa muussakin maassa. Kaikkien näiden seikkojen vuoksi, en malttanut odottaa teatteriin pääsyä.Yön Ritari koostuu ensinnäkin huikeasta näyttelijäkaartista. Mukana on mm. Christian Bale, Heath Ledger, Aaron Eckhart, Morgan Freeman, Michael Caine, Gary Oldman ja Maggie Gyllenhaal. Jokainen tekee hienon roolisuorituksen, eikä kenessäkään ole moittimista. Christian Bale jatkaa karismaattisen Bruce Waynen ja hänen alter-egonsa Batmanin upeaa esittämistä. Aaron Eckhart on sopivan ytimekäs piinkovaksi syyttäjäksi, Morgan Freeman tyylikkäänä Lucius Foxina, Michael Caine sympaattisena ja ainavalmiina hovimestari Arthurina, Gary Oldman lahjomattomana ja moraali-arvot tuntevana poliisi Jim Gordonina. Ja vielä Maggie Gyllenhaal esittää Rachel Dawesia tuhat kertaa paremmin kuin surkea Katie Holmes.Kuitenkin yksi erottuu joukosta. Se ei ole Christian ""Batman"" Bale vaan käsittämättömän taidokkaan suorituksen antava Heath Ledger. Tammikuussa traagisesti menehtynyt Ledger näyttelee elokuvan pääpahista, psykopaattista Jokeria taidolla, jota ei ole ennen valkokankailla nähty. Ledgerin suoritusta voidaan ehkä pitää jopa kaikkien aikojen parhaimpana. Ledger onnistuu Jokerina luomaan todella vahvoja tunteita katsojaan. Psykopaattisuus korostuu jatkuvalla sairaanomaisella hilpeydellä, räkänauruilla, todella kieroutuneella huumorintajulla ja varsin sekopäisellä vallanhimolla, joita Ledger tulkitsee täydellisesti. On todella surullista ja harmittavaa, että Ledgerin kaltainen superlahjakkuus on siirtynyt autuaimmille teille. Muissa näyttelijöissä ei ole tosiaankaan moittimista, Ledger vaan nappasi valokeilat itselleen huimaavan upealla suorituksellaan.Todella nerokas mestariohjaaja Christopher Nolan on todistanut viimein Yön Ritarilla kuuluvansa Hollykylän ohjaajien kirkkaimpaan kärkikastiin. Nolanin kosketus elokuvaa on sanoinkuvaamatonta taidetta. Yön Ritari on samanaikaisesti jännittävä, toiminnantäytteinen, surullinen, puhutteleva, hauska ja vieläpä synkän mystinen mestariteos. Monet yllättävät juonenkäänteet pitävät tulikuuman jännityksen yllä aina shokeeraavan loppuratkaisuun asti. Räjähtävää, tappeluntäyteistä ja adrenaliinia nostattavaa toimintaa löytyy myös todella paljon. Batman antaa konnille kuonoon tyylillä, jota ei kukaan pystyisi ikinä jäljittelemään. Kaksi ja puoli tuntia kestävä Yön Ritari ei tunnu missään vaiheessa ylipitkältä tai pitkästyttävältä. Tästä pitää huolen jännityksen ja toiminnan lisäksi Nolanin upeasti rullaava tarinankerronta.Bruce Wayne (Bale) ja alter-egonsa Batman on kyllästynyt olemaan korruptoituneen Gotham Cityn sankari ja kultapoju, joka maineestaan huolimatta jakaa mielipiteet kahtia kansan keskuudessa. Osa ihannoi ja osa haluaa Batmanin vastuuseen teoistaan. Bruce huomaa tilaisuuden lopettaa hommansa ja antaa toisen ""ritarin"" hoitaa Gothamin kadut puhtaiksi rikollisuudesta. Nimittäin virkaintoisen syyttäjän Harvey Dentin (Eckhart), joka on ottanut selväksi tavoitteekseen palauttaa järjestys ja turvallisuus Gothamin kaduille. Bruce haluaa lopettaa myös sankarina toimimisen, sillä lapsuuden ihastus Rachel Dawes ei halua olla Brucen kanssa tämän ollessa samanaikaisesti yön ritari ja pimeyden sankari Batman. Kaikki kuitenkin muuttuu psykopaattisen sekopään Jokerin (Ledger) ryöstäessä mafian rahat ja alkaessaan terrorisoimaan koko Gothamia. Batmanin apua tarvitaan jälleen, mutta onko yön ritari halukas pelastamaan Gothamin? Yön Ritari on yhtään epäilemättä vuoden 2008 paras elokuva. Siitä pitää huolen erinomaiset näyttelijät, ohjaaja Christopherin Jonathan-veljen veitsenterävä käsikirjoitus upeine dialogeineen. Myös Hans Zimmerin säveltämä musiikki on kaunista kuunneltavaa. Enää ei myöskään noudateta ykkösosan turpiin vain -kaavaa. Yön Ritari näyttää Batmanin synkkänä sankarina joka katuu tekojaan. Kokonaisuutena täydellinen paketti, josta ei todellakaan löydy mitään huonoa sanottavaa. Kolmatta osaa odotellessa katsellaan pilke silmäkulmassa kuinka Yön Ritari tyhjentää vuoden 2009 Oscar-gaalan.",Nolanin kosketus elokuvaa on sanoinkuvaamatonta taidetta.
311,90.0,"Christopher Nolan, tuo tämänhetkisen elokuvataivaan kirkkaimpiin tähtiin lukeutuva ohjaajanero on luonut jotain niin sinfonista, komeaa, karua ja mielipuolista, että eeppisempää toimintaelokuvaa saa hakea. Ei The Dark Knight parasta Nolania ole, mutta yksikään Krissen elokuvista ei ole vähempää kuin mestariteos. Tätä voi heti kättelyssä suositella niin tytöille kuin pojille, vaareille ja mummeille.Elokuva pärähtää käyntiin kertakaikkiaan nerokkaalla ja komealla ryöstökohtauksella, joka heti kertoo katsojalle mikä Jokeri on miehiään. Tästä elokuva lähtee etenemään reilusti yli kaksituntista matkaansa, josta ei yllätyksiä, käänteitä, räjähtävää toimintaa sekä loistavia näyttelijäsuorituksia puutu. Elokuvalla kyllä on pituutta, se on lähinnä vain ekstraa; ohjaaja Nolan ja tähdet Bale, Ledger, Eckhart, Oldman ja yksinkertaisesti kaikki muutkin filkan merkkihenkilöt pitävät huolen, ettei kertaakaan tule mieleen pistää elokuvaa pauselle hetkeksikään. Tiivistunnelmaisia ja maagisen kauniita kohtauksia tulee heti toisensa perään.Itse voin jo varmuudella sanoa kuka saa parhaan miespääosa Oscarin vuoden 2009 gaalassa ja kuka parhaan ohjaajan pystin. Heath Ledger Jokerina on mahdollisesti parasta näyttelyä koskaan, pieksee kaikki muut elokuvamaailman psykopaatit. Nolanin kosketus elokuviin taas on taidetta, mitä ei voi sanoin kuvata. Herra luo muutaman erilaisen leffan vuosikymmenessä, jotka ovat ainakin tähän asti olleet kauniita ja yksinkertaisesti loistavia (The Prestige, Memento, Batman Begins ja The Dark Knight).The Dark Knight on jälleen niitä elokuvia, joissa musiikilla on merkitystä tunnelman kannalta. Loistava musiikki tukee tunnelmaa erinomaisesti lukuisissa kohtauksissa. Vaikkakin vastapainona välissä on myös kohtauksia, joissa kuuluu vain moottoripyörän jylinä tai laukaukset ilman minkäänlaista musiikkia, toimivat nekin erinomaisesti.Elokuva on piirun verran Nolanin edellistä Batman filmatisointia, Beginsiä heikompi kokonaisuus, mutta kun antaa elokuvan luovan tunnelman viedä mukanaan, nousee Yön ritari toiseksi parhaimmaksi Batman-elokuvaksi ja yhdeksi toimintamaailman merkkiteoksista. Ledgerin uran upea lopetus.",Tiivistunnelmaisia ja maagisen kauniita kohtauksia tulee heti toisensa perään.
312,70.0,"Maailman paras elokuva on kompleksinen käsite. Se on hankala pala, koska makuja on yhtä monta kuin on ihmisiäkin. Tämänkin leffan, supersankarifilmatisoinnin, katsojista saanee irti mielipiteen jos toisenkin. Yksi tykkää niin että pelihousut ovat hajota, toinen ei välitä pätkän vertaa ja kolmas seuraa massan mukana.  Kiihkeimmät tämän Batman-elokuvan odottajista tuskin tulevat pettymään. Heath Ledgerin (toistaiseksi) viimeiseksi performanssiksi jäänyt Jokeri on huolella rakennettu persoona ja mestaririkollinen, jonka seuraaminen on hyytävää – tässä käsittelyssä Jokeri ei enää ole koominen sarjakuvahahmo, vaan elävä psykopaatti. Muutakin onnistunutta löytyy: Iloksemme leffan tekijät eivät ole alistuneet liiaksi kikkailulle, vaan luoneet kokonaisuuden, jossa metalli haisee metallille ja kumi kumille, eikä vain 3D-gurun hielle. Parhaimmillaan The Dark Knight eli Yön ritari tuntuu siksi luissa ja ytimissä asti kuin jotkin messevimmät 1970- ja 1980-luvun toiminta-/ seikkailupätkät.Sitten ikävämpiin asioihin; ohjaaja-käsikirjoittaja Christopher Nolan tiimeineen on tehnyt toki sekä tyylillisesti että sisällöllisesti Batmanin kohdalla miehen työn. He ovat nostaneet lepakkoheebon maailmoineen siitä lietteestä, minne ne paiskattiin 1990-luvulla. Nyt Gotham City sykkii kuin oikea suuri amerikkalaiskaupunki ja Batmaninkin viitta on pesty sekä silitetty. Harmi kyllä Christopher Bale, jonka tehtävänä on heilua tuona tummanpuhuvana sankarina sekä upporikkaana Bruce Waynenä, tuhrii viittansa tahattoman humoristisella kähinällään. Balen Batmanista tulee niin ollen piirun Jokeria heikompi hahmo. Kun Batmanin traagisuus käsiteltiin Batman Begins -leffassa, ei sitä puolta enää lähdetä toisintamaan. Sen sijaan kerrotaan Harvey Dentin (Eckhart) eli Kaksinaaman tarina, joka on vaikuttava kuin muinainen sankarieepos. Samalla heikennetään kuitenkin päähenkilön asemaa. Kun sympatiapisteet tippuvat Dentille, Batman pyörii enemmän osaa ajasta kuin vieraana omassa leffassaan.Yön ritari on kokonaisuutena yllättävän hieno sarjakuvahahmofilmatisointi. Se on oikeastaan sitä parhaasta päästä, jos huonompaa päätä edustavat esimerkiksi Tank Girl (kaikkea kehnoa kumista ja muovista) ja Judge Dredd (kypärättä olosta pitäisi antaa sakkoa). Kuitenkin tuntuu kuin Nolan porukoineen olisi innostunut vähän liikaa. Jo noin puolivälin paikkeilla leffassa koetaan hetkiä, joihin sen voisi päättää. Mutta ei, nämä pojat paahtavat eteenpäin vielä toisen leffan verran äksöniä, rikollisuuden torjuntaa ja yhä uusia pahoja tekoja. Siinä sivussa kehitellään ihmissuhteita, jotta katsoja ehtii hengähtääkin välillä ja löytämään hahmoista tarpeeksi piirteitä, joista pitää tai olla pitämättä. Jos Yön ritari olisi osa Tähtien sota -trilogiaa, se olisi sekä Imperiumin vastaisku että Jedin paluu yhtenä kimpaleena. Suurimpia faneja semmoinen tuskin haittaa, elleivät he satu katsomaan leffaa limukanryystäjien vuositapaamisessa, jossa vähintään puolet väestä hyppelehtii toiletin suuntaan vähän väliä. Kaksi ja puoli tuntia on pitkä aika. Vain uhkarohkea kokeilee rakon kestävyyttä Jokerin toimien ja Kaksinaaman naamavärkin edessä.",Jokeri ja Harvey Dentin alter ego ovat lihaa ja verta - Batman jää varjoksi.
313,90.0,"Christopher Nolan on tänä päivänä nimi kaikkien elokuvista kiinnostuneiden huulilla. Kun hän 2005 räjäytti potin ja itsensä kaiken kansan tietoisuuteen Batman Begins –elokuvalla, ei suuren kansansuosion saavuttaneen elokuvan jatko-osan ohjaajasta ollut epäillystäkään. Nolanin ote realistisen synkästä Gothamista pitää edelleen, kun lain viittaan pukeutuva koura (Bale, edelleen) käy taisteluun nousevaa rikollisneroa Jokeria (Ledger) vastaan. Soppaa sekoittavat entisestään uutta nousua hakevat mafiapomot, näiden kimppuun käyvä yleinen syyttäjä Harvey Dent (Eckhart, jonka hahmon kohtalo on sarjakuvat lukeneille ja Batman Foreverin nähneille karmaisevan tuttu) sekä ihmissuhdesotkut. Tässä pelissä joutuvat vaakalaudalle entistä enemmän myös syyttäjä Rachel Dawes (Katie Holmesin korvannut ja parempaa työtä tekevä Maggie Gyllenhaal) ja Batmanin liittolaisena poliisivoimissa toimiva James Gordon (Oldman). Vaarassa on loppujen lopuksi tietty koko Gothamin kaupunki, mutta tällä kertaa sen asukkaat tiedostavat vaaran olemassaolon entistä selvemmin, siitä pitävät huolen Jokerin säännölliset videoyhteydenotot.Hieman tahmeasti käynnistyvä Yön ritari lyö viimeistään vartin kohdalla Batman Beginsissä hukassa olleen korkeimman vaihteen silmään, jolloin hurjaa menoa ja sydämenjyskettä piisaakin katsojalle vielä reipas kaksituntinen. Tekijät eivät hienosti ole epäröineet rikkoa Hollywood-elokuvien kahden tunnin maagista kestorajoitusta, jonka ylittäessään monet ilmeisesti pelkäävät katsojien mielenkiinnon lopahtavan. Nolanin veljesten käsikirjoittama tarina ei kuitenkaan anna katsojalle turhia paineita pituutensa suhteen, sillä ajan kulua ei edes huomaa. Tarinassa piisaa aina joko reipas toimintakohtaus tai ainakin pieni käänne ellei sitten kunnon twisti. Typeriä teknologisia innovaatioita ei kuitenkaan ole maltettu jättää vieläkään muiden leffantekijöiden murheenkryyneiksi. Käsikirjoituksessa on sen sijaan hallittu roolihahmojen oikeaoppinen käyttö: Jokeri singahtaa alamaailman kärkeen, mutta hoitaa sen tyylillä, jolla kyseinen siirto keskiverron rivirikollisen joukoista voisi olla mahdollinen. Toisen Batmanin perinteisen vastustajan, Kaksinaaman, esiintymistä ei sen sijaan ole turhaan lähdetty revittelemään, vaan pienelle roolille leffan loppupuolella jäämisestä huolimatta tämän tuominen valkokankaalle on onnistunut.Yön ritari on sinänsä ihan mainiota Batman Beginsiä mainiompi tapaus myös siksi, että loisteliaan pinnan lisäksi siitä löytyy muutakin. Pintakoristetta tarjoavat Lepakkomiehenä mainio Christian Bale ja tämän arkkivihollisena maaninen Heath Ledger, joka ei todellakaan jää pelkästään maskeerauksensa vangiksi vaan aidosti lunastaa varhaiset vaatimukset kuoleman jälkeisen Oscar-pystin saamisesta. Michael Caine tarjoaa Bruce Waynen hovimestari Alfredina paitsi karismaattisen, myös näyttelijätaitoisen esityksen. Hupia tarjoavat psykopaattisen ja entistä hullumman Jokerin nokkelat kommentit (vaikka humoristisuutta on Jack Nicholsonin ajoista korvattu kylmällä laskelmoivuudella) ja surupuolestakin on huolehdittu. Onnellisesta tai saati sitten muuten tyypillisestä Hollywood-lopetuksesta ei voi elokuvan missään vaiheessa olla liian varma, sillä yllätyksiä piisaa katsojalle joka puun ja pilvenpiirtäjän takana. Juuri tämä mahdollistaa myös äkillisesti vaihtuvat tunnelataukset, joita tehostaa jatkuvasti jotain suurempaa lupaileva Hans Zimmerin ja James Newton Howardin tarttuva musiikki. Pinnan alta katsojalle sen sijaan tarjoillaan moralistisia kysymyksiä sankaruudesta sekä erityisesti hyvyyden ja pahuuden rajasta, kun lain palvelijat pyrkivät saamaan Jokerin kiinni keinolla millä hyvänsä. Erityisesti Aaron Eckhart tekee hyytävää jälkeä Harvey Dentin koetellessa puhtoisuutensa rajoja. Tässä sopassa kahtia jakautuneisuus huipentuu konkreettisena Kaksinaamaan.Vaikka Yön ritari on vauhdikas paketti, josta ei haluaisi paljastaa liikoja, ei se ole silti täydellinen napakymppi. Tarinassa piisaa niin paljon kerrottavaa ja näkökulmia, että se pelkistää Batman Beginsiä inhimillistäneet Gothamin tavalliset kansalaiset yksimieliseksi kasvottomaksi massaksi, ja unohtaa paikoin myös toimintakohtauksissaan koko 30-miljoonaisen väestön olemassaolon.  Lisäksi Mission: Impossible ja James Bond –elokuvia on ilmeisesti katsottu vähintään yksi liikaa, sillä Batmanin tempuista ei uskallusta ja varustusta puutu. Tämä elokuva on kuitenkin vuoden 2008 toimintapläjäyksien kirkkainta kärkeä.",Vuoden 2008 toimintapläjäyksien kirkkainta kärkeä.
314,90.0,"Gotham Cityssä kuohuu. Yleinen syyttäjä Harvey Dent (Eckhart) tekee parhaansa kiskoakseen rikolliset pois kadulta ja siinä apuna on erikoisvaltuudet saanut komisario Gordon (Oldman) jonka elämään tuo suloutta Rachel Dawes (Gyllenhaal), joskin tämän miljardööriplayboyex Bruce Wayne (Bale) on ongelma. Eikä työtä helpota toimilupien ulkopuolella toimiva Batman (Bale) tai rikollisten epätoivo. Näiden rahat katoavat ulkomaille Laun (Chin Han) mukana, joten epämiellyttävien poliisien ja syyttäjän  tappamiseen tarvitaan spesialistia. Tämä spesialisti on teatraalinen Jokeri (Ledger) joka kaikkien osapuolien kannalta valitettavasti on ""hullu koira"" ja Gothamin kelmit ovat päästäneet hänet irti ja saavat katua sitä. Terroristin elkein Jokeri aloittaa oman missionsa päämääränään kaaos ja hulluus ja myös onnistuukin tuhoamaan syyttäjä-Dentin pelkäksi irvokkaaksi hirviöksi.Christopher Nolanin ohjaus ja ohjaajan, tämän nimestä päätellen velipoika Jonathanin ja David S. Goyerin käsikirjoituksessa on ytyä ja dualismia. Järjestyksen edustaja Batman saa vastapainon puhtaalle kaaokselle omistautuneesta Jokerista, siinä välissä on Gotham City ja sotkun tuloksena ruhjottu syyttäjä Dent on valmis pehmustettuun selliin. Ainoa jossain määrin voittajana selvinnyt on poliisikomentajaksi ylennetty Jim Gordon tämän edeltäjän jouduttua Jokerin saaliiksi. Välissä ratkotaan ihmissuhdeongelmia eivätkä ne tunnu enää päälleliimatuilta.Kaartia ja samoin Lain puolta johtava Christian Bale on selkeästi taustalla hahmon ollessa tuttu, joten Aaron Eckhart pääsee telemään vahvaa työtä syyttäjä-Dentinä joka on sopivampi sankari koska hänen nimensä on tiedossa ja hän pelaa sääntöjen mukaan. James Gordon taas Gary Oldmanin tulkinnassa on pelkkä rehellinen ja sitkeä poliisi joka ei anna periksi ja ymmärtää myös sankarien merkityksen ja sen ketkä voivat olla sankareita. Maggie Gyllenhaal Bruce Waynen ja Harvey Dentin sydänkäpynen Rachelina ei ole mikään typerys vaan vahva ja kovaotteinen nainen jolla on toden totta vaikeuksia valita. Valitako vahva ja vastuullinen Dent vaiko rikas, mutta vastuuton Wayne? Michael Caine ja Morgan Freeman hoitavat inhimillistä lämpöä mukaan.Vastapainona Laille on pakko olla Kaaos ja Jokerina riehuva, räkättävä, kieroileva ja temppuileva Heath Ledger on sellaisessa vauhdissa että heikompaa hirvittää ja Jack Nicholsonin vahva tulkinta murhaaja-Jokerista saa rinnalleen yhtä vahvan tulkinnan anarkisti-Jokerista jonka irvokas ulkomuoto ja ennalta-arvaamaton käytös peittää alleen paholaismaista neroutta ja raakaa huumoria minkä aatteena on koko maailman ajaminen yhtä hulluksi kuin hän itse on. Jokeri on pelottava hahmo, mutta se on samalla hulvattoman hauska. Aivoihin isketyssä kynässä ei ole mitään hauskaa, mutta kun se esitetään taikatemppuna on kyseessä sysimusta huumori ja anarkistisella terroristilla eivät sanat lopu kesken. Jokeri vitsailee, höpöttää ja nauraa koko elokuvan läpi eikä vauhti hidastu. Aaron Eckhart Kaksinaamana taas tuo mukaan raakaa murhanhimoa ja pelottavaa oikullisuutta. Hän oli vahva ja hyä, mutta liian paljon painetta ja ""pieni tönäisy"" paiskaa jalon ja komean Harvey Dentin mielipuolisuuteen ja hirvittävät paloarvet ovat siitä vain näkyvä todiste. Kaksinaama on tuhoava Kaaoksen edustaja ja käypä edellisen osan kelmi Variksenpelättikin (Murphy) esiintymässä. Nolanin veljekset ovat jopa huomanneet sen että ihmiset matkivat idoleitaan joka on paitsi koomista myös traagista tässä tapauksessa.Kokonaisuus on vahva draama. Tunnelmaa on mukana kiitettävästi ja Bale astuu sopivasti syrjään antaen Ackhartin ja Ledgerin puhaltaa tehoa elokuvaan missä Lain ja Kaaoksen voimat ovat valinneet esitaistelijansa ja päästävät ne irti. Panoksena ihmiselämät ja täydellinen duaalisuus. Anarkisti Jokeri ja suojelija Batman ovat yksi ja sama - naamioitu mielipuoli jonka ainoa oikea paikka Tasapainon maailmassa on mielisairaalassa lukkojen takana.Erinomainen supersankarielokuva eikä elokuvanakaan mikään heikko teos. Mitään turhaa hetkeä tai kohtausta ei ole mukana ja Jokerin arville on aina mielenkiintoista saada selitys - hänestä kun on varmasti mukavaa että menneisyydessä on valitsemisen varaa ja Heath Ledger jätti testamentikseen voimakkaan tulkinnan puhtaasta ihmishahmoisesta Kaaoksesta - Jokerista.",Erinomainen supersankarielokuva eikä elokuvanakaan mikään heikko teos.
315,100.0,"Batman Begins jätti taakseen edellisten Batman-leffojen camp-fiilistelyn ja psykologisen tarinankertojan Christopher Nolanin ohjauksella, saaga aloitettiin uusiksi kertomalla tarina Bruce Waynen tulemisesta Viittaritariksi, mitä ei ole käsitelty elokuvissa. Vastuu Batmanina olemisesta oli myös vierasta valkokangasversioissa, joten seuraava osa käsitteli sitä aihetta. Tarina kertoisi Batmanin ja hänen pahimman vastustajansa kohtaamisen uusiksi. Jopa Harvey Dent/Kaksinaama tulkittaisiin toisin, koska hahmo on iso osa universumia näiden kahden lisäksi. Ajattelin alkujaan, että elokuva olisi melko lailla Batman vs. Jokeri kerrottuna suunnilleen eri lailla, mutta tutun turvallisesti ja Kaksinaama ilmestyisi kuvaan alkutarinalle uskollisena. Yhtäkkiä alkoi keskustelu: Jokeria esittänyt Heath Ledger kuoli ennen ensi-iltaa ja puheet Oscarin arvoisesta suorituksesta alkoi. Saavuttuaan ensi-iltaan, innostus jatkui… Vaikka The Dark Knightista ei olisi välittänyt tarpeeksi, yleensä sanottiin, että Heath Ledger on sen voimanlähde. Vaikka ei olisi sarjakuvaleffojen fani, silti siinä on jotain mistä pitää. Toisin kuin Batman Begins, tämän elokuvan ainutlaatuisuus perustuu siihen, kun se hädin tuskin tuntuu tyypilliseltä, perusrakenteen omaavalta sarjakuvaleffalta eikä se aliarvioi katsojaansa. Tässä elokuva astuu maaperälle, missä vain Tim Burton on aiemmin onnistunut: Ohjaaja tekee itsensä näköisen Batman – leffan. Siinä on paljon elementtejä muista elokuvista, kuten ideat sankareista ja konnista, henkilöhahmot tuntuvat mafia – ja poliisitrillerin risteytyksiltä, se on toiminnan täytteinen rikosdraama, jossa on Seitsemän kaltaisen sarjamurhaajatrillerin tunnelma ja siinä on Batman Jokeria vastakkain. Kaikki on sovellettu sarjakuvista ja oppineen ohjaajan kautta. Se on hyvin poikkeava juuristaan, mutta on samalla hyvin uskollinen mytologialle. Vaikka maailma ja tunnelma tuntuvat realistisilta, siinä on elementtejä ja juonikuvioita, mitä vain Batmanin maailmassa tapahtuisi. Tyyli korostuu esim. jo heti alusta, mikä esittelee meille Jokerin mustan huumorin sävyttämän kieron pankkiryöstön ja heti perään Batmanin suorittaman väijytyksen Variksenpelätintä vastaan. Aloitus petaa meille toivoa ja lopulta suurta uhan tunnetta, mikä välillä näyttää laantuvan, mutta sitä ei tapahdu. Juonen voi oikeastaan tiivistää siihen, että Batman, Gordon ja Harvey Dent ovat sodassa mafiaa vastaan ja onnistuvat, kunnes Jokeri ilmestyy mukaan kuvioihin sekoittamaan pakkaa. Begins keskittyi Batmaniin ja kuinka hänestä tuli pelon symboli. Nyt Jokeri on pelon symboli, jota Viittaritari saattaisi pelätä, mutta nokkeluudellaan Batman on valmis taistoon Gothamin herruudesta.”I’m whatever Gotham needs me to be.”Christian Balen pahamaineinen Batman-ääni kuulostaa välillä turhankin oudolta ollakseen täysin uhkaava, mutta toisaalta tämä kurkkusyövältä kuulostava murina toimii melko useassa pätkässä. Bale jatkaa Batman Beginsin viitoittamalla tiellä ja kehittää hahmoaan astetta pidemmälle. Hänen vahvuutensa puvun alla perustuu ruumiinkieleen. Mm. sen ja äänen ansiosta puku saa hänet näyttämään ihan eri ihmiseltä ja naamari näyttää välillä elävältä. Kaikki Batmanin esittäjät eivät siinä onnistu. Balen lisäksi Batmanin olemus oivalletaan usein oikeanlaisista kamerakulmista ja valaistuksista, etenkin kaiken toiminnan vilskeessä. Hänen juonikuvionsa on tavallaan pientä verrattuna uusiin henkilöhahmoihin, kun hänen tarinansa on vain jatkaa sitä, mihin Beginsin lopussa jäätiin, mutta se ei ole silti huono asia. Batmanin vetovoima tulee osittain hänestä itse ja vihollisistaan. Elokuva on oivaltanut sen ja se keskittyy olennaiseen: mitä hänen ympärillään tapahtuu ja miten hän reagoi tilanteeseen. Hän on ainoa, joka pyrkii tekemään kaiken oikein vaikka edessä on vaikeita päätöksiä ja vastoinkäymisiä. Hänen on jatkettava eteenpäin merkityksensä vuoksi ja siitä Batmanista on kyse.“It’s not about what I want. It’s about what’s fair!”Yhtä keskeinen henkilöhahmo Batmanin rinnalla on Harvey Dent, joka saa arvoisensa syntytarinan. Se jäi pieneen mittasuhteeseen (ja vaisuun toteutukseen) elokuvassa Batman Forever, mutta The Dark Knight korjaa kaiken ja tekee paljon enemmän kuin mitä olisi osannut odottaa. Heath Ledger on tehnyt niin hyvää työtä, että Aaron Eckhartin intensiivinen ja koskettava suoritus Dentinä on jäänyt vähemmälle huomiolle ja olisin oikeastaan mennyt niin pitkälle, että olisin harkinnut miehelle Oscar-ehdokkuutta. Nolan keksi hahmon uusiksi omaan maailmaansa ja tajusi luopua perinteisestä linjasta. Kaksinaama on kaikesta huolimatta yhä oikeuden ruumiillistuma ja siksi tulkinta koston enkelistä toimii jopa niin hyvin, että hänestä tulee elokuvan sykkivä sydän. Eckhart tavoittaa rohkean syyttäjän asenteen, jolla on omat heikkoutensa ja se toimii niin hyvin tälle poikkeavalle hengelle, että siitä tulee ainoa oikea Kaksinaama. Se onnistuu mm. hyvin toimivan kolmiodraamajuonen takia, jolloin hän saa sympatioita puolelleen Bruce Waynea enemmän.      ”It’s all part of the plan.”Vaikka elokuva on kiitettävästi kolmen miehen tarina, niin areena kuuluu ansaitusti kolmannelle osapuolelle, joka viipyy valkokankaalla paljon vähemmän kuin sankarimme. Heath Ledgerin Jokeri perustaa karismansa ilkikuriseen huumorintajuunsa ja pahaa-aavistamattomaan tunnelmaan tästä myrskystä, jolla on hymy kasvoillaan ja pelottavan todellinen elämän ohjenuora. Elokuva oli jenkeissä luokiteltu asteikolla PG-13, mutta Ledger näytteli roolia kuin R-luokitellussa leffassa korostaen hullunmiehen eleitä. Jotkin kohtaukset ovat niinkin häiriintyneen näköisiä, että hän olisi ansainnut mitalin siitä, ettei tullut hulluksi roolinsa takia. En usko, että rooli vei hänet hautaan, mutta 6 vkon harjoittelut johtivat kuitenkin siihen, että jotkin Jokerin eleistä näkyivät vielä viimeisissä haastatteluissa. Roolissa näkyy paljon inspiraatiota muuta kuin Sid Viciousista tai Alex DeLargesta. Siinä on Hannibal Lecterin, Anton Chiguran ja (Nolanin lempijännärin Liftarin) John Ryderin karismaa ja mystisyyttä, kuten myös Seitsemän John Doen ja Saw-leffojen Jigsaw´n ylitsepääsemätöntä oveluutta ja manipuloinnin taitoa. Kuten Harvey Dentin hahmo, hän on uskollinen juurille ja samalla hänestä tulee myös omaperäinen Jokeri.Valkokangasajasta huolimatta, hän sähköistää joka kohtauksen, missä esiintyykään. Hän sähköistää myös silloin, kun hän ei ole ruudulla, sillä hahmo on kirjaimellisesti luonnonvoima. Jokerin tausta jää mysteeriksi. Tiedämme vain sen, että hän rakastaa kaaosta ja tuhoa, asia, minkä eräs analyysi muodostaa ”Some men just want to watch the world burn”. Hän tekee keikkoja kokonaiskuvan vuoksi ja tarjoutuu auttamaan mafiaa Batmanin tuhoamisessa. Kaikki on selvää, koska hän tietää vastustajiensa heikkoudet, hänellä on vaikutusvaltaa ja isot suunnitelmat valmiina. Hän voi jopa halutessaan muuttaa mielensä ja kaikki pysyy silti kasassa. Esim., jos hän tietää Batmanin henkilöllisyyden, hän ei paljastaisi sitä muuta kuin sopivalla hetkellä. Ledgerin Jokerin vaikutus näkyy jo vastaavissa elokuvissa, missä vihollinen on nerokas psykopaatti ja yhden miehen armeija, jolla on aina varasuunnitelman varasuunnitelma ja on valmis uhraamaan jopa itsensä, jotta suunnitelma toteutuisi. Mitä itse Ledgeriin tulee, hän voitti postuumisti Oscarin ja se osui traagiseen aikaan, ettemme nähneet, kykenisikö hän yhtä muuntautumiskykyisiin ja omistautuneisiin suorituksiin tämän ja Brokeback Mountainin ohella. Se on todellakin yksi vuosikymmenen parempia suorituksia.”This city deserves a better class of criminal”Tässä leffassa ei isketä silmää kameraan päin ja hyvät sivuosasuoritukset puhuvat sen puolesta. Kaikille on keksitty tekemistä ja näyttelijöille annettu omat hetkensä loistaa, joista mainittakoon Gary Oldman inhimillisempänä Gordonina. Toiminta on aiempiin elokuviin nähden paljon energisempää pelkästään jo jännittävän juonen takia. Begins oli aloittelijan työtä tähän verrattuna ja kehitys teknisessä puolessa näkyy paljon enemmän kuin huomattavasti. Nolan tekee toiminnan kanssa myös sen, että leffa voisi loppua jo siinä 1.30 - 2.00 h kohdalla, mutta se jatkuukin vielä melkein tunnin ja jättää meille hyvin arvaamattomat asetelmat, sillä kriisejä tulee kriisin perään. Kun Jokeri todella aloittaa anarkian, hän myös aloittaa. Jokainen leffan kieroimmista, odottamattomista ja eeppisistä hetkistä tapahtuu viimeisen tunnin aikana, kun pääjuoni ja sivujuonet paketoidaan huolellisesti.Kahden ikonisen hahmon yhteiset harvat kohtaamiset ovat hävyttömän palkitsevia, koska parhaimmat yhteenotot syntyvät periaatteella ""Aivoilla, ei muskeleilla"". Jokainen adaptaatio on kyennyt tekemään Batmanin ja Jokerin välisestä jännitteestä tai Gotham Cityn maailmasta hienoja tulkintoja, mutta The Dark Knight tekee yhteenvedon ja analyysin heistä kaikista. Tarina sankarimoraalista ja kompromisseista muodostuu yhdeksi parhaimmista kunnianosoituksista Batmanin hahmolle.”He’s our silent guardian. A watchful protector. The Dark Knight.”",Tarina sankarimoraalista ja kompromisseista muodostuu yhdeksi parhaimmista kunnianosoituksista Batmanille.
316,40.0,"Joel Schumacherin menetettyä Batman -uskottavuutensa Batman&Robin -sekamelskansa takia, ei aiheeseen ihan heti tohtinut kukaan tarttua, joten lepakot jätettiin hyllylle, kun lopulta Mementosta ja Insomniasta kehuja saanut ohjaaja Christopher Nolan päätti ottaa aiheensa käsiteltäväkseen. Batman Begins saikin katsojilta kiitosta osakseen sen verran, että oli kaupallisesti kannattavaa pitää sama ohjaaja puikoissa jatkossakin.Nolanin sinänsä synkeästä kaupungista ei kuitenkaan vieläkään tule juuri mieleen Gotham City. Koska tylsän persoonatonta muotoilua noudattavat rakennukset voisivat edustaa ihan mitä hyvänsä amerikkalaista suurkaupunkia, ei ympäristö täten anna poikkeuksellisen kiinnostavia puitteita tarinalle, joka ideaköyhyydessään tarvitsisi ehdottomasti ulkopuoleltaan jotain aitoja piristeitä.Juonessa Batman pyrkii tuhoamaan mafian viimeiseen mieheen asti poliisin ja piirisyyttäjä Harvey Dentin avustuksella. Ainoana mielenkiintoisena hahmona tuttujen kliseiden merestä nousee Jokeri, joka umpihulluna psykopaattina on kiinnostunut vain kaupungin terrorisoinnin aikaansaamasta hurmiosta ja mustan kostajan todellisesta identiteetistä. Sivussa menoa ihmettelee Harvey Dentille uskollinen nainen.Tarinan pari omaperäistä piirrettä ovat sellaisia, joita ei voi arvostelussa paljastaa, mutta ne eivät ole riittäviä nostamaan Yön ritaria minkään sortin merkkiteokseksi.Kuka kertoisi Nolanille, että onnistuneeseen adaptaatioon tarvitaan jotain omintakeista vielä myös sinänsä erinomaisten näyttelijäsuoritusten lisäksi? Toisin kuin Burton omaleimaisissa goottihenkisissä fantasioissaan, ei Nolan pysty puhaltamaan tuotokseensa vaadittavaa dynamiikkaa vaan rakenne muistuttaa liikaa tyypillisiä Hollywood -rymistelyjä, joissa yksittäisiä hetkiä korostetaan kokonaisuuden kustannuksella.Batman Beginsissä oli erityisen häiritsevänä riippakivenä ammattitaidottomasti rakennetut toimintajaksot, eikä Nolan ole pystynyt vielä korjaamaan tätä ongelmaa. Itseasiassa ei tule mieleen yhtään toimintakohtausta, jota ei olisi kuvattu joko liian läheltä, liian heiluvasti tai liian pimeässä.Näin kulunut kaava ei kestä vähänkään kriittisempää tarkastelua elokuvataiteellisista näkökulmista tarkasteltuna. Kaupallisen laskelmoinnin ohjaaja, tuottajat ja käsikirjoittajat kyllä taitavat. Keskivertoa lahjakkaammalta ohjaajalta olisi ollut kuitenkin lupa odottaa vähän jotain särmikkäämpääkin kuin tuttua hyvän ja pahan ikuista kamppailua.",Keskivertoa lahjakkaammalta ohjaajalta olisi ollut kuitenkin lupa odottaa vähän jotain särmikkäämpääkin kuin tuttua hyvän ja pahan ikuista kamppailua.
317,100.0,"Odotukseni olivat sen verran korkealla kaiken kuulemani ja kriitikoiden ym. arvosteluiden jälkeen, että en enää pystynyt uskomaan elokuvan pääsevän odotuksiani korkeammalle. Toisin kävi. The Dark Knight ei vain täyttänyt odotuksiani, vaan se oli moninkertaisesti parempi odotuksiini verrattuna.Yön Ritari kertoo Heath Ledgerin esittämästä Jokerista ja siitä kuinka Christian Balen esittämä Batman selvittelee Jokerin tekemiä rikoksia ympäri Gothamin kaupunkia. Tarinassa on myös mukana Bruce Waynen ex-naisystävä, Rachel Daves (Maggie Gyllenhaal) joka nykyään seurustelee Harvey Dentin (Aaron Eckhart) kanssa. Harvey Dent on menestyvä asianajaja, niin sanottu Gothamin ""valkoinen ritari"". Batman uskoo, että Harvey Dentistä on ainesta pelastamaan Gotham, eikä Batmaniä enää tarvittaisi. Sillä aikaa kun Batman selvittelee asioita muiden rikollisten kanssa, Jokeri tappaa porukkaa muina miehinä pitkin Gothamin katuja. Myöhemmin Jokeri uhkaa tappavaa lisää viattomia ihmisiä kunnes Batman paljastaa oikeat kasvonsa julkisesti. Kun taas Harvey Dent, sankari jolla on kasvot passittaa rikollisia putkaan oikeussalissa.Christopher Nolan tekee uskomatonta ohjaustyötä. Myös erikoisefektit, äänet, kuvaus, jne. ovat parhaimmillaan. Heath Ledger esittää Jokerin roolin niin hyvin, että se tullaan varmasti muistamaan monta vuosikymmentä. En ole koskaa nähnyt yhtä samanaikaesesti viisasta ja psykopaattista hullun rikollisen näyttelemistä. Christian Bale sopii Batmanin rooliin täydellisesti, hän on juuri tarpeaksi tyly näyttelijä Batmaniksi. Myös Aaron Eckhart sopii hyvin asianajajan rooliinsa, kuten myös Maggie Gyllenhaan hänen naisystäväkseen. Erinomaista näyttelijätyötä tekevät myös muut sivunäyttelijät.Yön Ritarin pituus on juuri sopiva. Ainut asia mitä jäin kaipaamaan oli lisää Jokeria. Muuten elokuvan ajan pituus on täydellinen. Vaikka se onkin pitkä, se tuntuu vajaa 2 tuntiselta.Suosittelen elokuvaa kaikille. The Dark Knight sisältää meheviä kohtauksia mille tahansa genren ystävälle, se ei todellakaan ole tarkoitettu vain Batman-faneille tai muuten vaan sarjakuvaelokuvien ystäville. Voin taata että kukaan ei tule pettymään.",Christian Bale sopii Batmanin rooliin täydellisesti.
318,100.0,"Bruce Wayne/Batman (Christian Bale) on onnistunut löytämään paikkansa Gotham Cityssä, jatkaen sotaa rikollisuutta vastaan. Komisario Jim Gordonin (Gary Oldman) ja piirisyyttäjä Harvey Dentin (Aaron Eckhart) kanssa kolmikko yrittää pysäyttää mafian lopullisesti. Heidän yhteistyö on tehokasta, kunnes kuvioihin astuu rikollisnero nimeltä Jokeri (Heath Ledger), jonka syöstessä Gothamin anarkiaan, pakottaa Batmanin tasapainottelemaan sankarin ja oman käden oikeutta jakavan järjestyksenvalvojan häilyvällä rajalla.Itse en ole nähnyt Ledgerin elokuvista kuin 10 Things I Hate About You ja Patriot, mutta täytyy sanoa, että Yön ritari on hänen mestariteoksiin lukeutuva teos. Ledger on elämänsä roolissa sykähdyttävästi ja terävästi sekä osaa selittää juuri niitä asioita, jotka ovat tärkeitä. En olisi uskonut, että hän voittaisi Oscarin, mutta niin kuitenkin kävi. Maggie Gyllenhaal on huono korvaaja Katie Holmesille, ja on tuhat kertaa huonompi kuin Holmes. Eckhart näyttelee ihan tasaisesti sekä käännyttyään kaksinaamaksi ei hän uskalla olla tappamatta ihmistä vaikka olisi kumpi kolikon puoli tahansa, eikä armoa tipu pisaraakaan.Elokuva oli ilmestyessään suuri arvostelu- ja kassamenestys. Tuottoa kertyi yli miljardi dollaria ja nykyään se on IMDB:n Top 250-listassa sijalla 4. arvosanalla 8,9. Se rikkoi myös useita ennätyksiä, mm. neljän päivän tuotto Yhdysvalloissa, suuri yöennakoiden yhteistuotto, suuri IMAX-avausviikonlopun sekä yhden päivän tuotto Yhdysvalloissa ja on samalla historian toinen elokuva, joka on tuottanut yli 500 miljoonaa dollaria Yhdysvalloissa ja katsotuin elokuva sekä myydyin DVD.Juoni ja käsikirjoitus toimivat kuin Batman Beginsissä, sekä toimintaa ja vauhtia riittää. Yön ritari on yksi klassikkoteoksia sekä aikakautensa parhaita supersankarielokuvia.",Yön ritari on yksi klassikkoteoksia sekä aikakautensa parhaita supersankarielokuvia
319,100.0,"Batman-elokuvat ovat tarjonneet minulle joko loistavaa, tai surkeaa materiaalia. Burtonin sarjasta pidin. Schumacerin sarjasta taas en. Kun joskus 00-luvun puolessavälissä näin Christopher Nolanin sarjan ensimmäisen osan: Batman Beginsin: uskoni sarjan nousuun nousi. Siitä oli suunniteltu trilogiaa, joten päätösosaa odotellessani sain kokea uskomattoman loistavan kakkososan.Bruce Wayne/Batman liittoutuu komisario Gordonin ja piirisyyttäjä Harvey Dentin kanssa, koska uusi psykopaatti Jokeri syöksee Gothamin anarkiaan.En voi edelleenkään kuvitella kuinka loistava elokuva on. Elokuva on kuvattu hienolla tavalla, joka ei olisi Joel-ystävältämme onnistunut. Tämä tapa auttaa elokuvan tapahtumat pääsemään oikeuksiinsa. Suurin osa elokuvan tunnelmasta on Heath Ledgerin ansiota. Hän pesee Nicholsonin 6-0. Hänen kohtalonsa olikin sitten varsin surullista. Muutkin näyttelijät ovat varsin mainioita. Bale on hyvä Batman, vaikka häviääkin Keatonille. Caine on Alfredina loistava, ja Gary Oldman on mukavan rähjäinen.Täytyy myöntää, että elokuva on paras Batman, että paras supersankarielokuva joka on koskaan tehty tai tullaan tekemään. Vannoutuneimmat Kaurismäki-fanitkikin varmasti nauttivat tästä.And there we go",Vannoutuneimmat Kaurismäki-fanitkin varmasti nauttivat tästä.
320,90.0,"Batmanin taistelu Gothamin järjestäytynyttä rikollisuutta vastaan jatkuu. Yhdessä poliisipäällikö Gordonin ja rikollisten pelkäämän syyttäjän Harvey Dentin kanssa he puolustavat kaupunkia ja pyrkivät kytkemään kaiken lainvastaisen pois Gotham cityn kaduilta. Heidän tielleen osuu iso este. Alamaailman valtaan nouseva rikollisnero, Batmanin verivihollinen Jokeri vie kaupungin mukanaan syvään anarkian kierteeseen ja kieroutuneella suunnitelmallaan pyrkii syöksemään Batmanin alas ja saamaan tämän riisumaan naamionsa. Kissa ja hiiri- leikki jossa valkoiseksi kasvonsa maalannut psykopaatti on aina askeleen edellä ja koko kaupungin järjestys on vaakalaudalla.Tätä on kehuttu ja vielä kerran kehuttu. Tässä kohtaakaan ei tule poikkeusta. Lähdin katsomaan tätä sillä asenteella, että tämän on pakko olla hyvä. Onhan Yön Ritari saanut osakseen ylistystä niiltäkin tahoilta jotka normaalisti tyrmäävät tämän tyyliset teokset. Heti ensimmäinen kymmenen miinuttia sisälsi yhden parhaimmista avauskohtauksista mitä muistan nähneeni. Heti alussa tuli selväksi, että kysymyksessä on taattua Christopher Nolan -laatua, jota saimme ihailla jo muutaman vuoden takaisessa tekeleessä. Harvoin tulee vastaan melkein kaksi ja puolituntinen actionleffa jossa ei ole yhtään turhaa kohtausta. Tuntuu kuin jokainen yksittäinen hahmo, kohtaus ja dialogi olisi hiottu viimeisen päälle. Käsikirjoitus ja ohjaus on uskomattoman hienoa ja yksityiskohtaista mittatilaustyötä. Yön ritari sisältää kymmeniä, siis useita kymmeniä ikimuistoisia lausahduksia. ""What ever doesn't kill you simply makes you stranger"" Se kertoo mielestäni sen, että käsikirjoitus on tehty loistavia ideoita syöksevällä intohimolla ja halulla tehdä jotain loistavaa, jotain joka ansaitsee klassikon aseman. Christopher Nolan on onnistunut luomaan Gotham Cityn synkän alamaailman ja tehnyt sen unohtumattomalla tyylillään joka puree taatusti niin Batman faneihin kuin kaikkiin hyvän elokuvan ystäviin. Taianomainen, mutta anarkistinen maailma, jossa sattuma ja onni määräävät kohtalon.Heath Ledger tekee kirjaimellisesti roolin jonka vuoksi kuolla. Mies on aivan liekeissä mielipuolisen ja etovan, arpinaamaisen Jokerin roolissa. Näyttelijätaidot joutuvat koville näyteltäessä sairasta sekopäätä ja tästä edesmennyt Ledger suoriutuu kiitettävästi. Juuri hänen suorituksensa Gothamin alamaailman säälimättömänä ja sadistisena johtajana tekee tästä elokuvakokemuksen joka naulitsee katsojan kauhusta kankeaksi ja häiriintynyt nauru soi korvissa vielä kauan elokuvan loputtua. Elokuvan muissa rooleissa loistaa näyttelijöitä, jotka eivät esittelyä kaipaa. Christian Bale matala äänisenä yön ritarina tekee kelpo suorituksen ja tyylitietoisuus ökyrikkaan Bruce Waynen roolissa säilyy ammattimaisen varmuuden siivittämänä. Legendat Michael Cane, Gary Oldman ja Morgan Freeman tekevät pitkänuran tehneen suuren filmitähden varmuudella roolisuoritukset, jotka antavat selkärangan tälle reilulle kaksituntiselle. Aaron Eckhart osoittaa ihailtavaa muuntautumiskykyä ja onnistuu niin hyviksen kuin pahiksenkin roolissa veret seisauttavan kiitetävästi. Jokainen hahmo on tärkeä ja viimeiseen asti suunniteltu ja kirjoitettu. Voiko tällainen edes onnistua? No katsokaa itse! Batman on palannut, Gotham Cityn kadut ovat taas täynnä saastaa. Tällä iällä on vaikea uskoa, että jaksaisi innostua sarjakuvasankarista tehdystä elokuvasta näin paljon, mutta tämä on oikeasti niin loistava ettei sanotuksi saa. Batman begins jo itsessään oli hienoa laatua, mutta tämä kyllä ylitti kaikki odotukset. Tässä on ihan kaikkea mitä tarvitaan täyttämään hyvän viihteen kriteerit. Arvaamattomat juonenkäänteet yhditettynä unohtumattomiin näyttelijäsuoritukseen ja nerokkaaseen dialogiin. Mitä muuta tarvitaan. Kun ensimmäisen kerran katsot kelloasi, huomaat että elokuvaa on enää valitettavasti enää vain puolituntia jäljellä. Se on ainoa miinus tässä vuoden 2008 parhaassa elokuvassa.",Heath Ledger tekee kirjaimellisesti roolin jonka vuoksi kuolla. 
321,100.0,"Vuonna 2005 valmistunut elokuva Batman Begins sai kriitikoilta valtaisat suosionosoitukset. Vuonna 2008 katseet kohdistuivat jatko-osaan, Yön ritariin. Elokuva on yksi parhaita actionelokuvia, mitä olen nähnyt ja ylivoimaisesti paras supersankarielokuva. Batman (Christian Bale) on juuri kukistanut Linnunpelättimen ja lähtee nyt jahtaamaan Jokeria (Heath Ledger). Gotham City on saanut uuden syyttäjän Harvey Dentin (Aaron Eckhart) johon Rachel (Maggie Gyllenhaal) heti rakastuu. Jokeri kylvää kauhua ympäri Gothamia ja sankarimme on laitettava sille piste. Heath Ledgerin roolityötä ei voi tarpeeksi kehua. Hän tekee Jokerista juuri sellaisen kuin sen pitäisi olla: kieroutunut mielipuoli, joka tappaa ihmisiä huvin vuoksi. Moni povaa Ledgerille Oscaria tästä elokuvasta, enkä yhtään ihmettelisi jos hän sen saisi. Hieno juoni ja hyvät näyttelijät tekevät tästä elokuvasta arvostetuimman supersankarielokuvan kautta aikojen. Tämä elokuva on aivan päinvastaista kuin muut supersankarielokuvat. Muissa elokuvissa sankari kukistaa roiston, saa naisen ja on elämänsä loppuun asti onnellinen. Tässä elokuvassa niin ei käy. Muutenkin Batman on aina ollut päinvastaista kuin muut supersankarit: tekee oman päänsä mukaan asioita, joita muut ihmiset eivät osaa arvostaa. Elokuvan synkkä tarina sopii Batmanille kuin nakutettu. Kolmososakin on todennäköisesti tulossa.",Aikuiseen makuun tehty supersankarielokuva.
322,100.0,"Yön ritari on kieltämättä ollut tämän vuoden odotetuin elokuva monille. 3 vuotta sitten, kun Christopher Nolan uudisti Batman-sarjan elokuvallaan Batman Begins, on jatko-osaa odotettu. Nyt se on vihdoin täällä. Itselläni odotukset nousivat niinkin korkealle, että odotin tämän olevan paras näkemäni elokuva. Olen suuri Lordi-fani, mutta odotukseni tätä elokuvaa kohtaan menivät vielä pidemmälle kuin aiemmin tänä vuonna ilmestyneellä Lordi-elokuvalla Dark Floorsilla. En ole ikinä odottanut elokuvaa näin paljon. Ja pystyikö Yön ritari täyttämään naurettavan suuriksi kasvaneet odotukseni? Elokuva oli juuri niin hyvä kuin odotin, mutta samalla se meni pidemmälle kuin olisin ikinä pystynyt kuvittelemaan. Yön ritari on kaikkea muuta kuin vain uusi sarjakuvaelokuva. Se on elokuvataiteen mestariteos.Yön ritari jatkaa siitä mihin Batman Begins jäi. Batman jatkaa rikosten torjuntaa yhdessä Jim Gordonin kanssa. Suurin osa kaupungista pitää Batmania riesana, joka vetää rikosta ja epätoivoa kaupunkiin. Pian Gothamin uusi yleinen syyttäjä Harvey Dent haluaa auttaa Batmania ja Gordonia ja kolmikko aloittaa kaupungin puhdistamisen. Asiat eivät kuitenkaan suju ongelmitta, kun kaupunkiin ilmestyy uusi rikollinen, joka tunnetaan vain nimellä Jokeri. Jokeri aloittaa kaaoksen kylvämisen ja on vain yksi tapa pysäyttää hänet. Jokeri haluaa Batmanin paljastavan salaisen henkilöllisyytensä tai muuten hän jatkaa ihmisten tappamista.Yön ritari rikkoo kaikki supersankarielokuvan säännöt. Elokuva on syvällisempi, synkempi, realistisempi, rajumpi ja ennen kaikkea parempi kuin mikään supersankarielokuva ennen sitä. Yön ritari on erittäin vakava ja dramaattinen tarina, joka saa elokuvat kuten Iron Man näyttämään halvoilta tehostehömpiltä. Itse rakastan Marvelin sankareihin perustuvia elokuvia, mutta Yön ritari ei ole supersankarielokuva. Ainoa asia mikä tekee siitä sen, on se fakta, että siinä on Batman.Yön ritari on erittäin hyvin kirjoitettu. Elokuva pitää hyvin yllä toiminnan ja draaman tasapainon. Elokuva on täynnä juonenkäänteitä, jotka ovat yllättäviä, mutta järkyttäviä. Loppupuolella tarina muuttui hiukan monimutkaiseksi ja jopa sekavaksi, mutta elokuva on sen verran hyvä, että sen voi katsoa läpi sormien. Tämä elokuva on myös erittäin rankka eikä sovi pienille lapsille. K13-ikäraja on ehkä jopa hiukan liian alhainen. Väkivalta ei ole kovin yksityiskohtaista, mutta elokuva esittää asiat niin vahvasti, että pienet lapset eivät tulee kestämään sitä. Yön ritari esittää katastrofin katastrofin perään, kun Jokeri kylvää kauhua Gothamin kaupunkiin. Näyttelijät elokuvassa ovat mainioita. Christian Bale on mielestäni kaikista paras Bruce Wayne, mutta toiseksi paras Batman. Hän on Bruce Waynena täydellinen, mutta Batmanissa on sama vika kuin ekassa leffassa. Väkisin väännetty kurkkuääni enemmänkin huvittaa kuin vakuuttaa. Bruce Waynen lapsuuden ihastus ja Harvey Dentin uusi tyttöystävä Rachel Dawes on muuttunut Katie Holmesista Maggie Gyllenhaaliksi. Gyllenhaalin esittämä Rachel on paljon kypsempi ja syvällisempi hahmo kuin Holmesin. Aaron Eckhartin esittämä Harvey Dent on mainio hahmo. Hahmo on kirjoitettu hyvin ja hänet oppii tuntemaan täysin. Näin elokuvan loppupuolella tapahtuva traaginen muutos Kaksinaamaksi on järkyttävämpi. Kaksinaama oli toteutettu paremmin kuin odotin. Hahmo on uskottava ja toinen puoli naamavärkistä on erittäin groteski. Myöskin näyttelijät kuten Michael Caine, Morgan Freeman ja Gary Oldman hoitavat roolinsa täydellisesti.Kuitenkin puhutuin näyttelijä on edesmennyt Heath Ledger, joka esittää Jokeria. Itse ihailen Jack Nicholsonia ja uskoin, että Ledger olisi erinomainen, mutta ei Nicholsonin Jokeria parempi. En olisi voinut olla enemmän väärässä. Ledgerin esittämä Jokeri on varmaankin paras vihollinen elokuvissa ikinä. Hänen Jokerinsa on hauska, kiero, sairas ja jopa pelottava. Hänen iljettävä ja arpinen naamansa on aikamoinen ilmestys. Legerin roolisuoritus tulee jäämään elokuvahistoriaan ja mielestäni hän ansaitsee Oscarin. Itseäni piinasi elokuvan ajan se, että Ledger on kuollut, mutta hän jätti jälkeensä yhden hienoimmista elokuvahamoista ikinä.Elokuvan toteutus on erinomainen. Musiikki on mainiota ja luo erittäin selkeän tunnelman. Lavasteet ja tehosteet ovat erinomaiset. Yksi Yön ritarin parhaista puolista on se, että tietokonetehosteita on käytetty mahdollisimman vähän. Tämä tekee elokuvasta paljon uskottavamman. En muista milloin viimeksi näin elokuvan jossa en olisi huomannut yhtäkään tietokonetehostetta.Kokonaisuutena Yön ritari on erinomainen elokuva. Tälläisia elokuvia ei kovin usein ilmesty. Elokuva jättää pysyvän vaikutuksen katsojaan. Edes elokuvan 2,5 tuntinen kesto ei haittaa. Yön ritari on kaikkea, mitä supersankarielokuvat eivät ennen ole olleet ja elokuva näyttää sen, että elokuva miehestä lepakkopuvussa voi olla oikeasti hyvä. Yön ritari on mestariteos, ei yhtään vähempää. Tämä on nyt lempielokuvani.","Kaikkea, mitä supersankarielokuvat eivät ennen ole olleet."
323,90.0,"Internet Movie Databasen top-250 listan ykkössijalle nopeasti kivunnut tuore Batman-elokuva on ollut kaikkien huulilla viime aikona. Päätin eräänä iltana lähteä katsastmaan tätä kriitikoiden ylistämää pätkää.""Lyhyesti"" tiivistettynä elokuva kertoo Jokerista (Heath Ledger), joka suorittaa häijyjä ja kylmäverisiä rikoksia kaupungissa. Gotham Cityn sankari, Batman (Bale), yrittää saada Jokeria lopettaamaan rettelöimisen. Jokeri suostuu lopettamaan rikokset vain yhdellä ehdolla: Batmanin täytyy riisua naamio, ja näyttää ihmisille todellinen henkilöllisyytensä. Kuvioissa mukana on myös asianajaja Harvey Dent (Eckhart), joka puhdistaa kaupunkia rikollisista parhaansa mukaan, sekä Bruce Waynen ex-naisystävä, Rachel Dawes (Gyllenhaal). Gotham Cityn asukkaat painostavat Batmania riisumaan naamion saadakseen rikokset loppumaan, mutta Batmanilla on hieman erilaisia suunnitelmia.Paljon puhuttu Yön ritari täytti odotukseni hienolla tavalla. Se osasi säväyttää, liikuttaa ja opettaa, vaikka kysymyksessä on pitkään sarjakuvalehdissä hyppinyt aihe. Olisi virhe luulla elokuvaa sarjakuvatarinan siirtämistä valkokankaalle, sillä filmi sisältää loppujen lopuksi hyvin vähän sarjiksille ominaisia piirteitä. Esimerkiksi elokuvan ikärajoitus, 13, on mielestäni hieman alhainen, koska Yön ritari sisältää paljon väkivaltaa ja räjähteitä. Heti alusta lähtien paukutellaan olan takaa. Christian Bale sopii Batmanin rooliin hyvin. Hänen möreä äänensä Batman-puvussa on hieman epämiellyttävää, mutta elokuvaa ajatellen se ei juurikaan vaivaa. Maggie Gyllenhaal ja Aaron Eckhart suoriutuvat pesteistään myöskin kiitettävällä tavalla. Vaikka näyttelijäkaarti on hyvä, Heath Ledger on koko elokuvan helmi. Hänen suorituksensa Jokerina on niin upea, että jos hän ei saa edes Oscar-ehdokkutta tulevassa gaalassa, on päätös todella ihmeellinen. Niin upealla tavalla herra Ledger roolinsa vetää, että oksat pois. Elokuvan aikana minua vaivasi hieman, että Ledger on kuollut, mutta pystyin onneksi haihduttamaan sen pois mielestäni, koska elokuva oli niin hyvä.Elokuvan erikoisefektit ovat huippuluokkaa. Äänitehosteisiin on selvästi panostettu paljon. Juurikaan mikään toiminnantäytteinen kohtaus ei jätä kylmäksi, vaikka actionscenejä leffasta löytyykin mielin määrin. Katsojien iloksi elokuvassa ei ole juurikaan kliseitä, vaan kysymyksessä on hyvinkin omaperäinen teos. Christopher Nolanin saavutukselle ei voi muuta kuin nostaa hattua.Yön ritari on todella hyvin toiminalla maustettu Batman-pläjäys, jota täydentävät upeat näyttelijät ja mahtavat efektit. Suosittelen pätkää kaikille toimintanälkäisistä herkisteleviin romantikkoihin.",Kaikille toimintanälkäisistä herkisteleviin romantikkoihin.
324,80.0,"Kaiken hehkutuksen ja ylistämisen siivittämänä astelin kylmänä syysiltana leffateatteriin nauttimaan IMDB-nettisivustolla top-3 arvosteltua Yön Ritaria. Täytyy myöntää, että mitään elokuvaa en ole alkanut katsomaan näin suuret odotukset takanani. Batman Begins ei sytyttänyt allekirjoittanutta alkuunkaan, joten miten samat tekijät olisivat voineet yhtäkkiä loihtia jotain, mikä on kaikkien elokuvanystävien huulilla? No, sen he joka tapauksessa tekivät.Juoni on peruskauraa: Batman vs. arkkiviholliset, mutta pitkän pituutensa ansiosta leffaan on onnistuttu sirottelemaan Jokerin ja Kaksinaaman historiasta asioita, jotka ainakin meikäläisen tiedoista puuttuivat. Eikä juoni tällä kertaa ole sieltä kaikkein tylsimmästä päästä, hienoa että sarjakuviin perustuviin leffoihinkin jaksetaan tehdä mielenkiintoisia kässäreitä.Vaikka kyseessä on Batman-elokuva, Heath Ledgerin näyttelemä Jokeri varastaa shown nahkalepakolta täysin. Tämä jos mikä on väärin, sillä kyseessä on kuitenkin Batman! Yksi kaikkien aikojen supersankareista ja pienten poikien esikuvista joutuu ikään kuin sivurooliin omassa elokuvassaan. Tästä ei voida syyttää käsikirjoitusta, koska se on hyvin paljon Batmania ja sankaruutta ihannoiva, varsinkin loppukohtaus. Mutta näyttelijävalinta on mielestäni yksi huonoimmista mitä koskaan on tehty. Christian Bale oli ihan ok Beginsissä, kun Bruce Waynesta oli vasta kasvamassa Batman ja tietty poikamaisuus saattoi vielä olla olemassa. Mutta nyt on jo tosi kyseessä, Batman ei voi olla tuollainen poikamainen koheltaja kuin Bale. Hän on oikeudenpuolustaja, yksinäinen, synkkä, älykäs, määrätietoinen yön valtias. Sitten kaiken huippuna tuo Balen mörimöri-ääni Batmanin hahmossa on kerta kaikkiaan täysin naurettava ja vie lopullisesti uskottavuuden legendariselta hahmolta. ""Joker: You know what I am? I'm a dog chasing cars. I wouldn't know what to do with one if I caught it.""Sitten Heath Ledger... The Joker! Aivan, kukaan - ei edes Jack Nicholson - ole pystynyt lähimainkaan vastaavaan Jokerin roolissa kuin Ledger. Hän tekee käsittämättömän upean roolityön psykopaatin roolissa ja saa oikeasti katsojan sympatiapisteet puolelleen. Jokeri on hauska (vedet silmissä nauroin sairaalakohtauksen aikana), psykoottisen pelottava ja hämmästyttävän aidon tuntuinen persoona. Äänenpainotukset, käsien liikkeet, kielen lipominen.. Kaikki tämä jotenkin vain natsaa ja Jokeri syntyy. Vertaisin Ledgerin roolisuoritusta Uhrilampaiden Hopkinsin suoritukseen. Vasta elokuvan nähtyäni googlettamalla huomasin Heath Ledgerin menehtyneen lääkkeiden yliannostukseen ennen ensi-iltaa, mikä on lievästi sanottuna traagista. Luin hänen haastattelunsa, jossa hän kertoi majailleensa kuusi viikkoa hotellihuoneessa sisäistämässä Jokerin mielenvikaisuutta, ja että hän oli täysin puhki jokaisen kuvauspäivän jälkeen, annettuaan kaikkensa jokaisessa kohtauksessa. Mielestäni ehdottomasti Oscarin arvoinen suoritus.Harvey Dentiä/Kaksinaamaa näyttelevä Aaron Eckhart on myös loistava omassa roolissaan kaikin puolin, vaikka jääkin Ledgerin varjoon. Hän lyö kuitenkin Balen 6-0.Itse en ole toimintaelokuvien ystävä ja Yön ritarinkin action-kohtaukset menevät välillä tylsyyden puolelle, vaikka visuaalisesti näyttäviä ne toki ovat. Hienosti rakennettu tarina saa mielestäni hätäisesti rakennetun lopun ja minulla ainakin katsojana tuli epämiellyttävä olo tuon loppukliimaksin kohdalla. Toki leffa loppuu lässynlässyyn, mutta itse olisin toivonut vähemmän toiminnallista ja enemmän upeisiin näyttelijäsuorituksiin rakennettua loppua. Mitä Yön ritarista jäi käteen? Suuri kunnioitus Heath Ledgeriä kohtaan, mutta muuten leffa ei vastannut suuria odotuksia. Toki paljon keskivetoa parempaa kamaa tämä on ja paras Batman-leffa, mutta ei millään tasolla täydellinen. Nyt kun Ledgeriä ei enää ole, ja jos Bale jatkaa roolissaan, niin tulevilta lepakkoleffoilta ei voida paljoa odottaa.",Hienosti rakennettu tarina saa hätäisesti rakennetun lopun.
325,100.0,"Batman Beginsin (2005) jatko-osa, on erittäin kohuttu ja odotettu Yön Ritari (2008). Kohuttu ehkäpä se takia, että koko elokuvahistorian parhaimman pahisroolin tehnyt Heath Ledger kuoli viime tammikuussa, noin puoli vuotta ennen Yön Ritarin ensi-iltaa. Odotettu, koska Yön Ritaria on kutsuttu välittömäksi klassikoksi.Gotham Cityn ristiriitaista julkisuutta saava yön ritari, Batman (Christian Bale) alkaa kyllästyä lainsuojattoman kostajan rooliin, ja aikoo ripustaa naamion naulaan. Gotham Cityn todelliseksi sankariksi hän kaavailee innokasta uutta syyttäjää, Harvey Dentiä (Aaron Eckhart), joka ryhtyy Batmanin ja poliisipäälliköksi ylennetyn Jim Gordonin (Gary Oldman) avustuksella putsaamaan katuja vaarallisen mafian jäsenistä. Kun vaarallinen Jokeri (Heath Ledger) alkaa mellastaa Gotham Cityn kaduilla, tarvitaan enemmän kuin kolme arkielämän sankaria palauttamaan asiat oikeaan järjestykseen.Brittiläinen Christopher Nolan kuuluu ehdottomasti 2000 – luvun lahjakkaimpiin ohjaajiin. Nolanin ja hänen Jonathan- veljensä yhdessä kirjoittama käsikirjoitus sisältää massiivisen ja mittavan juonen, joka näyttää elokuvamaailmalle uuden käsityksen syvällisyydestä ja ihmisten valintojen tärkeydestä. Itse käsikirjoitus on nerokas ja kaikille hahmoille annetaan sopivasti tilaa. Juoni ei matele hitaasti eteenpäin, mutta pitää kuitenkin katsojaa koko ajan jännityksessä. Yön Ritari kuvaa täydellisesti kaaosta, joka ottaa suuren kaupungin täysin valtaansa ja sekä myös sitä, että jokaisessa meissä on oletettu pimeä puoli. Yön Ritari myöskin vetää supersankari filmatisoinnit aivan uudelle tasolle.Kaksi ja puoli tuntinen elokuva ei tunnu pitkältä, toisin kuin joku Sinkkuelämää, jonka tarina olisi mahtunut puolet pienempään aikaan. Penkissä istuessa Batmanin aikana, katsoja janoaa vain lisää, ei sillä väliä kuinka kauan leffa kestää.Ilman Heath Ledgeriä, Yön Ritarin mestarillisuus saattaisi jäädä vain puoleen. Ledger tekee Jokerista aivan uudenlaisen, kammottavan version. Psykopaattinen Jokeri pelottaa kaikista rohkeimpiakin katsojia, koska hän on kovaksi keitetty mielipuoli. Väkivaltaisuutta sävähdyttää kammottava musta huumori, joka tekee itsetuhoisesta Jokerista vielä hirveämmän. Heath Ledgerin viimeiseksi ja parhaimmaksi roolisuoritukseksi jäänyt Jokeri antaa uuden merkityksen sanalle psykopaatti. Oscarin arvoinen suoritus.Muut näyttelijät jäävät ehdottomasti Ledgerin varjoon. Christian Bale, Aaron Eckhart, Maggie Gyllenhaal, Michael Caine ja Morgan Freeman tekevät kaikki tasaisen hyvät suoritukset, joten Ledgerin suoritus tuntuu jopa hieman epäreilulta. Aaron Eckhart parantaa huimasti loppua kohden, kun Dent muuttuu kostonhalun myötä aika kammottavaksi. Christian Balen Batman jää armottomaksi Jokerin varjoon, joka on harmi, sillä ei Bale huono ole.Yön Ritari on välitön klassikko. Se on selvä juttu jo tässä vaiheessa. 10 vuoden päästä elokuvaa katsotaan edelleen nenät solmussa ja Heath Ledgerin roolisuoritusta hehkutaan enemmän kuin mitään muuta.",Yön Ritari on välitön klassikko.
326,50.0,"Joutunen olemaan ensimmäinen joka ilmaisee syvän pettymyksensä tätä elokuvaa kohtaan, joka jo alkumetreillä lässähti kuin kokkikoulun juustokohokas.Kyseessä on siis uusin Batman-filmatisointi Frank Millerin Yön ritarin paluu sarjakuviin perustuen. Entistäkin synkemmässä Gotham cityssä jyllää sankka joukko rikollisia joita Batmanin olemassaolo houkuttelee paikalle. Kuvioihin ilmestyy myös Jokeri, jota tässä elokuvassa näyttelee Heath Ledger.Ledgeriä onkin suitsutettu roolistaan ja hänelle jopa povataan Oscaria (tm) roolistaan Gotham cityn psykoottisimpana roistona. Ja vaikka elokuva onkin aivan omansalainen ja muutenkin tietyllä tavalla irrallaan aiemmin hyvinkin sarjakuvamaisista Batman-elokuvista, en voi silti olla vertaamatta Ledgerin Jokeria Jack Nicholsonin Jokeriin. Kun Nicholsonin Jokeri on hienovaraisemmin kieroutunut ja perverssi, sekä huomattavasti hienostuneempi, Ledgerin Jokeri poukkoilee paikasta toiseen kuin vieteriukko ja kaaosta ryyditetään vielä käsivara kamera-ajoilla. Vaikka tarkoituksena tuskin oli imitoida aiempaa Jokeria, en voinut olla huomaamatta imitoinnin kaltaista elehdintää ja puhetyyliä. Jokerin rooliin olisi käynyt kuka tahansa asiansa osaava näyttelijä ja epäilenkin että hypetys johtuu samasta syystä mistä The Crow aikanaan sai kulttimaineensa.Christian Bale sen sijaan ON Batman. Paras Batman tähänastisista hahmoa näytelleistä miehistä. Vaikkakin moitteita sataa täysin naurettavasta mongerruksesta jota herra Bale pitää puhuessaan Batmanin naamion takaa. Kuulostaa kun Batmanille olisi lykätty hammasraudat ja suun täydeltä puudutetta. Loppua kohden elokuvaa Balen sössötys sai niin pahoja naurunpyrskähdyksiä aikaan itsessäni että jouduin tuppamaan suuni täyteen viinikumia etten pilaisi muiden ihmisten elokuvanautintoa. Muutoin Bale hoiti roolinsa kiitettävin arvosanoin yön ritarina ja ne kammottavat nännit kumipuvusta oli luojan kiitos jätetty pois.Maggie Gyllenhaalista en ole koskaan pitänyt ja siksi olikin ilahduttavaa nähdä hänen kohtalonsa. Roolihahmo oli silti elokuvan kannalta tärkeä ja suoritus ihan OK. Aaron Eckhart toimi two facena mainiosti ja hänen roolinsa  Gary Oldmanin lahjomattoman poliisin ohella olikin elokuvan parasta antia näyttelijätyön puolesta. Vaikkakin Two-Facen palaneen kasvonpuolikkaan olisi voinutkin hoitaa tyylikkäämminkin.Kaikenkaikkiaan elokuva oli semi-viihdyttävä toimintaraina joka jaksoi yli kahden tunnin aikana pitää tiukasti otteessaan alusta 30 minuuttia ja lopusta sen toiset 30 minuuttia. Tehosteet ja stuntit olivat mainiota katseltavaa vaikka aika överiksi ampuikin välillä. Käsikirjoitus oli keskitasoa ja Jokerin vitsit tuntuivat naurattavan nuorempaa puoliskoa teatteriyleisöstä kun taas itse hymähtelin muille kohdille.Yön ritari tuntui ylipitkäksi venytetyltä ja keskikohta laahasikin pahasti juonen poukkoillessa minne sattuu. Esimerkiksi gangsteriliigan keskinäisiä suhteita ja muita vastaavia en olisi osannut kaivata elokuvassa jos ne pois olisi jätetty, eivätkä ne mielestäni syvyyttä pätkään tuoneetkaan. Sanoma tuli kuitenkin perille ja viidestä tähdestä annan 2,5.Elokuvan edeltäjästä pidin huomattavasti enemmän.",Yön ritari tuntui ylipitkäksi venytetyltä ja keskikohta laahasikin pahasti juonen poukkoillessa minne sattuu.
327,80.0,"Jos tämä ei olisi niin hypetetty kuin se on, en luultavasti olisi tätä teatteriin asti lähtenyt katsomaan. Kävi sitten niin, että maksoin hulppeat yhdeksän euroa lipusta ja eikun sisään etsimään hyviä paikkoja tulevaa unohtumatonta elokuvakokemusta varten.Kaikkihan tietävät, mistä tässä elokuvassa on kyse, mutta selitänpä nyt itsekin vähän juonesta.Jokeri on täysin, siis täysin sataprosenttisesti moraaliton rikollinen, joka pyrkii kirjaimellisesti tuhoamaan Gotham Cityn. Hänen mielestään Batman on viihdyttävä persoona, ja nyt hän haluaa nähdä kuka oikein on mustan maskin takana. Siksi hän päättää murhata yhden tärkeän henkilön päivässä siihen asti kunnes ""Bättis"" henkilöllisyytensä paljastaa.Gothamin uusi sankari, syyttäjä Harvey Dent puhdistaa kaupungin katuja mafiarikollisista. Hän on kiinnostunut Jokerin nappaamisesta myös.Batmanille Jokerin suunnitelma tuottaa vain tuskaa, eikä asiaa yhtään helpota ex-tyttökaverin näkeminen Dentin kainalossa.Tästä alkaa leikki, jota Jokeri hallitsee.Näin elokuvan käsikirjoituksessa puutteita, enkä pitänyt siitä kun joka toinen lause on arkipäiväinen pikku vitsi, vaikka parit naurut niistä sai.Ohjaus on todella mielikuvituksellista. Nolanin kerronta on kyllä melko tavanomaista, mutta muutama kohtaus on järisyttävän nätisti tehty ja välillä hän tarjoaa helkutin jännittäviä tilanteita, joita parantavat vielä se synkkyys joka tulee paljon esille.Isot pisteet annan Nolanille kohtauksesta, jossa Jokeri jahtaa Dentiä kun häntä viedään vankiautossa. Siinä ei käytetä ollenkaan musiikkia, vaan annetaan autojen ja aseiden luoda huikea äänimaailma, jonka kruunaa Batmanin moottoripyörän mielyttävän kuuloinen ääni huippunopeudessa.Yön ritarin tähti on luonnollisesti Heath Ledger, jonka mielipuolisen mahtava roolisuoritus Jokerina on todellinen merkkipaalu elokuvapahisten esittämisenä. Ledgerin panos rooliin näkyy, hän on luonut Jokerille aivan uskomattomia ominaisuuksia mielipuolinaurusta shokeeraavan huumorintajuun.Christian Bale on hyvä Bruce Wayne, mutta Batmaniin hän ei tuo mitään erikoisia ominaispiirteitä, vaan tekee siitä jotenkin tylsän sankarin. Puheääni, jota hän käyttää Batmaninä ei herätä muuta kuin pientä myötähäpeää. Okei, Batmanin pitää ehkä puhua niin peitelläkseen henkilöllisyyttään.Mitä tulee muihin näyttelijöihin, niin mies nimeltä Aaron Eckhart sopii rooliinsa Harvey Dentinä ihan mukavasti. Muuttuminen Two-Faceksi tosin on hieman epäonnistunut, jotenkin epätodellinen. Hyvä idea kuitenkin.Gyllenhaal, Freeman ja Oldman vetävät kaikki aika perusvarman suorituksen. Oldman teki ehkä parhaimman vaikutuksen.Yön ritari kannattaa ehdottomasti nähdä teatterissa, sillä se on visuaalisesti hieno kokemus. Se on myös varmasti tähän asti paras sarjakuvafilmatisointi, joten siinä suhteessa sitä voisi sanoa mestariteokseksi.Henkilökohtaisesti suoraan sanottuna inhoan sarjakuviin perustuvia elokuvia, mutta Yön Ritari on mielyttävä poikkeus, joka on todellakin tehty myös muille kuin sarjakuvafriikeille.",Varmasti tähän asti paras sarjakuvafilmatisointi.
328,60.0,"Ääretöntä hypetystä saanut Yön ritari on nyt sitten vihdoin myös nähty. Trailerin perusteella kiinnostus heräsi erityisesti Jokerin hahmoa kohtaan, eikä vain näyttelijän poismenon vuoksi, vaan selvästi Nicholsonin Jokerista poikkeavan tulkinnan takia. Christian Balen Batmanista esimakuahan on saatu jo Batman Beginsissa. Jokeri on kuin onkin selvästi leffan tärkein hahmo, jonka ympärillä piiri pieni pyörii. Batman ja Bruce Wayne jäävät auttamatta sivurooliin, ja heidän tehtävänään on keksiä uusia huipputeknologia-avusteisia keinoja psykopaattisen rikollisen kukistamiseksi. Ensin Jokeri ryöstelee mafian rahoja, ja koska hänen lisäkseen myös Gotham Cityn poliisivoimat ahdistelevat mafiapamppuja, on heidän pakko värvätä friikki avukseen. Mukana on myös muuan Harvey Dent (Eckhart) Gothamin uutena toivona alamaailmaa vastaan. Hän toimiikin hyvin mahdollisena aasinsiltana (seuraavaan) jatko-osaan.No joo, kai se pitää myöntää, ettei se Ledger ainakaan huonosti rooliaan esitä. Jokeria oikein odottaa aina kun hän ei heilu ruudussa. Hän onkin ainoa hahmo, jolle typerien sutkautusten heittämisen voi antaa anteeksi. Muiden kohdalla nämä hauskaksi ilmeisesti tarkoitetut heitot eivät toimi missään määrin, ja aiheuttavat vain ärtymystä. Todenmukaisuus ei nyt ehkä ole tämän elokuvasarjan suurin vahvuus, mutta vaikea uskoa kenenkään heittävän läppää katsellessaan helikopterin putoavan eteensä. Eräs jännittävä kysymys on se, miten (tuleva) Kaksinaama kostuttaa vasemman silmänsä ilman luomea.Odotuksiin nähden leffa oli hieman pettymys. Pituutta, räjähdyksiä ja toimintaa löytyy kyllä ylenmääräisesti. Millään tavalla tajunnanräjäyttävä Yön ritari ei ole, vaikka kyllähän tuon katsoi ihan mielellään. Jollain tavalla syvällisemmän tavaran odottaminen tuntuu ehkä hieman nololta genren huomioonottaen, mutta hieman tyhjän tunteen leffa kuitenkin jätti lopputekstien ilmestyessä kankaalle.",Räjähdyksiä ja toimintaa löytyy.
329,100.0,"Olin jo pitkään ajatellut, että jaksaisiko odottaa siihen, kun elokuva tulee DVD:lle. Muttakun olin lukenut pari arvostelua oli pakko lähteä teatteriin katsomaan tämä ""klassikko"". Odotellessani elokuvan alkua mietin, että onkohan elokuva vain yliarvostettu.No ei h*levetissä ollut! Elokuvan jälkeen olin aivan myyty. Voin täysin liioittelematta sanoa, että elokuva hakkaa täysin Kummisedät ja Heath Ledger hakkaa Johnny Deppin. Elokuvan jälkeen tuli tietenkin pieni suru siittä että Heath Ledger oli kuollut. Rauha hänelle.Elokuvan alku oli tietenkin tylsä ja mietin tosiaan, että tuleeko tästä elokuvasta oikein mitään. Mutta sen jälkeen, kun Jokeri pääsi kunnolla esille tiesin, että katselen juuri jotain suurta. Harmittavaa oli tosin se, että Jokeri ei ollut niin paljon esillä. Välillä teki mieli huutaa ""Jokeri esille"", kun kuvattiin vaan Mörisevää Batmaniä. Ei Christian Bale huono ole, ei. Itseasiassa paras Batman tähän asti. Heath Ledger vain jotenkin varasti shown ja antaa elokuvalle merkityksen ""klassikko"". Itse juonikin on loistava ja jopa ilman Ledgeriä elokuva olisi ollut hyvä. Olisi vain jäänyt hieman puolitiehen. Jos Christopher Nolan jatkaa tähän malliin niin hänestä tulee reilusti maailman parhain ohjaaja.Musiikkin oli aika jännä. Se teki elokuvasta jännän. Kun jokeri puhuu arpiensa tarinaa ja tämä ""jänskä -musiikki"" pauhaa taustalla pitää haukkoa henkeä. Kaiken tämän lisäksi elokuva ei ole ollenkaan ennalta arvattava. Milloinkaan ei voi tietää, että kuka kuolee, kukaa elää tai voittaako Jokeri vai Batman. Lopulta ei voi enään olla varma loppuiko elokuva onnellisesti vai surullisesti.Ne jotka eivät pitäneen Batman Beginsistä voivat kuitenkin katsoa huoletta Yön ritarin. Sillä se joka ei katso tätä elokuvaa, ei voi tietää mitä sana ""klassikko"" tarkoittaa.",Jos Christopher Nolan jatkaa tähän malliin niin hänestä tulee reilusti maailman parhain ohjaaja.
330,80.0,"Gothamin, tuon New Yorkin oloisen kaupungin, arki palailee uomiinsa. Yksi on poissa Gothamin entistä merkkihenkilö Harvey Dentiä ylistävien puheiden kaikuessa kansanjoukkojen korville. Suuri yleisö ei ole vuosiin nähnyt eksentristä miljonääri Bruce Wayneä (Bale), josta puhutaan kuin Howard Hughesista aikoinaan. Waynellä, tai hänen alter egollaan Batmanilla, ei ole mielenkiintoa ottaa osaa enää mihinkään, sillä hän, kuten poliisipäällikkö Jim Gordonkin (Oldman) tietää, mikä mies Dent lopulta oli. Mutta kesken omissa hapoissaan mätänemisen Wayne saa tietää jotakin, joka panee hänet liikkeelle ja sonnustautumaan vielä kerran lepakkohaarniskaansa: Gothamia uhkaa palkkasoturitaustainen Bane (Hardy), jonka tavoite on murtaa ihmisten usko oikeudenvalvojiin ja sitten ihmisiin itseensä.Bane on vahingoittunut taistelijasielu ja naamioitu mysteeri – Batman-sarjakuville uskollisesti. Hän on älykäs lihaskimppu, joka näyttää kuin WWE:stä karanneelta show-painijalta, mutta kuulostaa Darth Vaderilta, jolta helvetillinen menneisyys on todella vienyt melkein kyvyn puhua. Silti Bane on mies, jota kuunnellaan, sillä kuuntelematta jättäminen tietää yleensä kuolemaa. Käsikirjoituksesta vastaavat Nolanin veljekset Christopher ja Jonathan pohjustavat Banea hahmona yhdessä tyylikkään yksinkertaisessa toimintakohtauksessa. Siinä ammattisotilaiden elkein toimiva rikollisryhmä kaappaa kirjaimellisesti suoraan lennosta venäläistiedemiehen. Jokainen kaappauksen vaihe ja sen aikana sanottu sana kertovat, ettei Bane ole kukkoileva hullu tai yksioikoisen vääristyneen maailmankuvan turmelema tappokone. Hän vaikuttaa järkevältä sotilaalta, joka ei tee mitään huvin vuoksi. Tällaista vihollista vastaan Batmanin on uskottavaa nousta aiemmista vastoinkäymisistään huolimatta. Viitsin väittää, että Bane on Jokeria kovempi pala Batmanille, tai ainakin tässä käsikirjoituksessa on onnistuttu paremmin kuin Yön ritarissa (2008). Batmanin huvittavaa kähinää kuullaan vähemmän, mutta merkittäviä keskusteluja käydään paljon ja silti varsinainen toiminnanrähinä ei niistä kärsi, päinvastoin jokainen taistelu on siten jännittävämpi ja vaikuttavampi kuin aiemmissa Christopher Nolanin ohjaamissa Batmaneissa. Esimerkiksi pitkä vuoropuhelu, jonka Wayne käy hovimestarinsa Alfredin (Caine) kanssa, kuvastaa hienosti sekä Batman-elokuvien fiktiohahmojen kasvun kaarta että tämän elokuvasarjan tekijöiden halua tehdä jotakin aiempaa elävämpää ja todellisempaa. Ei tarvitse olla sarjakuvafani, jotta pystyisi eläytymään siihen ”isän” ja ”pojan” tilanteeseen, jota tuo keskustelu avaa. Konstailemattomasti kuvatun kohtauksen dynamona toimivat roolejaan ylilyönneittä tulkitsevat hienot näyttelijät – jotka, huvittavaa kyllä, ovat kumpikin Iso-Britanniasta, kuten Nolankin. Ehkä Batman-sarjakuvien viileämpään tulkintaan ei tosiaan pysty kuin ei-amerikkalainen.Yön ritarin paluu tuo kuvioihin myös Kissanaisen alias Selina Kylen (Hathaway). Kun Tim Burtonin Batman – Paluussa (1992) tämä hahmo oli traagisempi tapaus, Nolanin Batmanissa Kissanainen edustaa liki komiikkaosastoa. Nolan ei ole mikään komediataituri, eikä hän onneksi yritä muuttaa Yön ritarin paluuta nokkeluuksien ja gagien kimaraksi. Anne Hathaway toimii kuitenkin kuin leppoisamman seikkailuleffan piikkikorkosankaritar; tämä Kissanainen putoaa aina jaloilleen eikä vahingoitu mistään millään tavalla. Koko hahmon olemus tiivistyy siinä, miten Kissanaista kuvataan tiukassa paikassa: hän osaa ajaa Batmanin erikoisvalmisteista kulkupeliä ilman opastusta ja kun hän ajaa sitä, kamera ja öiset valot hyväilevät Hathawayn kankkuja. Sorry naiset, tämä ei ole tasa-arvoinen elokuva, sillä Christian Balen takapuoli ei saa yhtä paljon ruutuaikaa.Seksikkyydessä Anne Hathaway vetää vertoja Michelle Pfeifferille, mutta koska hahmo on nyt eri lainen kuin Burtonin näkemyksessä, ei näitä misuja oikein voi vertailla sillä saralla. Uusi Selina Kyle on söpö murtovaras, ei murtunut ja sydämistynyt kaunotar. Yön ritarin paluussa viimeistään tulee selväksi, että Nolanin Batman-trilogia edustaa muutenkin erilaista näkemystä monessa liemessä keitetystä viittasankarista kuin aiemmat elokuva-adaptaatiot. Se on totisempi ja nostaa Batmanin viholliset esiin terroristien kaltaisina väärintekijöinä. Nolan ei yritä korostaa tätä seikkaa mitenkään, mutta Yön ritarin paluussakin voi nähdä sellaisia vivahteita, jotka viittaavat amerikkalaisten tuoreimpiin traumoihin.",Viittasankarin viimeinen koitos sinetöi Nolanin trilogian upeasti ja lähes ilman yhtään häiritsevää säröä.
331,50.0,"“I tend not to be too emotional on the set, I find that doesn’t help me do my job."" - Christopher Nolan Batman-trilogiansa päätösosan kuvaamisestaYön ritari palaa keskuuteemme neljän vuoden poissaolon jälkeen. Tänä aikana käsikirjoittaja-ohjaaja Christopher Nolan osoitti kietoneensa Warner Bros. -studion pikkusormensa ympärille. Tuskin kukaan muu olisi voinut viitata kintaalla  supersankarielokuvan jatko-osalle unelmaprojekti Inceptioniin käytetyn kahden vuoden ajan ilman, että kärsimättömäksi muodostunut studio laittaisi tätä henkilöä vaihtoon – erityisesti kun kyseessä on yksi nykyisen supersankaribuumin kuumimpia hahmoja ja suurimpia vaikuttajia. Batman Begins (2005) ja Yön ritari (2008) rakensivat supersankari Batmanin legendan entistä synkemmältä ja realistisemmalta pohjalta, joka yhdessä isokaliiberisen näyttelijäkaartin ja villien toimintajaksojen kera nosti viittasankarin takaisin elokuvakansan huulille.Nolanin versio Batmanin tarusta laitetaan pakettiin Yön ritarin paluussa, jossa yön ritari palaa Gothamin keskuuteen kahdeksan vuoden poissaolon jälkeen. Tänä aikana Harvey Dentistä on tullut marttyyri, jonka muistoa kunnioittaen Gothamin rikollisuus on saatu kitkettyä määrätietoisin ottein. Läheisimmät ystävänsä menettänyt miljardööri Bruce Wayne (Christian Bale) on laittanut Batmanin kaavun naulaan ja erakoitunut kartanoonsa. Lepakkopuku pitää kuitenkin kiskoa jälleen niskaan, kun Gothamiin saapuu Bane (Tom Hardy), lihaksikas rikollisnero, jonka tarkoituksena on tuhota Gotham suistamalla se kaaokseen.Yön ritarin paluu vaatii katsojaltaan hermoja ja kahden edeltäneen elokuvan hallinnan. Jos Yön ritari tuntui pitkälti itsenäiseltä jatko-osalta, Yön ritarin paluu kaivaa naftaliinista kaikki mahdolliset vanhat hahmot, todella vanhat hahmot ja yksityiskohtaisuuksiin menevät maininnat. Joitain katsojia tällainen aimo annoksen muistelutyötä vaativa kikkailu saattaa ärsyttää, mutta itse pidän tällaisesta lähes pakkomielteisestä maailmanrakentamisesta: sopivassa määrin käytettynä se saa kuvattavan maailman tuntumaan isolta, tiiviiltä ja huolellisesti toteutetulta. Itse asiassa Nolanin Batman-trilogia tulee olemaan merkittävä esimerkki elokuvasarjasta, joissa yksittäisinä elokuvina toteutetut osat saadaan tuntumaan siltä, että niiden tapahtumat olisi kaikki suunniteltu etukäteen.Nolan ja Batmanin hahmo ovat aina sopineet hyvin yhteen. Nolanin elokuvien keskiössä on usein alansa huipputason ammattilainen, jonka kohtaamat haasteet ovat sidoksissa siihen, kuinka hyvin tämä pystyy hallitsemaan tunteensa ja harjoittamaan kyseisiä eturivin taitojaan. Batmanin treenausjaksojen lähestulkoon stoalainen luonne onkin aina tehnyt niistä tämän trilogian koukuttavimpia kohtauksia. Uutta ei Nolanille ole myöskään se, että sankari on mies, jonka tunteet naista kohtaan ajavat tämän ongelmiin. Bruce Wayne nimittäin kaipaa yhä edellisosien Rachel Dawesia, kun kuvioihin kompastelee muun muassa Selina Kyle (Anne Hathaway) – nimi, jonka sarjisfanit tunnistavat välittömästi, mutta jota ei silti koskaan kutsuta Kissanaiseksi. Hahmo on lempinimettömyydestä huolimatta kuitenkin tutunoloinen femme fatale, johon luottamista Batmanin täytyy punnita harkiten.Yön ritarin paluussa ovat paikoillaan elokuvasarjan edellisistä osista tutut toimivat palaset. Elokuvan näyttelijät ovat ilmiömäisiä, kuvausjälki on kurinalaisen kaunista, leikkaus toimintajaksoja edeltävissä avainkohtauksissa luo jännitettä tehokkaasti, Hans Zimmerin musiikki toimii jälleen ja mukana on mielikuvituksekkaita toimintakohtauksia, joista Nolanin tuntien moni on tavalla tai toisella luotu oikeasti vaikka väkisin CGI-kuvastoon luottamisen sijaan. Tämä kaikki on suurenmoista löytää valkokankaalta jälleen kerran; ongelmallista vain on, että ne on löydetty sieltä jo kaksi kertaa aiemminkin. Ne ovat hyviä asioita, mutta niitä osaa jo tässä vaiheessa odottaa. Shokeeraavaa olisi, jos niitä ei löytyisikään – ja siiloin elokuva olisi todellisissa ongelmissa. Ne ovat nimittäin tekijöitä, jotka estävät monin puolin ongelmallista Yön ritarin paluuta romahtamasta suorastaan huonoksi elokuvaksi.Vähän pettymyksellisesti elokuvassa menee pieleen juuri se, minkä siinä voi olettaa ensivilkaisulla menevän pieleen: kesto. Yli kahden ja puolen istumalihastreeni ei ole itsessään negatiivinen piirre – ongelmana on vain keksiä koko tuolle ajalle mielekästä sisältöä ja jäsentää se järkeväksi kokonaisuudeksi. Elokuvan ensimmäinen puolisko koostuu siitä, että Bruce Wayne palaa Batmanin hommiin. Elokuvan toinen puolisko koostuu siitä, että Bruce Wayne palaa Batmanin hommiin uudestaan. Tarinallisesti kuvion toistaminen kahteen kertaan ei ole mielekästä, vaikka jälkimmäisellä kierroksella haetaankin tunteikasta lisäsäväystä.Elokuva kärsiikin laiskahkosta käsikirjoituksesta. Leffassa Gothamin tilanne saadaan kiristettyä äärimmilleen sattumien ja erinomaisesti pahisten pussiin pelaavien epätodennäköisyyksien avulla. Lisäksi mukana on kasa helposti arvattavia käänteitä, joista viimeiset paljastuvat vasta loppumetreillä, eikä kahden ja puolen tunnin elokuvalle ennalta-arvattavuus ole koskaan meriitti. Suoraviivainen ja heikosti lähempää tarkastelua kestävä rakenne oli myös edellisosien ongelma, mutta toisaalta Batman Begins pystyi paikkaamaan tätä näyttävillä toimintakohtauksilla ja uutuudenviehätyksellä, kun taas Yön ritari sekoitti soppaan trilleriasetelmaa tiukentavaa mielenkiintoista moraalipohdintaa, joka oli kytkettävissä terrorismin vastaisessa sodassa käytettäviin arveluttaviin keinoihin. Tiettyjen rajojen venyttäminen olikin osatekijä sille, mikä sai Batmanin elokuvien välissä vetäytymään varhaiseläkkeelle. Tässä nuo osaset puuttuvat.Ongelmaksi muodostuvat myös leffan pahikset. Elokuvaa rakennetaan pitkään niin, että Banen motiivien taustalla on aatteellisen vakauden lisäksi henkilökohtainen kosto Batmanille. Tämä olisi hyvä syvennys edellä mainitun jatkumofiilisitelyn hengessä, ja se loisi helposti sarjan ehkä trilogian parhaiten motivoituneimman konnan. Tämä kuitenkin perutaan äkillisesti viime hetkellä, mikä jättää Banen täysin vaille sisältöä. Oikeaa hahmonkehitystä kokeva Selina Kyle pärjää onneksi huomattavasti paremmin, jos laskuista jätetään pois pakollinen romanssintynkä.Yksi Nolanin Batman-sarjan tasaiseen ärsyttävistä pikkutekijöistä on ollut se, ettei se tunnu niinkään sijoittuvan keksittyyn Gothamiin, jossa mikä tahansa visuaalinen herkkupala olisi mahdollinen, vaan enenevässä määrin geneeriseen amerikkalaiseen suurkaupunkiin. Ilmakuvissa huomaa usein tuijottavansa Manhattanin rannikkoa tai New Yorkin Keskuspuistoa. Kyllä, tämän ansiosta Yön ritarissa harjoitettu terrorismin vastaisen sodan harmaiden alue pohdiskelu toimi kouriintuntuvasti – kovakouraiset kuulustelut, puhelinurkinnat ja ulkomaille tehdyt salaiset kidnappausoperaatiot olivat moraalisen kamppailun suola. Ikävä kyllä kaupunkia tasapaksuntava trendi ajaa sarjan lopulta siihen, että hyvästä kuvauksesta huolimatta Gothamissa ole juuri mitään visuaalisesti mielenkiintoista. Ei Inception räjäyttänyt tajuntoja siksi, että Nolan osasi taltioida esimerkiksi Pariisin kauniisti vaan siksi, että Ranskan pääkaupungin näkee harvemmin taittuvan itsensä päälle.Jos Gotham ei tunnu aidolta tai mielenkiintoiselta paikalta, tämä johtaa siihen, että paljon esillä olevat puheet Gothamin sielusta ja sisukkuudesta muuttuvat tyhjiksi: vertauskuvasta tosimaailmaan tulee pääasia, kun taas elokuvan sisäinen logiikka ei tyydytä. Elokuva valmistelee asetelman, jossa Banen hyökkäysten vuoksi Gothamin asukkaat pääsisivät päättämään kaupungin selviytymisestä. Samalla on tarkoitus pohdiskella, mikä on Occupy Wall Streetin tyyppisen liikehdinnän todelliset mahdollisuudet rauhanomaiseen yhteiskuntamuutokseen, ja mitkä olisivat sen toiminnasta mahdollisesti aiheutuvan vallankumouksen huonot puolet.Todellisuudessa tämä kaikki on kuitenkin vain pintaa, teoriaa ja sanahelinää. Banen taakse eivät asetu kansan syvät rivit vaan hänen jo aiemmin rekrytoimansa joukot ja vankilasta vapauttamansa rikolliset. Tämä sakki vaeltelee ympäri Gothamia etsien kaupungin rikasta väestönosaa ja järjestäen näille näytösoikeudenkäyntejä. Yön ritarin paluusta puuttuu siis edellisosasta kiintoisan tehnyt moraaliongelma ja -pohdiskelu. Tällä kertaa pahat ovat pahoja, hyvät hyviä, ja paitsi kaupunki fyysisesti, myös sen miljoonaväestö on tasaisesti vajonnut pelkän statistin asemaan. Tämä myös pienentää viimeisen toimintakohtauksen potentiaalisesta koko kaupungin kattavasta sotatilasta yhden kadunpätkän mittaiseen jenginujakkaan ja pieneen kortteliralliin, jota yritetään väkisin tehostaa keinoista halvimmalla: alaspäin tikittävällä tuomiopäivän kellolla. Tällainen ratkaisu on pettymys tunteikkuuden, spektaakkelin ja tarinan näkökulmasta.Yön ritarin paluussa toimivat täsmälleen ne osat, jotka toimivat aikaisemmissakin osissa, ja joiden toimiminen Christopher Nolanin elokuvassa on suurin piirtein itsestäänselvyys. Selkeimmin onnistuvat näyttelijät. Palaavista konkareista Michael Caine, Christian Bale ja Gary Oldman puristavat hahmoistaan irti entistäkin suloisenkitkerämmät mehut, kun taas uusista tulokkaista Jospeh Gordon-Levitt ja Anne Hathaway vievät katsojan sydämen mennessään määrätietoisuudellaan ja haavoittuvaisuudellaan, vaikka molempien tapauksessa tiettyä alleviivausta olisi lopussa voinut välttää. Lisäksi Tom Hardyn Bane täyttää kelvollisesti Heath Ledgerin Jokerin saappaita. Vaikka Ledger oli roolissaan kuin maaninen luonnonvoima, Hardy on, kuten ennenkin parhaimmillaan, fyysisesti vakuuttava ja pelottava ilmestys, eikä hän ennakkopelkojen mukaisesti jämähdä maskinsa taakse. Lisäksi on hauskaa katsoa sivuosien avautuvan kuin jokin scifi- ja fantasiaroolien Kuka kukin on -listaus. Mukaan ovat ehtineet muun muassa Game of Thronesin Pikkusormi, Torchwoodin Owen Harper ja Tähtiportin Teal'c. Muutkin Nolanin perinteiset onnistumisen aiheet ovat läsnä, mutta eivät yhtä mittavasti kuin ennen. Esimerkiksi Hans Zimmer ei enää yllä juuri parantamaan aikaisempaa pohjatyötään, ja ainutlaatuisia toimintajaksojakin on yllättävän vähän mukana.On hienoa nähdä, että Batmanin tarina saapuu päätökseen, ja vieläpä tavalla, joka on johdonmukainen edellisosien kanssa. Ikävä kyllä tämä huipentuma kulkee loppuun asti ainoastaan edellisosien huuruilla. Yön ritarin paluu kuvaa jälleen kerran kurinalaista kouluttautumista korkean tason uhkaa vastaan, mutta legendan suuresta tunteellisesta finaalista puuttuu tunne – ja siihen tämä elokuva kompastuu. Se on kasa hyvin tehtyjä kohtauksia, jotka eivät muodosta edellisosien perusteella ansaittua huikeaa kokonaisuutta.",Yön ritarin pettymys ei ilmeisesti ollut tarpeeksi vetävä nimi leffalle. Legenda saatetaan päätökseen ainoastaan edellisosien huuruilla.
332,100.0,"Yön ritarin paluu (The Dark Knight Rises) on uudemman Batman-saagan kolmas ja viimeinen osa. Christopher Nolanin ohjaama trilogia on alkuperäisiä Batman-elokuvia huomattavasti synkempi ja nykytyyliin myös väkivaltaisempi. Gotham City ei näytä enää Tim Burtonin kuvittamalta goottilaiselta sirkukselta, vaan enemmän tämän päivän New Yorkilta. Tämä tuo leffaan sopivan ripauksen realistisuutta, vaikkakin tarina on paketoitu erittäin mahtipontisen ja synkän kuoren sisälle.Yön ritarin paluu synkisteleekin koko rahan edestä melkein kolmen tunnin mitallaan. Mutta tässä tapauksessa synkistely toimii loistavasti - mukana on politiikkaa, yhteiskuntakritiikkiä, jännitystä ja toimintaa erittäin sujuvassa paketissa.Elokuva sijoittuu kahdeksan vuotta edellisen Batman-elokuvan jälkeiseen aikaan, jossa kaupunki on viimein rauhoittunut rikollisuudesta. Bruce Wayne (Christian Bale) on vetäytynyt kartanoonsa, sillä Batman on ottanut syyt niskoilleen kaupungin syyttäjän Harvey Dentin tapon. Tässä mielessä elokuva on luonnollinen jatko-osa edelliselle, mutta toimii toki myös uudelle yleisölle.Paha kuitenkin palaa aina ennen pitkää Gotham Cityyn, ja tällä kertaa erittäin ilkeässä muodossa. Rautamaskista vapaaottelijaa muistuttava Bane (Tom Hardy) on kehittänyt anarkistisen suunnitelman, johon liittyy Gotham Cityn ""valtaus"". Tämä muistuttaa katsojaa mm. Occypy Wall Street -liikkeestä ja uusliberalismikritiikistä yleisemminkin. Banen kohtalo kytkeytyy myös läheisesti Batman-hahmon kehityskertomukseen, joten vastakkainasettelu löytyy helposti. Hyvä/paha -asetelmassa mennään kuitenkin Nolanille tyyppillisesti taas tavallista syvemmälle, joten katsojalla riittää pähkäiltävää eri hahmojen motiiveista.Gotham Cityn ongelmat vaativat luonnollisesti Batmanin apua, ja lopullisena herätyksenä toimii kartanoon murtautuva Kissanainen, jonka roolissa keikistelee Anne Hathaway. Alkuperäiseen Michelle Pfeifferin kissanaiseen verrattuna rooli on kuitenkin hieman kliininen. Tämä onkin elokuvan roolisuorituksista ainut pieni pettymys. Bale & Hardy -kaksikko hoitavat roolinsa nimittäin sen verran vakuuttavasti, että kohtuullisen nimekkään muun näyttelijäjoukon (mm. Michael Caine, Gary Oldman, Morgan Freeman, Marion Cotillard) roolina on lähinnä tukea isompaa kuvaa.Musiikki, kuvaus ja tehosteet näyttävät ja kuulostavat odotetun loistavalta. Tietokoneanimaatiota on ilmeisesti käytetty mahdollisimman vähän. Ja se mitä on käytetty, ei näy juuri päällepäin, vaan kaikki näyttää varsin realistiselta. Hans Zimmerin tuottama musiikki on mahtipontista ja täydentää tunnelmaa mainiosti alusta loppuun. Audiovisuaalisesta puolesta ei siis jää mitään puuttumaan.Kokonaisuus on niin hyvä, että kyseessä taitaa olla vuoden elokuvatapaus. Yön ritarin paluu asettaa päätökseen uudemman Batman-sarjan ja saa oikeastaan toivomaan, ettei jatkoa seuraa. Tuntuu nimittäin siltä, että parannettavaa ei enää tämän jälkeen ole.","Kokonaisuus on niin hyvä, että kyseessä taitaa olla vuoden elokuvatapaus"
333,50.0,"Jos et ole vielä nähnyt kyseistä elokuvaa, pyydän sinua olemaan lukematta tätä, tai muutakaan arvostelua elokuvasta. Ei siksi, että spoilaisin sen sinulle vaan siksi, että sinä voit muodostaa siitä oman rehellisen mielipiteesi ilman ennakkoluuloja ja kykenet ehkä jopa nauttimaan kyseisestä elokuvasta, sillä tiedän että haluat.Nyt aivan varmasti luet tämän, etkös luekin? Olkoot. Kuten Heath Ledger jo aikoinaan sanoi; ""Here. We. Go...""Listaykkönen Jenkeissä. 160.9 miljoonaa dollaria takana ja luku vain kasvaa. Luultavasti kesän odotetuin elokuva. Ilmeisesti ensimmäinen sarjakuviin perustuva elokuva joka on päihittänyt ""kolmannen osan kirouksen"" jos käy uskominen Rotten Tomatoesin 87% arvosanaa sekä ""Fresh""-certifikaattia. Yhden ihmisen mielipide; Kissan kokoisten juoniaukkojen pilaama eeppinen päätösosa, joka tarjoaa näyttävää toimintaa sitä janoaville, mutta sortuu samoihin virheisiin jotka riivasivat jo edellistä jatko-osaa, tällä kertaa anteeksiantamattomin seurauksin. Kuten luultavasti 'moni muukin' - ja tuo edellinenhän on vähättelyä - myös allekirjoittanut halusi ihastua kyseessä olevaan, tuoreimman Batman-sarjan päätösosaan. Tarkemmin ajateltuna, taisin alitajuisesti rakastua siihen jo kuukausia ennen julkaisua. Kaikista eniten halusin kuitenkin että siitä tulisi klassikko, kuten edeltäjänsä! Yön vierähtäessä elokuvan näkemisestä minun täytynee katsoa ainakin edellinen osa 'The Dark Knight' aivan uusin silmin, sillä 'The Dark Knight Rises' onnistui, ellei täysin tuhoamaan  sitä, ainakin vesittämään sen kaavamaisuudellaan. Ja se on pettymys se.'Yön Ritarin Paluu' muistuttaa paljolti edeltäjäänsä, niin hyvässä kuin pahassa. Sillä on tarpeeksi pituutta, että rakko tyhjänäkin tekee tiukkaa istua elokuvasalissa läpi koko elokuvan. Siitä löytyy leuat loksauttavaa toimintaa sekä adrenaliinia ja tunteita nostattavia kohtauksia. Siitä löytyy vauhtia ja parhaimmillaan mennään sellaista nopeutta että logiikasta vähät väliä! Sen useista henkilöhahmoista on onnistuttu tehdä näennäisesti kiinnostavia ja niitä juonenkäänteitäkin löytyy. Kaiken kaikkiaan, loistavia ideoita on. Harmi vain, että niissä ei missään ole järkeä. Mitä sitä kertaamaan, juoni on jo tuttu edellisistä lukemistasi arvosteluista, trailereista, TV-spoteista, synopseista... Juonen lähtökohdat huomioon ottaen kestääkin yllättävän vähän aikaa, että Christopher Nolan puetuttaa Christian Balen Yön Ritarin viittaan ja varustevyöhön, kun pitempääkin olisi sietänyt sitä tulevaa 'nousua' pohjustaa. Rahaahan tällä on tultu tekemään ja silloin pelataan varman päälle. Pettymys sinänsä.Minkäslainen sitten onkaan Yön Ritarin comeback? Näyttävä, ottaen huomioon kuinka hyvin uudet lelut otetaan hanskaan kahdeksan vuoden lomailun jälkeen. Tottakai tämä kaikki on vielä osa sitä elokuville anteeksi annettavaa taiteellista vapautta, muttei mene kauaa ennen kuin vauhti ja vaaralliset tilanteet menevät täysin juonen edelle. Itseasiassa jo heti ensimmäinen viittasankarin toimintakohtauksen jälkeen jäin miettimään lähes koko seuraavan kohtauksen ajaksi, menikö minulta jotain tärkeää ohitse? Jos olisin tiennyt, että sama kaava tulee toistumaan lähestulkoon läpi koko elokuvan, en varmastikaan olisi vaivautunut. Pettymys sinänsä.Entäs ne henkilöhahmot? Niitähän riittää. Jo edellisestä osasta tuttu tunne, että jokaisella sivuhahmollakin on tarinansa kerrottavana toistuu taas. Mutta kun viime kerralla kokonaisuus oli muistini mukaan hallittu ja jokainen hahmo oli tärkeä, niin tällä kertaa tilanne on on surullisen väkinäinen. Uusista naamoista ainoastaan Joseph Gordon-Levittin rehellinen rivikyttä John Blake nousee kunniakkaasti esille. Muuten elokuvan roolien täyttäminen nimekkäillä näyttelijöillä tuntuu pelkältä silmänlumeelta, jopa kuvan kaunis Marion Cotillard. Pettymys sinänsä...Ja ne pahikset? Itseäni vähät kiinnostaa kuinka uskollinen valkokankaalla nähtävä Bane on esikuvalleen sarjakuvien sivuilta. Tom Hardy tekee hyvän tulkinnan annetun käsikirjoituksen pohjalta ja se toimii. Hardyn Bane on uskottava ja sopii elokuvan teemaan kuin nyrkki silmään, mutta siinä se. Loppujen lopuksi Bane ei vain ole pahiksena ikimuistettava. Se ei tosin johdu Hardysta, vaan käsikirjoituksesta ja siitä, kuinka typeräksi touhu menee loppua kohden. En sano enempää, mutta leffan nähneet osaavat kenties tulkita arvosteluani... Anne Hathawayn Selina Kyle tekee osansa; On seksikäs ja heittelee one-linereita ja tuo olemassaolollaan sitä tiettyä kepeyttä koko pakettiin. Kysyn vain, miksi?Jos koko trilogian oli lähtökohtaisesti tarkoitus olla maadoitettu ja suhteellisen realistinen, miksi kolmannesta osasta on jossain vaiheessa lähdetty tekemään jotain mitä sen ei tarinaltaan ja lähdökohdiltaan todellakaan ole tarkoitus olla, vai olenko ymmärtänyt jotain väärin? Toisaalta elokuva on synkkä, aikuisille tarkoitettu näytelmä joka käsittelee vakaviakin teemoja, kuten loppua päin päätään nostavat Yhdysvaltain yhteiskunnan luokkaerot, mutta sitten sillä ei kuitenkaan ole pokkaa näyttää sitä kaikessa kunniassaan? Kesän 'Blockbustereille' ominainen toiminnantäyteisyyden sekä vauhdikkuuden tunne ovat niin päälleliimatun oloisia, että päähän ottaa. Synkemmäksikin tästä olisi ollut.Tai sitten en vain voi hyväksyä, että Nolan on - ymmärrettävästi - kolmannen osan kohdalla menettänyt mielenkiinnon sarjaa kohtaan. Tämä ärsyttää, sillä tuntuu kuin nyt teattereissa pyörivän ja rahaa tahkoavan, kahden ja puolen tunnin ""eeppisen päätösosan"" pinnan alla voisi kyteä tunnilla pidempi, rauhallisempi ja paremmin hallittu leikkaamaton versio, joka ei hyppisi niin monen ojan ylin selittämättä itseään, joka keskittyisi rauhassa elokuvan kolmanteen näytökseen ja olisi silti yhtä viihdyttävä kun sen täytyy olla, sekä dramaattinen kun sen täytyy olla, sillä tältä elokuvalta se taito puuttuu. Taitaa olla turha toivo...Yön Ritarin Paluu on kaksipiippuinen juttu. Nolanin trilogian päätösosana ja kesäviihdyttäjänä antaisin sille neljä tähteä viidestä, mutta käsikirjoituksen kanssa on menty niin pahasti ojaan, että typeryydessään uskaltaisin verrata tätä jopa Sam Raimin surullisenkuuluisaan kolmanteen Hämähäkkimieheen. Se on pettymys se. ","Käsikirjoituksen kanssa on menty niin pahasti ojaan, että typeryydessään uskaltaisin verrata tätä jopa Sam Raimin surullisenkuuluisaan kolmanteen Hämähäkkimieheen."
334,90.0,"En ole ikinä pahemmin välittänyt minkäänlaisista supersankarielokuvista ennen Christopher Nolanin Batman –trilogiaa, joka on paljon synkempi kuin aiemmat Tim Burtonin Batman elokuvat. Nolan muutti ajatteluni  supersankarielokuvista täysin. Hän toi realistisuuden ja synkkyyden mukaan Batman –elokuviinsa – ja se osottautui (ainakin minun mielestä) todella hyväksi ideaksi. Yön Ritarin Paluu (The Dark Knight Rises) on Nolanin Batman –trilogian viimeinen osa – ja ehdottomasti paras. Siinä missä aiempien osien teemat ovat olleet lähinnä pelko ja kaaos, tämän osan teemana on kipu.Lähes koko viime vuoden ajan laskin päiviä, milloin Yön Ritarin Paluu saapuisi teattereihin. Odotin hiljakseen kuinka päivät lipuivat ohi tuoden seuraavaa Batman –elokuvaa koko ajan lähemmäksi. Odotin kuin minulla ei olisi muuta elämää. Kun se päivä saapui, jolloin Yön Ritarin Paluu tuli teattereihin, en meinannut pysyä nahoissani ja lähdin katsomaan sitä ensi-iltaan pienen kaveriporukan kera. Ja se elokuva räjäytti tajuntani.”There is a storm coming.”Yön Ritarin Paluu sijoittuu 8 vuoden päähän aiemman elokuvan tapahtumista. Batman (Christian Bale) otti syyt niskoilleen Harvey Dentin, Gothamin kaupungin syyttäjän, murhasta. Bruce Wayne on eristäytynyt kartanoonsa, eikä lähes kukaan pääse tapaamaan häntä.  Gotham on päässyt irti järjestäytyneestä rikollisuudesta ja kaupungissa on rauhan aika. Mutta myrsky on tulossa, kun Gothamiin saapuu Bane (Tom Hardy) niminen palkkasoturi, joka on iso lihaskimppu ja hänellä on selvät suunnitelmat Gothamin kaupunkia varten. Banella on päässään eräänlainen rautanaamio, joka saa hänet näyttämään todella pahikselta. Banen toimet kaupungissa saavat Bruce Waynen pukeutumaan pitkästä aikaa Batman pukuunsa ja vastaamaan taistoon Banea vastaan.”We will destroy Gotham” Elokuvassa on paljon uusia mielenkiintoisia hahmoja (Banen lisäksi), kuten John Blake, Selina Kyle alias Kissanainen (itse asiassa häntä ei viitata missään vaiheessa Kissanaiseksi, mutta kyllähän se on sanomattakin selvää), Miranda Tate yms.  Jokainen heistä tuovat jotain pientä piristystä elokuvaan. Mikään hahmoista ei ollut mitenkään turha vaan kaikilla on joku tärkeä yhteys elokuvan juoneen. “I won't bury you. I buried enough members of the Wayne family.”Yön Ritarin paluun käsikirjoituksesta on huolehtinut samat miehet kuin viimekin elokuvassa, eli Jonathan ja Christopher Nolan. Tämä viimeinen osa on ehdottomasti trilogian juonellisesti rikkain elokuva ja tavallaan myös sekavinkin. Yön Ritarin Paluussa on toimintaa enemmän kuin kummassakaan aiemmassa osassa yhteensä, mutta ei toki liikaa. Ensimmäisen puolen tunnin aikana  käydään läpi juonen kannalta tärkeitä keskusteluja, jonka jälkeen se alkaa liikkua kuin ajatus. Ei missään vaiheessa elokuvaa tehnyt mieli nostaa persettä penkistä tai edes vilkaista kelloa. Toiminta on silmiä hivelevää ja kuten muissakin Nolanin elokuvissa, tietokone-efektejä on käytetty mahdollisimman vähän.  Se todellakin antaa elokuvalle realistisuuden tunnetta. Näyttelijöistä voi sanoa sen, että Tom Hardy loistaa Bane hahmossaan. Aivan ilmiömäistä taituruutta. Hän tuo Yön Ritarin Paluuseen kylmyyttä ja kolkkoutta. Christian Bale tekee aiemmista Batmaneistä poikkeamatta kohtuuhyvän suorituksen. Kaikki sivunäyttelijät tekevät myös todella hyviä suorituksia, kuten Michael Caine, Marion Cotillard ja Joseph Gordon-Levitt. Myös Anne Hathaway onnistui Kissanaisen roolissa erinomaisesti vaikka en odottanut häneltä mitään erikoista.” Why didn't you just kill me? - Your punishment must be more severe.”Elokuvan musiikin täytyy saada erillinen kunniamaininta. Se on vain niin hienoa kuulla Hans Zimmerin mahtipontista ja taidokasta musiikkia. Kun toimintakohtaukset hyppäävät ruutuun, samalla Zimmerin sävellykset puskevat ruutuun antaen mahtavan lisän elokuvalle. Joskohan tällä kertaa hänelle myönnettäisiin Oscar –pysti, jonka hän olisi pitänyt jo saada Inceptionista.Elokuvan ainoana pikkuriikkisenä miinuksena voisi sanoa sen, että Banen ääntä on hiukan muutettu tietokoneella, jotta siitä saisi paremmin selvää(tai ainakin näin Internet väittää). Yön Ritarin Paluu on luultavasti paras ikinä tehty elokuva ja se antoi minulle sellaisen olon, että minun ei tarvitse katsoa enää yhtään muuta elokuvaa sen jälkeen. Voin ylpeästi sanoa, että kauan odotettu Batman -trilogia sai sen arvolle sopivan eeppisen päätöksen.",Yön Ritarin Paluu on luultavasti paras ikinä tehty elokuva
335,80.0,"Christopher Nolan on jokaisen Batman-fanin suuri sankari. Mies on tuonut 2000-luvulla Lepakkomiehen elokuviin erittäin tasokkaasti Tim Burtonin ja Joel Schumacherin pätkien jälkeen. Nolan (Memento, The Prestige ja Inception) on juuri oikea henkilö Batman-elokuvan peräsimeen. Hän on löytänyt täydellisen tasapainon Burtonin goottimaisen sekä Schumacherin löperön sävyn väliltä ja pysynyt (jotakuinkin) realismin rajoissa. Hyvän Batman Beginsin (2005) ja erittäin hyvän Yön ritarin (2008) jälkeen Nolan on betonoinut asemansa jokaisen viittasankarin, ja miksei elokuvien ystävien yleensä, sydämessä. Vuoden kuumimpiin ensi-iltanimiin lukeutuva Yön ritarin paluu kannattelee aivan tolkuttomia paineita harteillaan. Ennakkohypetys on ollut aivan posketonta edeltäjiensä (todella) suuren suosion vuoksi. Itse kukin (kuten allekirjoittanut) odottikin ensi-iltaa kieli pitkällä monta luvattoman pitkää kuukautta. Parasta toivoen ja pahinta peläten astuin teatteriin ylitsevuotavien odotusten kera. Kunhan nyt ei vain kolmannen leffan kirous onnistuisi rampauttamaan tätäkin (X-Men  ja Sam Raimin Spider-Man) supersankaritrilogiaa!Eikä niin käykään. Yön ritarin paluu paketoi mainiosti Nolanin Batman-trilogian. Yllättävän nopeasti lähes kolmituntinen vierähtää tämän elokuvan parissa. Edellisiin osiin verraten skaala on tällä kertaa paljon eeppisempi. Yön ritarin paluu alkaa kahdeksan vuotta edeltäjänsä jälkeen. Bruce Wayne (Christian Bale) on traumatisoitunut Jokeria vastaan käydyn taistelun tapahtumien vuoksi. Hän (Batman) otti syyt niskoilleen Harvey Dentin rikoksista, jotta tämä säilyisi Gothamin asukkaiden toivon symbolina. Kaupungissa on kaikki hyvin: organisoitunut rikollisuus on onnistuttu kitkemään juurineen pois, joten Batmania ei enää tarvita. Bruce on erakoitunut kartanoonsa epäonnistumistaan märehtimään, mutta päättää palata naamioidun terroristi Banen (Tom Hardy) uhatessa Gothamia.Nolan on pyrkinyt koko ajan säilyttämään tietyn realistisuuden elokuvissaan, eikä Yön ritarin paluu ole poikkeus. Edellisosien tapahtumilla on seuraukset, ja ne heijastuvat myös tähän elokuvaan. Kahdeksan vuoden tauko viittahommista ei luonnollisesti ole tehnyt Brucelle hyvää, mutta nyt ei vain yksinkertaisesti voi olla rapakunnossa. Lihaskimppu Bane on Lepakkomiehelle täysin ennennäkemätön vastus. Näin saadaan aikaan realistista oikean maailman tuntua.Jokaisessa osassa Batman on haastettu eri tavalla. Batman Beginsissa hän joutui kohtaamaan oman elämänsä luurangot. Yön ritarissa Jokeri koetteli Batmanin moraalia ja sääntöjä. Yön ritarin paluussa viittasankari joutuu koetukselle sekä fyysisesti että henkisesti. Hardyn upeasti tulkitsema maskimies Bane ymmärtää yhteiskunnan sisäiset ristiriidat ja miten hän pystyy käyttämään niitä hyväkseen Gothamin tuhoamisessa. Näin hän pystyy haastamaan Batmanin ennennäkemättömällä tavalla sekä henkisesti että fyysisesti.Avukseen Batman saa tällä kertaa murtovaras Selina Kylen (Anne Hathaway), joka tunnetaan myös alter egolla Kissanainen. Hän ei ole elokuvassa mukana vain silmänruokana (vaikka onhan hän kieltämättä sitäkin), vaan tarinan kannalta tärkeä hahmo. Batman tarvitsee juuri Kissanaisen apua, koska tällä ei ole samanlaisia sääntöjä kuin viittasankarillamme. Hathaway tuo onnistuneesti kaikki hahmon piirteet valkokankaalle. Sopivampaa näyttelijää rooliin tuskin voisi enää löytää.Näytteleminen on muutenkin sarjan edellisistä osista tottua A-luokkaa. Vanhat tekijät Bale, Caine, Oldman ja Freeman panevat parastaan sarjan päätösfilmiä varten, eivätkä uudet tulokkaat Hardyn ja Hathawayn johdolla jää heidän varjoonsa. Erityisesti Joseph Gordon-Levitt konstaapeli John Blakena jää mieleen. Ilmeisen lahjakas Gordon-Levitt tulkitsee hienosti idealistista Blakea. Virheetön ei Yön ritarin paluu ole. Toimintaa on edellisosiin verraten paljon ja varsinkin lopussa actionia ei säästellä. Osalle faneista näin eeppisiin mittasuhteisiin kohoava toiminta voi olla pettymys. Pari ”plääh”-elämyksen aiheuttavaa käännettäkin löytyy. Paikoitellen elokuva tuntuu hienoisesti hätäillyltä. Näiden hiomattomien särmien johdosta se ei jätä samanlaista täydellisyyden tunnetta kuin kaikin puolin hiottu Yön ritari.Yhtä kaikki, Yön ritarin paluu on hieno päätös ensimmäiselle Batman-trilogialle. Nolan on tuonut valkokankaalle kolme hyvää, täysin erilaiselta tuntuvaa elokuvaa. Näin hienon trilogian on viittasankarimme ansainnut. ","Nolan on pyrkinyt koko ajan säilyttämään tietyn realistisuuden elokuvissaan, eikä Yön ritarin paluu ole poikkeus."
336,70.0,"Batman Begins (2005) oli vasta varovainen ensiaskel pois siitä värikkäästä ja tylsästä maailmasta, johon Joel Schumacher oli Batmanin yli vuosikymmeneksi vanginnut. Lepakkomiehen uudelle tulemiselle sallittiin lievä pehmeys ja keskinkertaisuuteen kurottelu, sillä ohjaaja Christopher Nolanin inspiroiva ote ja Christian Balen läsnäolo sytyttivät puolitehoillakin rullatessaan odotukset saagaa kohden. Fokus oli myöhemmässä, sillä Yön ritari, synkeä ja nerokas mestariteos, vastasi näihin ilmoille heitettyihin odotuksiin. Se veti teattereihin paitsi sarjakuvafilmatisointinörtit myös likimain kaikki elokuvataiteelle edes kerran kumartaneet. Heath Ledgerin surullinen kohtalo viimeisteli elokuvan aseman tämän vuosituhannen toimintaklassikkona. Niinpä trilogian päätösosa Yön ritarin paluun kontolle lankesivat harvinaisen isot paineet. Loppunäytöksen dramaattinen verho olisi vedettävä Batmanin ylle niin, että kaikki hurraisivat jälleen lepakkopanssariselle ystävälleen.Paineet ikävä kyllä näkyvät Yön ritarin paluussa. Nolanin veljekset, joista kumpaistakin voi hyvällä omallatunnolla kutsua 2000-luvun merkkihenkilöiksi elokuvan saralla, ovat käsikirjoitusta rakentaessaan tuijotelleet liian monta kertaa aiempien töidensä loistokkuuteen, etenkin niiden säväyttäviin loppuratkaisuihin. Yön ritarin, Inceptionin, Mementon ja Prestigen timanttisuus on sokaissut juuri sen verran, että käsissä ollutta kauniin synkästi hohtanutta arvometallinpalaa on hinkattu ja hinkattu – ja erehdytty luulemaan vahingossa timantiksi. Yön ritarin paluun kohdalla leffanerot (Nerotkaan eivät onnistu täydellisesti silloin, kun liiat odotukset polttavat kuin liekehtivä Rooma) nimittäin luottavat liian sokeasti tuttuun kaavaansa, jossa lopun räjähtävän taianomaisuuden tehtävänä on lakaista aiemman parituntisen syntilista tyhjäksi. Ja ei, älkää ymmärtäkö väärin, nimenomaan Yön ritarin paluun viimeinen vartti on kauneinta ja vahvinta elokuvaa pitkään aikaan. Hans Zimmerin sävelet soivat samaan tapaan kuin vaikkapa jo mainitun Inceptionin orgastisen hienossa lopussa. Palaset loksahtelevat kohdilleen. Koko saaga todella saa tarkoituksensa.Mutta sitä edeltävä syntilista on edelleen pitkä. Liian pitkä. Pahiten gothamilaiseen synkkismetsään syöksytään pahisvalinnan kohdalla. Bane on simppelisti tylsä kaveri, tympeä suurrikollinen. Möreä ääni ja koko habitus ketuttavat jo alkumetreillä. Sehän näyttääkin Turtlesien Bebobin hormoneja vetäneeltä serkulta wappujuhlien jatkojen jälkeen. Missä on vastustajan jokerimainen oveluus? Ja miten Batman voi käydä viimeisen taistelunsa tylsimystä vastaan? Eikö silloin evätä koko oikeus elämää suurempaan näytökseen? Ja kun tylsimyksistä puhutaan, täytyy mainita Anne Hathawayn Selina-hahmo. Selina on suorastaan turhake ja vähän hän ruutuajansa hän vain ilmestyilee kohtiin, joissa naiskauneudella sopii täyttää tarinapolun kuoppia. Silloinkin kaivattu viettelevyys ei ole viritettynä maksimille, mikä taasen saa Annen näyttämään yhtä jäätyneeltä kuin taannoin Oscar-gaalaa juontaessaan. Myös luottohahmo Alfredin läsnäolohetket on kirjoitettu vain ja ainoastaan lopputyylittelyä ajatellen.On Batman-trilogian onni, että myös Inception-tähdet suorittavat paluunsa Nolan-valkokankaalle. Näistä Gordon-Levitt on jopa mahtava. ”Auringon kolmannen kiven teinistä” on oikeasti kasvanut karismaattinen tähti. Gary Oldman ja Christian Bale eivät häikäise, mutta pitävät laaturimansa totutun korkealla. Heidän johdollaan Batmanin viimeinen sota terrorismia vastaan pysyy koko ajan positiivisen puolella. Edes klimpeiksi puuroutuvat ja liikaa pauhaavat actionkohtaukset eivät imaise elokuvaa mukanansa kohti Schumacherin määrittämiä syvyyksiä.”Liian” on sana, jota toistan (tosi)tarkoituksella tekstissä liian usein, sillä ”Liian” on se kompastuskivi, joka saa tunteella tehdyn Batmanin putoamaan pari laatukategoriatasoa alemmaksi kuin mihin rahkeita olisi ollut. Teos on liian hiottu. Liian punnitseva. (Omasta mielestään) liian cool. Silti se jättää itse jäähyväiset juuri oikealla tavalla. Heille, joiden motto on ”olet niin hyvä kuin viimeisimmät minuuttisi”, Batmania sopii suositella varauksetta. Muutkin saavat nousta taputtamaan. Ja nyt kun Batman-saaga on turvallisesti multien alla, Nolan onkin jo kaivamassa Teräsmiestä ylös haudasta...",Kaikkea tuntuu olevan liikaa. Paitsi Banella pahisuskottavuutta tämän kokoluokan seikkailuun.
337,80.0,"Tästä eteenpäin spoilerivaroitus on voimassa.Kahdeksan vuotta aiemmin Yön Ritari, Batman (Christian Bale) katosi olemassaolosta. Bruce Wayne (Christian Bale) taas on erakoitunut kartanoonsa. Yhtenä iltana murtovaras pihistää paitsi Waynen henkilökohtaista omaisuutta myös varastaa hänen sormenjälkensä. Se on liian  mutkikasta pelkälle varkaalle, joten Alfredin (Michael Caine) suureksi peloksi synkkään luolaan haudattu aave alkaa taas rohista ja sillä on myös uusia leluja jotka Lucius Fox (Morgan Freeman) toimittaa. Jim Gordonin (Gary Oldman) hallinnoima poliisilaitos on ehkä veltostunut, mutta Bane (Tom Hardy) on niin räikeä pahis että em. luolaan haudattu aave myös pomppaa esille. Gotham City joutuu siis sotaherran valtaan. Pahassa tilanteessa Gordon rekrytoi siis nuoren konstaapeli Blaken (Joseph-Gordon Levitt) avukseen. Banen suunnitelmat ovat luonnollisesti pelkkää osakeinottelua suurempia ja hän sai potkut samasta joukosta mistä Wayne pakeni. Hirmuinen lihasvuori siis kovaotteisesti opettaa Waynelle pelosta ja Talia Al Ghul (???) opettaa hänelle vihasta. Selina Kyle (Anne Hathaway) on em. murtovaras joka joutuu kovasti tasapainottelemaan eri uhkien välillä.Christopher Nolanilla oli pelottava haaste edessään, sillä Yön ritari oli kaupallinen ja taiteellinen huippusaavutus. Koherentin trilogian huippukohtaa ei voi saavuttaa toistamiseen, mutta ehdoton, rautalangasta vääntävä, silmille paukkuva finaali on luvassa joka tapauksessa. Pituutta on kertynyt reilu kaksi ja puoli tuntia ja vain muutamia toimintakohtauksia omaavalle supersankarileffalle se on paljon. Lisäksi nimihahmoa näkyy vähemmän kuin hänen kituvaa, itseään rääkkäävää kuorta, sillä tarinan tarkoitus on lopettaa Yön Ritarista kertova saaga ja sen Nolan-duo tekee kaikilla mahdollisilla tavoilla. Se tarkoittaa voittoa, kuolemaa, myyttiä ja perintöä mille on katsojalle tuttu perijä. Naamioidun, hienoa tekniikkaa omaavan masokistisen hullun sijasta Nolan kuvaa avoimesti, itsepäisesti ja suunnattoman rohkeasti toimivaa sankaruutta ja myös em. naamioidun hullun maanista pakkomiellettä itsensä rääkkäämiseen. Tämä pakkomielle on tarpeeksi suuri jopa Alfredin järkyttämiseen. Tarina etenee siis jouhevasti kehittäen hahmojaan ja mukana on myös pitkä epilogi. Juonenkäänteissä mukana on paitsi jokseenkin pohjustettu Deus ex Machina myös oikeasti yllättävä Diabolo ex Machina, joten äkkikäänteet tasaavat toisensa. Lisäksi myytit ovat tosia, mutta eri tavalla ja Tsehovin pyssyt myös paukkuvat.Kaikki vanhat tutut naamat palaavat rooleihinsa ja huomattava on kuinka hyvin Christian Bale saa kasvoihinsa vuosien erakoitumisen jäljet ja lyhyt lääkärikohtaus kertoo kuinka mielettömän murjottu hän on. Michael Caine ja Morgan Freeman antavat lämpöä ja Gary Oldman vaikuttaa ukolta joka on liian itsepäinen antautumaan. Joseph-Gordon Levitt nruumiillistaa elokuvan todellisen sankari. Hänellä on kekseliäisyyttä ajatella laatikon ulkopuolelta, hyvä muisti, tarpeeksi ärhäkkyyttä puolustautua kovanaamoja vastaan ja ehkä kaikista tärkeimpänä hänellä on lämmin sydän. Anne Hathaway Selina Kylenä jää harmillisen ohueen asemaan, joskin hahmon olemus sopii kokonaisuuden kanssa yhteen.Tom Hardy on vakuuttava hirviö. Hyökkäysvaunun kokoinen naamiojätti on paitsi tarpeeksi vahva murtamaan Batmanin ruumiin myös tarpeeksi ovela murtamaan tämän sielun ja kun tällä on otsaa könytä takaisin helvetistä Bane vain riehaantuu entistä suurempaan raivoon. Iso pahis, Ra's Al Ghulin (Liam Neeson) raaka ja fanaattinen tytär Talia viettää koko elokuvan ilmiselvästi näkyvillä ja todistaa että kallot murskaava jätti ei valehdellut. Valtavan, uhkaavan ja näkyvän muskelin komentaja on siis täysin näkymätön, mutta koko ajan vaikuttava ja yllättävästi paljastuva nainen.Tähän päättyy Yön Ritarista kertova elokuvasaaga. Se alkoi hitaasti, kiihdytti itsensä hurjaan vauhtiin ja lopulta kasaa päälleen ison kasan palavaa materiaalia ja polttaa itsensä arvokkuudella unohduksiin. Se mitä tuhkille käy on täysin toissijaista, vaikka selvä on että legendalle on jo perijä. Harmi vain että viimeinen kuva rikkoo epilogiin rakennetun mysteerin, mutta katsojille pitää antaa varmistus. Tämä on loppu. Piste. Menkää kotiin nukkumaan.",Tämä on loppu. Piste.
338,50.0,"Minun oli pakko kirjoittaa tämä arvostelu, sillä jotkut ovat jo alkaneet verrata ohjaaja Christopher Nolania Stanley Kubrickiin. Haluaisin osoittaa, että hän on melko kaukana siitä.Allekirjoittanut on pitänyt suuresti Nolanin Bättissarjan aiemmista osista. Batman Begins oli vielä melko geneerinen kesäelokuva, mutta toi kuitenkin mukanaan raikkaita tuulahduksia ja uuden näkökulman lepakkomiehen seikkailuihin. Jatko-osa Yön ritari oli entistäkin tuoreempi, hyvin näytelty, visuaalisesti hieno ja välillä jopa hämmästyttävä elokuva, joka suurimmalta osalta ansaitsi suuren hypetyksensä ja ylilyövän korokkeelle noston.Ja sitten tuli tämä. Nyt jo epäilemättä Nolanin edessä kiemurteleva studio on antanut ohjaajalle entistäkin enemmän vapautta tehdä rakastetulle sarjakuvahahmolle mitä lystää. Ongelmana on vain se, että vietyään sarjakuvaelokuvan uusiin ulottuvuuksiin Nolan on ilmiselvästi lakannut välittämästä työstään sarjakuvaelokuvien parissa. Yön ritarin paluu on nimittäin kaukana aiempien osien tasosta eikä todellakaan ole ansainnut puoliakaan saamastaan ylistyksestä.Kun Yön ritari korjaili selvästi Batman Beginsin virheitä (esim. sekavat ja huonot taistelukohtaukset), on Yön ritarin paluussa menty roimasti taaksepäin. Kaikki on huonompaa kuin aiemmissa osissa. Nolanin veljesten ylipitkä käsikirjoitus on täynnä harvinaisen suuria juoniaukkoja, typeryyksiä ja vanhan toistoa.Pahisten suunnitelma on sama kuin ensimmäisessä elokuvassa, paitsi että tällä kertaa siinä on entistä vähemmän järkeä. Tässäkin kohtaa on menty roimasti takapakkia; hienosta Jokeri-hahmosta takaisin Beginsin järjettömiin terroristeihin.Käsikirjoitus tuntuu muutenkin olevan elokuvan suurin ongelma. Sehän on jo aiemmin huomattu, ettei Nolan osaa kirjoittaa dialogia tai uskottavia hahmoja: kaikki puhe jota tulee ulos näiden epäinhimillisten olentojen suusta on silkkaa juonen selitystä, ekspositiota. Tämä on tullut esille kaikissa isoissa Nolanin elokuvissa, paitsi Beginsissä. Tämä johtuukin siitä, että suurin vastuu kirjoittamisesta oli tällöin annettu David S. Goyerille. Inception, Yön ritari ja Yön ritarin paluu aliarvioivat katsojiaan suuresti tuoden teemojaan tyrkyllä esille hyvin epähienostuneella tavalla. Tämä kertoo tekijöiden kyvyttömyydestä kertoa kuvilla ja näyttelijöiden ilmeillä tai reaktioilla mitään. Ja silloin kun hahmot eivät selitä tapahtumia, he laukovat todella vaivaannuttavia one-linereita.Näyttelijänsuorituksetkin ovat huonontuneet paljon. Tämä ei ole kuitenkaan täysin heidän syynsä. Elokuvaan on koottu erittäin komea kaarti näyttelijöitä. Bale, Caine, Freeman, Hathaway ja Gordon-Levitt ovat kaikki todistaneet olevansa osaavia, mutta tässä elokuvassa he ovat harvinaisen mitäänsanomattomia. Syynä lienee esitettävien hahmojen persoonattomuus joka vaivasi myös Inceptionia. Suurimman osan elokuvan ylipitkästä kestosta en välittänyt pätkän vertaa siitä, miten hahmoille käy.Onneksi Batman on kuitenkin vuosikymmenien aikana saavuttanut sellaisen paikan ihmisten sydämissä, ettei kukaan voi sitä täysin pilata. Niinpä elokuvassa saadaankin aikaan noin kaksi koskettavaa hetkeä.En ole varma kuka on vastuussa Balen äänestä, mutta katsoin kaikki sarjan elokuvat aivan vähän aikaa sitten, ja huomasin että ääni on muuttunut erittäin paljon melko järkevästä naurettavaan.Elokuvan vahvin suoritus tulee Tom Hardyltä, joka esittää realismikäsittelyn saanutta Banea. Tämä Darth Vaderin tapaan puhuva pahantekijä saadaan vaikuttamaan hyvin uhkaavalta.Minusta tuntui ainakin petetyltä, kun elokuvassa pelataan (hieman tehostetun) realismin ehdoilla, mutta lopulta turvataan kuitenkin tavallisten Hollywood-toimintapläjäysten logiikkaan. Silti yleisö saa kuitenkin realismin vuoksi vesitetyt versiot alkuperäisistä sarjakuvahahmoista ja tavallisista kesäelokuvien spektaakkelimaisista toimintakohtauksista.Kaiken tämän jälkeen en voi kuitenkaan sanoa, että Yön ritarin paluu olisi varsinaisesti aivan huono elokuva. Se onnistuu viihdyttämään suurimmaksi osaksi, vaikka kelloon tuleekin katsahtaneeksi parikin kertaa.Sen suurin virhe on kuitenkin se, että se ei muistuta esikuvaansa, eli sarjakuvaa. Päähenkilön seurassa vietetään yhteensä noin kolmasosa elokuvan kestosta, ja vaikka mukaan onkin ympätty piirteitä tutuista sarjakuvatarinoista, tämä elokuva ei juurikaan tunnu Batmanilta missään vaiheessa. ",Nolan on ilmiselvästi lakannut välittämästä.
339,90.0,"Christopher Nolan toi Batman –saagaan jotain, mitä siinä ei ollut nähty ennen. Itse asiassa hän toi saagaan jotain, joka muokkasi koko supersankarigenreä eri suuntaan. Jokainen sarjan osa oli täynnä hienoja lausahduksia ja toinen toistaan upeampia pahiksia aina variksenpelättimestä Jokeriin, joka on varmaan kaikkien aikojen hienoin pahisrooli. Siitä kiitos kuuluu Heath Ledgerille, joka kuitenkin menehtyi ennen kuin ehti näkemään palkintoa hienosta työstään. ”Yön Ritarin Paluu” siis päättää koko sarjan eikä se jätä katsojaansa täysin kylmäksi. Ei, ei ollenkaan.”Yön ritarin” lopussa Bruce Wayne (Christian Bale) hylkää Batmanin suojellakseen Gothamia ja kertoakseen sille, että se ei tarvitse supersankaria, sillä sen asukkaat voivat olla sankareita. Hän vetäytyy siis kartanoonsa, mutta kahdeksan vuoden hiljaiselon jälkeen Gotham tarvitsee taas todellista sankariaan. Uusi hirviö on noussut. Terroristi Bane (Tom Hardy) suunnittelee Gothamin tuhoa ja sen uutta nousua. Maanalle kätketyn armeijansa avulla hän aikoo toteuttaa sen. Kun alkaa tapahtua, Batman palaa jälleen kerran antamaan Gothamin vihollisille oikeutta. Mutta suunnitelmat eivät mene aivan kuten hän haluaisi ja hän jää Banen vangiksi, joka vie hänet kauas Gothamista, mutta piinaa häntä kuvilla Gothamin tuhosta. Mutta Batmania ei ole luotu luovuttamaan, hän aloittaa oman taistelunsa päästäkseen takaisin Gothamiin siinä missä Gothamiin jääneet taistelevat selviytyäkseen. Uusia hahmoja liittyy runsaasti vanhojen tueksi. Anne Hathaway (Paholainen pukeutuu Pradaan, Liisa Ihmemaassa) nähdään Selinana eli Kissanaisena jo varsin alkumetreillä. Siinä missä moni on väittänyt, että hän oli huono valinta Kissanaiseksi, moni on väärässä. Hän tekee roolityönsä tarpeeksi seksikkäästi, mitä Kissanaiselta tulee odottaa ja lisäksi hän tuo uutta jo monesti käytettyyn hahmoon. Joseph Gordon-Levitt (50/50, Inception) tekee varsin loistavan roolityönsä nuorena poliisina nimeltä Blake, joka myöhemmin paljastuu henkilöksi, jonka me kaikki vähänkin Batmanin seikkailuja tuntevat tiedämme. Hänenkin roolityönsä on loistava ja voisi luullakin hänen aiemmat elokuvansa mukaan ottaen, että hän ei osaa näytellä huonosti. Marion Cotillard (Public Enemies, Inception) nähdään myös elokuvassa Mirandana, josta tulee Wayne –yhtiöiden uusi omistaja. Hänkään ei todellisuudessa ole aivan se, miltä hän vaikuttaa. Cotillard tuo roolihahmoonsa tarpeeksi lämpöä ja tarpeeksi kylmyyttä ja kobramaista oveluutta, mitä hahmolta tulee odottaakin. Vaikka uusia on paljon, vanhat hahmot eivät jää heidän jalkoihinsa. Michael Caine (Yksi silta liikaa, Inception) nähdään taas vanhana Alfredina, joka jättää elokuvan aikana Bruce Waynen monellakin koskettavalla tavalla. Hänen roolityönsä on myös onnistunut ja koko saagan ajan hän on onnistunut tuomaan hahmoon isämäisyyttä, jota se tarvitsee. Ei voi kovinkaan katsoja olla itkemättä nähdessään, miten aina niin vahva Alfred vajoaa haavoittuvaiseksi. Hänen päätöksensä eivät ole helppoja, mutta siitä huolimatta ne on tehtävä. Morgan Freeman (Rita Hayworth – Avain pakoon, Seitsemän) palaa Batmanin ase-ekspertti Lucius Foxin rooliin, mutta tällä kertaa hänelläkin on enemmän tehtävää ja hänestä paljastuu uusia puolia. Kuten aina, Morgan Freeman hoitaa oman roolinsa niin nappiin kuin hän vain pystyy. Gary Oldman (Leon, Harry Potter ja Azkabanin vanki) palaa Gordonin rooliin ja tällä kertaa hänestä onkin jo tullut Komissaari Gordon. Kuten muut näyttelijät, hänkin on vakio-onnistuja eikä hän petä tälläkään kertaa. Paluun tekee ensimmäisestä leffasta tuttu Liam Neeson (Schindlerin lista, Taken), joka nähdään taas Ra’s Al Ghulina, joka tällä kertaa saapuu synkkään tyrmään kuvajaisena puhumaan Batmanille. Pitäneepä tässä vielä mainita aiempien elokuvien Variksenpelätti eli Cillian Murphy (Inception, 28 päivää myöhemmin), joka palaa vielä kerran hulluna, mutta tällä kertaa Banen oikeudenjakajaksi.Kuten huomata saattaa, Nolan turvautuu tuttuihin näyttelijöihin. Onhan hänen käsialaansa massiivinen sci-fi eepos ”Inception” (2010), josta moni näyttelijä tuntuu olevan tuttu. No, hän ainakin suosii kierrättämistä. Tutuista naamoista huolimatta elokuvaan on osattu koota juuri sellainen näyttelijäkaarti, jota se tarvitsee. Tuskinpa kovin moni muu olisi voinut astua Balen saappaisiin tai pukea Batmanin pukua ylleen. Näyttelijät ovat siis kunnossa ja niin ovat myös näyttelijätyöt, vaikka Tom Hardy ei kykenekään Heath Ledgerin mittoihin astumaan roolissaan. Bane ja Jokeri ovat toisistaan eroavia monellakin tavalla. Kuten tuottaja Emma Thomas sanoikin osuvasti: ”Siinä missä Jokeri pelasi psykologista peliä, Bane on puhdasta fyysistä voimaa”. Se on suuri erontekijä. Oscaria ei luultavasti yhdestäkään näyttelijäntyöstä kellekään heru, sillä vaikka ne ovatkin hyviä, tunteikkaita ja osa jopa voimakkaita, ne eivät ole aivan Akatemian tasoa. Kukaan ei nouse joukosta muiden yli.Elokuvan juoni kulkee taitavasti ja selvästi eikä se sorru kiemurtelemaan niin kuin monien Nolanin elokuvien juonet, esimerkkinä vaikkapa juuri tuo ”Inception” tai ”Memento”. Se on siistiä ja jännittävää, mutta ei mitenkään hurjasti muusta eroavaa. Elokuvan actionkohtaukset tarjoavat sitä parasta antia, mitä supersankarimätkinnöistä voi saada irti. Ne eivät ole ylipitkiä ja niissä on selvä järki, etteivät ne ole vain jotain satunnaista turpaan vetoa satunnaisessa vessassa. Puitteet ovat hienot ja takaa-ajokohtaukset toimivat, vaikka ne jäävätkin ”Yön ritarin” uskomattoman takaa-ajokohtauksen varjoon. Elokuva ei piinaakaan psykologisesti, mitä aiemmassa osassa saattoi tapahtua, kun Jokeri asetti veitsen jonkun suulle ja taustalla kuului piinaava ininä, joka voimistui hetki hetkeltä. Ei, tarina on suora eikä suurempaan ole aikaa. Mutta elokuvassa on selvästi enemmän draamaa, enemmän tunnetta kuin sen edeltäjässä. Nyt Rachelkin on kuollut ja Bruce saa tietää, että vaikka hän olisikin hyljännyt naamionsa, Rachel olisi valinnut Harvey Dentin. Jännitettä on nähtävillä myös mestarin ja palvelijan välillä, kun Alfredin ja Bruce Waynen tiet eroavat elokuvan alkupuolella. Taitavasti laadittu juoni paljastaa itsensä kokonaan vasta elokuvan viimehetkillä eikä elokuvan alusta pysty kokonaan päättelemään, miten elokuvassa tuleekin käymään ja mitkä on minkäkin hahmon oikeat suhteet eri asioihin. Ei. Ne selvitetään vasta lopussa. Siksi elokuvan taso nouseekin huimasti. Lopputulos paljastuu lopussa ja erittäin yllättävällä tavalla, mitä sen kuuluisi olla monissa muissakin elokuvissa. Kaikenlisäksi elokuva on visuaalisestikin hieno eikä yhtä synkkä kuin edeltäjänsä, joten sitä katsoessa silmä ei väsy helposti. Ja sen erikoistehosteetkin ovat huiman hienoja. Nolan tunnetaan myös siitä, että hän haluaa monesti tehdä elokuvansa mahdollisimman aidoiksi. Siihen kiinnitettiin jo huomiota ”Batman Beginsin” aikana. Aidolta tämä myös näyttää.Jos on todellinen elokuvasarjan fani, ei voi olla liikuttumatta, kun Batman vetää naamionsa päälle ja kun hänen merkkinsä nousee taas pimeyden keskelle taivaalle tuomaan ihmisille uutta toivoa. Vaikka kaikki tosin luulevat, että petollisen Harvey Dentin murha on Batmanin harteilla, että tämä oli kuolemaansa saakka hyvä mies. Kun Batman hyppää uusien lelujensa kyytiin, päästään elokuvan ytimeen. Sillä on selvä tarkoitus viihdyttää ja siinä se onnistuu täydellisesti. Kenties se yrittää sanoakin jotain. Mutta mikä voidaan lukea sen sanomaksi? Sen teemoja ovat selvästi sankaruus sen monissa muodoissa. Tavallinenkin ihminen voi olla sankari. Toki teemaa ja sanomaa voi tulkita toisillakin tavoilla, mutta jos sitä lähtee metsästämään, voi jäädä monesta paitsi. Elokuva ei petä katsojaansa vaan palkitsee neljän vuoden odotuksen. Viimeinen episodi huipentuu ja saattaa Yön ritari –saagan esirippunsa taakse. Ehkä joku odotti enempää ja pettyi. Mutta todellisuudessa sarjan faneja se ei petä vaan on ehdottomasti yksi vuoden parhaimmista elokuvista ja elokuvatapaus filmihistoriassa, jota kannatti odottaa, vaikka se ei edellisosaansa voitakaan.",Yhden ja ainoan Yön ritarin paluu.
340,60.0,"Kuka olisi uskonut vielä vaikkapa kymmenen vuotta sitten, että supersankarielokuva voisi liipata läheltä vakavaa taidetta? Christopher Nolan viittasi siihen suuntaan vuonna 2005 Batmanin synnystä kertovassa Batman Beginsissä, jossa toiminta oli vielä lähinnä sivuosassa, ja kolme vuotta myöhemmin Yön ritari todisti tämän väitteen. Ei siis voi välttyä sanomasta, että Yön ritarin paluuseen kohdistuvat odotukset ovat suunnattoman korkealla. Näin ei vain kannattaisi ajatella, tippuu vielä korkealta.Kahdeksan vuotta kartanonsa suojissa lymyillyt Bruce Wayne (Christian Bale) joutuu vielä kerran pukemaan päälleen Batmanin puvun, kun kähisevällä muskelimies Banella (Tom Hardy) on Bond-konnille vertoja vetävä suunnitelma tuhota Gotham. Kaikkihan kulminoituu elokuvan viimeisen tunnin kestävään eeppiseen taisteluun, jossa vain yksi voi voittaa.Kuulostaako kliseiseltä? Kyllä, mutta sitä Yön ritarin paluu on vain osaksi. Se on hämmentävä yhdistelmä aivottomalta näyttävää mäiskettä ja synkeän filosofisia kysymyksiä. Nolania on kehuttu siitä, että hän on onnistunut yhdistämään synkän realismin ja Hollywood-toiminnan. Kun Yön ritarin paluuta katsoo, puheet realismista voidaan haudata syvälle peruskallioon. Se on korvattu entistä synkemmällä, lähes moraalittomalla maailmankuvalla, johon kätkeytyy, yllättävää kyllä, myös paljon yhteiskuntakritiikkiä.Toimintaa ei elokuvassa ole yhtään liikaa. Päinvastoin, sitä olisi voinut olla jopa enemmän, sillä sen Nolan taitaa parhaiten. Taas Batmanin omat identiteettiongelmat jäävät liikaa muiden hahmojen varjoon, jotka verrattuna edellisestä osasta tuttuun Heath Ledgerin upeasti tulkitsemaan Jokeriin ovat hävettävän pinnallisia ja kliseisiä.Siinä missä Yön ritari oli yksilöiden taistelu, Yön ritarin paluu on liian suuret mittasuhteet saava idealismien taistelu. Bane on Nolanin Batman-elokuvien selvästi heikoin pahis, eikä Anne Hathawayn sinänsä hyvin näyttelemällä Kissanaisella ole paljonkaan arvoa, muuta kuin tiukka nahkapuku ja korkeat korot. Suurta myötähäpeää aiheuttavat myös Nolanin jatkuvat toivottomat yritykset keventää tunnelmaa typerillä iskurepliikeillä. Niin kuin miehen edellisistä elokuvista on nähty, komediaohjaajaksi hänestä ei valitettavasti ole.Kaikesta huolimatta Yön ritarin paluu ei ole huono elokuva. Pituus ei pahemmin häiritse ja mahtava lopetus palkitsee odotuksen, huolimatta siitä että kaikki pakolliset langanpätkät pitää hollywoodilaiseen tapaan solmia yhteen, mitään kun ei saa jättää tulkinnanvaraiseksi. Myös elokuvan synkkä maailmankuva jättää mielenkiintoisia moraalikysymyksiä roikkumaan ilmaan. Tämä on laskettava Nolanin suurimmaksi ansioksi ensimmäisessä oikeasti aikuisessa supersankaritrilogiassa.Niin typerältä kuin se kuulostaakin, Christopher Nolan on osoittanut olevansa omituinen yhdistelmä Fjodor Dostojevskin moraalifilosofia ja Alfred Hitchcockin elokuvallista viihdyttäjää. Valitettavasti molempien mestareiden terävin särmä jää puuttumaan, ja kiiltävän ulkokuoren alta paljastuu ajatuksenmentäviä aukkoja.",Kiiltävän ulkokuoren alta paljastuu ajatuksenmentäviä aukkoja.
341,100.0,"The Dark Knight Rises syntyi sellaisilla ehdoilla, mitkä Christopher Nolan halusi. Hän ymmärsi heti alkuun, että hän ei saisi tehdä puolivillaista tarinaa, johon hän kyllästyisi puolessa välissä kuvauksia. Toisekseen hän ymmärsi, että olisi mahdotonta ylittää The Dark Knightia ja etenkin Inceptionia, joten tämän elokuvan on oltava erilainen ja keskityttävä asioihin, jotka eivät korostuneet edellisellä kerralla yhtä paljon. Sitä odotettiin nelisen vuotta ja se ilmestyi suurin odotuksin. Nyt se nähdään joko yhtä loistavana kuin The Dark Knight tai sitten hyvän trilogian heikoimpana lenkkinä, mikä yrittää paljon. Minä kuulun ”yhtä loistavaan” leiriin, jonka mielestä paljon väitettyjä mammuttimaisia juoniaukkoja ei ole, koska Nolanin tuntien hän ei halua päästää katsojaa turhan helpolla, joten olen hyväksynyt juonenkulun ja hahmojenkehityksen sellaisenaan kuin se on. Parhaimmat elokuvat syntyvät ns. ”aukoista”, joille löytyy oikeasti sisältöä. Mutta mikään timantti ei ole ikinä rikkeetön ja tässäkin on ”virheitä”, jotka olisivat voineet toimia paremmin. Minulle se oli kohtuullisesti toimiva romanssi Christian Balen ja Marion Cotillardin välillä, joka olisi tarvinnut tunnetta lisää.Kun se on sanottu, The Dark Knight Rises on yksi parhaimmista Batman-leffoista ja paras elokuva Batmanista itse. Siinä on omaa viehätystään siinä, missä The Dark Knightilla oli omansa. Vaikka Heath Ledger ja kokoelma muita henkilökuvauksia ja fokuksia vetävät pidemmän korren, Nolan pystyi pitäytymään täsmälleen samalla linjalla ja kolmannesta elokuvasta tuli yhtä hyvä kuin edellisestä. Se on melkein kolme tuntia pitkä, mutta kuluttaa aikansa fiksusti siihen, mitä on tapahtunut ja mihin ollaan menossa. Tässä leffassa keskitytään vauhdin sijasta tuotannon kokoon ja tunteeseen. Juoni on haasteellisempi ja vähemmän paljastavan dialogin varassa. Se näyttää myös jotain uutta Batmanin maailmasta.The Dark Knight Rises saa täten kolme asiaa täysin oikein ja siinä mielessä se ylittää edeltäjänsä.1. The Dark Knightin ajama sankarimoraali. Nykyisissä supersankarielokuvissa korostetaan yksilön tärkeyttä ja tässä se onnistuu paremmin kuin aiemmin.  Joseph Gordon-Levittin esittämä nuori poliisi John Blake, jolla on menneisyys ja tulevaisuus, on Batmanin tärkein liittolainen Gordonin rinnalla. Siinä missä Harvey Dent oli Batmanin liittolainen edellisessä osassa ja asetti elokuvan ajavan teeman, John Blake tuo oman teemansa leffaan. Elokuvassa näkyy muitakin tapauksia, joissa yksilöt nousevat tärkeään asemaan. 2. Uhan tunne. Jokerin psykologinen kidutustapa piinata kaupunkilaisia oli hidasta ja siksi toimivaa, koska ässä oli koko aika hihassa. Tässä elokuvassa Bane saapuu kaupunkiin ja hän uhkaa kaikkea, mitä Batman sai aikaan edellisissä osissa. Bane tietää kuinka iskeä kivuliaasti kohteensa ytimeen ja tuhota tämän sielun. Hänen visiostaan tulee piinaava ja kivulias.3. Viimeisenä ja tärkeänä elementtinä on Batman itse. ”Batman must have come back”Adam West ja Kevin Conroy ovat tehneet muistettavia Batmaneja, mutta Michael Keatonin juro ja tumma hahmo osoittivat, että tässä on ainoa… oikea… BATMAN eikä kuningasta syrjäytetty enää sen jälkeen ja tuskin tullaan syrjäyttämään. Christian Bale astui areenalle 2005 ja mielestäni hyvänä kakkosena. Kaksi edellistä elokuvaa alustivat meille syntytarinan ja sankarimoraalin, jonka ohella Bale esitti näitä tunteita. Vaikka Batman Begins kertoi valtaosin Batmanista itse, se on silti tuttua ja turvallista. The Dark Knight Rises tuo kuitenkin ennennäkemättömiä ulottuvuuksia Viittaritarista. Batman on ollut poissa kuvioista kahdeksan vuotta sen jälkeen, kun Jokeri terrorisoi kaupunkia ja joutui ottamaan edesmenneen Harvey Dentin rikokset niskoilleen. Nyt Dent on marttyyri ja Bruce Wayne on miljonäärierakko, jolla ei ole elämäntarkoitusta. Sitten kun uudet tuulet puhaltavat kaupungin ylle, Batmanin on palattava ja edessä on harkitsemattomia, mutta väistämättömiä sudenkuoppia. Balen etu oli aina siinä, että hän onnistuu joka kerta tuomaan jotain uutta rooliin ja syrjäyttämään edellisen suorituksensa Batmanina/Bruce Waynena. Jos jollekulle oltaisi harkittu Oscar-ehdokkuutta näyttelemisestä tästä leffasta, Bale olisi voinut saada sen. Hän esiintyy puvussa vain kolme kertaa koko leffan aikana, mikä on ihan uutta ja mielenkiintoinen katsaus, kun tarina kertoo Brucen/Batmanin identiteetistä. Ensimmäistä kertaa Balen kohtaukset Batmanina tuntuvat erityisiltä, kun hupun alla piilee ristiriita. Tämä on kokonaan Balen elokuva, jossa hän onnistuu suorituksensa kautta omimaan kohtaukset itselleen aina, kun hän ilmestyy joko puvussa tai ilman ja kohtauksesta tulee täydellinen. Nyt Batman on vanhempi, erehtyväisempi ja ruosteisempi, mutta silti työlleen omistautunut, mikä vie takaisin siihen ajatukseen, että hän on ihminen siinä missä mekin.” It doesn't matter who we are, what matters is our plan.”Vähemmälle huomiolle jäänyt Bane, joka nähtiin viimeksi aivottomana apinana elokuvassa Batman & Robin, julistettiin pitkien spekulaatioiden jälkeen Jokerin seuraajaksi kaikista mahdollisista ehdokkaista. Jos se ei olisi ollut Bane, kenet Nolanin olisi kannattanut valita viholliseksi? Arvuuttaja? Black Mask? Dr. Hugo Strange? Holiday Killer? Nämä kaikki olivat aikalailla Jokerin kaltaisia ja silloin edellisen osan varjosta olisi ollut hankalaa päästä. Bane ei ole Jokerin vertainen, koska he ovat erilaisia ja hän vaikuttaa muutenkin loogiselta askeleelta: Ensin oli Ra’s Al-Ghul, Batmanin oppi-isä ja tasavertainen vastustaja. Sitten tuli Jokeri, jolla ei ollut muskeleita, mutta paljon enemmän älliä. Bane on hirviö, jolla on loistavat aivot ja fyysisesti Batmania suuremmat mahdollisuudet pärjätä tappelussa. Elokuva voisi normaalissa juonenkulussa loppua Batmanin ja Banen kohdatessa ensimmäistä kertaa, mutta sitten mennään synkemmälle tielle. Heidän kohtaamisensa on oivallettu oikein niin ajoitusta, koreografiaa, kuvakulmia ja suorituksia myöten, mutta ennen kaikkea tarinan ja hahmojen hyväksi. Innostun tästä leffasta usein Batmanin takia, mutta yhtä paljon myös Banen takia. Nolanilla on aina vähänväliä ollut jonkinlainen fetissi outoihin puhetyyleihin ja Bane ei ole poikkeus. Ääni tuntui hyvin epätavalliselta, mutta nyt se on loistava. Joskus katselen Youtubesta pätkiä kuullakseni sen oudon äänen, josta tunteet välittyvät tiukan maskin kautta. Tom Hardy tekee hienoa työtä vähäeleisen suorituksen kautta. Hänellä on haastava tehtävä välittää uhkaavan läsnäolon tunnetta silmiensä ja elekielensä avulla. Leffan joitain ehdottomimpia hetkiä kruunataan aina silloin, kun kuulen Deshi Bashara - soundtrackin taustalla tai kuulen sen äänen tai näen hänen kävelevän melkein kuin ”I’m in charged”.Jokerin jälkeen looginen askel on myös Kissanainen. Anne Hathaway, joka vaikuttaa enemmän ilopilleriltä ja naapurintytöltä kuin female felinelta, astui isoihin korkkareihin ja välillä tätä suoritusta katsotaan alitse, kun Tom Hardy varastaa kaiken huomion. Hän oli rohkea valinta, mutta jälleen olemus auttaa ja Kissanaisesta tulee muistettava Hathawayn charmin ja nokkeluuden takia. Tämän ja Les Misérablesin myötä hänestä kuullaan vielä muussakin kuin romanttisissa komedioissa. Hänen kemiansa Christian Balen kanssa onnistuvat mainiosti ensikohtaamista ja tanssikohtausta myöten. Siitä eteenpäin romanssi toimii vihjailevasti, jolloin siitä tulee paljon mieleenpainuvampaa kuin kemiat Katie Holmesin tai Maggie Gyllenhaalin kanssa. Koska vastakohdat täydentävät toisiaan ja yhteiset tekijät ratkaisevat, hän on Batmanin vertainen ja ihastuu Bruce Wayneen. Vaikka Batman – Paluun kaltaisiin kemioihin ei ylletä, Bale ja Hathaway tuovat oman lisänsä tähän romanssiin. Kissanainen on aina ollut sekaantuja, jonka voi sijoittaa mihin elokuvaan tahansa ja silti hänen ympärillään on jonkinlainen energiakenttä. Tässä tapauksessa aika oli kypsä ja hän sopii tähän ympäristöön omimalla leffan parhaimpia hetkiä ensimmäisen tunnin aikana. ”Light it up.”Elokuva tulee ajan myötä seuraamaan The Dark Knightia parhaimpien sarjakuvaleffojen joukkoon. Siinä on paljon muistettavia hetkiä aina ensimmäisestä fasismiin viittaavasta kuvasta viimeiseen symboliseen kuvaan. Juonenkäänteiden uskottavuuden eteen tehdään paljon eikä liikaa yrittämällä ja tälle maailmalle uskollisesti. The Dark Knightin ja Inceptionin tapaan finaali on pitkä, mutta jälleen häikäisevän hyvä, kun sellaiset kliseet kuin panttivankidraama ja tikittävä aikapommiskenaario on tehty jännittäväksi. Toiminta nojaa edellisten osien tyylitajuun, mutta myös suureellisuuteen, jolloin meitä hämmästyttää enemmän vaara ja laajuus kaikessa mittakaavassa.The Dark Knight Rises on majesteettinen ja välillä brutaali päätösosa, joka on olemassa oikeista syistä eikä Batmania voida enää tämän paremmaksi tehdä. Elokuva tekee paljon viittauksia edellisiin osiin olematta häiriöksi ja toimimalla epilogin rakenteen hyväksi. Kun leffa on loppu, kaikkien henkilöhahmojen tarinat koko trilogiasta on tullut tiensä päähän, kuten myös Jokerin, jota ei mainita elokuvassa kertaakaan. Se kertoo siitä, että elokuva saa paljon oikein, kun myöhemmin ajattelee, miten teemat alkoivat Beginsin alussa ja nyt tässä ne sulkeutuvat kuin kirjassa mitä lähimpänä loppua ollaan. Kaikki kolme osaa erottuvat toistensa joukosta ja onnistuvat olemaan samaa massaa. Batman Begins on sarjakuvaleffa ja prologi, joka alusti pelon teemoja. The Dark Knight on mafiatrilleri ja keskimmäinen palapelinosa, jossa korostui kaaoksen teemat. The Dark Knight Rises on epilogi ja sotaleffa, jossa fasistit ottavat vallan käsiinsä ja edellisten osien teemat yhdistyvät yhdeksi suureksi kivun teemaksi. Vaikka se palaa takaisin ykkösosan vihollisiin, se tehdään kuitenkin pitämällä kakkososan teemat mielessä ja tekemällä jotain omaakin. ""They know who he was. It was the Batman""Kuten Nolanin elokuvissa yleensä, kaikki saavat hetkensä loistaa (Gary Oldman ja Michael Caine) ja he ovat osa kokonaiskuvaa (Joseph Gordon-Levitt ja Marion Cotillard). Joka kohtauksessa on jotain, mitä miettiä ja voimakkaampaa tunnetta on enemmän kuin kahdessa edellisessä osassa. Nolan rakastui materiaalissa oikeisiin elementteihin ja on tajunnut lopettaa saagan oikeaan hetkeen, jolloin 6-9 episodia myöhemmin leffat olisivat jo itseparodia. Elokuvassa on myös paikka nimeltään The Pit. Paikka on symbolinen ja näyttäytyy ruudulla sopivan ajan. Siitä tulee Brucen kannalta elokuvan kriittisempiä hetkiä, jolloin hänen on löydettävä itsensä uusiksi. Tämän klaustrofobisen paikan kautta Nolan pääsee jälleen näyttämään kyntensä elokuvantekijänä ja siitä tulee elokuvan kunnianhimoisempia hetkiä. Sen kohtauksen ja finaalin myötä, Christian Bale vei nuoren Batmanin tiensä päähän ja tarina on päättynyt elokuvien osalta, mutta legenda jatkuu jossain muodossa vaikka emme ole varmoja miten.”Deshi Bashara! Deshi Bashara!”","Nyt Batman on vanhempi, erehtyväisempi ja ruosteisempi, mutta silti työlleen omistautunut, mikä vie takaisin siihen ajatukseen, että hän on ihminen siinä missä mekin."
342,80.0,"Vuonna 2005 ja 2008 ilmestyneet Batman begins ja Yön ritari olivat, ehkä parhaimmat supersankarielokuvat ikinä. Nyt 4 vuotta Yön ritarin jälkeen trilogia saa päätöksensä hienolla tavalla, vaikka häviääkin edellisille osille.On kulunut kahdeksan vuotta Harvey Dentin kuolemasta. Bruce Wayne (Christian Bale) on ottanut syytteet Dentin tekemistä rikoksista ja erakoitunut kartanoonsa. Gothamiin on kehitetty valheeseen perustuva Dent laki ja järjestäytynyt rikollisuus on hävinnyt. Sitten alkaa tapahtua kummia kun lihaksikas terroristi Bane (Tom Hardy) joukkoineen alkavat räjäyttää kaupunkia. Bruce Wayne laittaa 8 vuoden tauon jälkeen naamion kasvoilleen ja rupeaa ratkomaan tapausta. Kapuloita rattaisiin laittaa myös ketterä murtovaras Selina Kyle/kissanainen (Anne Hathaway). Mukana ovat myös vanhat tutut: aina valmis hovimestari Alfred (Michael Caine), teknologianero Lucius Fox (Morgan Freeman) ja moraali-arvoja ja sääntöjä kunnioittava poliisipäällikkö Jim Gordon (Gary Oldman), sekä uudet henkilöt: Rikas ja viisas Miranda Tate (Marion Cotillard), johon Wayne rakastuu, mutta joka osottautuu pahikseksi ja uusi poliisi John Blake (Joseph Gordon-Levitt).Lähes 3 tunnin elokuvaan mahtuu paljon asiaa vähän turhaakin. Kun Bane posauttaa ensimmäisen kerran elokuvaa jaksaa seurata kunnolla. Nämä Nolanin kolme Batman elokuvaa ovat todella hyviä sen takia, että ne eivät ole sarjakuvamaisia, eivätkä myöskään mitään erikoistehosteräiskintää. Toimintakohdat ovat oikeasti hienosti tehtyjä ja niitä on kiva katsoa.Edesmenneelle Heath Ledgerille, joka teki, ehkä elokuvahistorian parhaimman konnaroolin jokerina Yön ritarissa oli saatava hänen arvoisensa uusi konna. Tom Hardy tekee Banen roolisuorituksen hienosti ja voittaa Glooneyn Batmanin Banen 100-0. Jokaisessa osassa näytelleet Bale, Caine, Oldman ja Freeman tekevät tapansa mukaan hienot suoritukset. Myös Gordon-Levitt Blakena ja Cotillard Tatena osaavat asiansa. Hathaway on hyvä Selina Kylena, vaikka en voi verrata sitä Pleifferin kissanaiseen, koska en ole nähnyt vuoden 92 Keatonin Batmania.Yön ritarin paluu hoitaa hommansa kunnialla, vaikka oisi voitu tehdä parempi. Kuitenkin Batmanille annetaan arvoiset jäähyväiset ja elokuvasta jää hyvä mieli.          ","Elokuva päättää trilogian hienosti, vaikka häviääkin edellisille osille."
343,100.0,"Christopher Nolanin Batman-trilogia tulee päätökseensä. Christian Bale, Michael Caine, Gary Oldman ja Morgan Freeman palaavat rooleihinsa kahdesta edellisestä elokuvasta. Uusissa rooleissa nähdään Anne Hathaway, Tom Hardy, Joseph Gordon-Levitt ja Marion Cotillard.Kahdeksan vuotta sitten Batman (Bale) otti Harvey Dentin kuoleman syyt niskoilleen, kadoten salaperäisesti. Juonittelevan Kissanaisen (Hathaway) ja häikäilettömän mielipuolen Banen  (Hardy) ilmestyttyä kuvioihin, on Bruce Waynen palattava omasta piilopaikastaan aloittaakseen lopullisen taistelun Gotham Cityn ja oman henkensä pelastamiseksi viimeistä kertaa.On ne Christopher ja Jonathan Nolan melkoisia taikureita, kun osaavat kynäillä Banesta nopean, hurjan sekä koulutetun taistelijan, jolle ei kannata sanoa ei, joka myös näyttää kuin WWE:n yhdestä hänen kaltaisesta supertähdestä. Vaikka Jokerikin oli melko haastava vastus Batmanille, on Bane kuitenkin kovempi pala purtavaksi. Elokuvassa paljastuu salaisuuksia, joista saatettiin mainita kahdessa edellisessä osassa. Hathaway on mestarivarkaana olemisesta huolimatta enemmän Batmanin puolella, eikä hänellä taida olla mitään tekemistä Banen kanssa, vaan pärjää varmasti yksinkin, sekä on älyttömän maaginen vailla vertaa. Gordon-Levitt on keltanokaksi epäröimätön poliisi, joka osaa leikkiä sankaria miehen lailla ja alkaa myös kuoriutua yhdeksi näyttelijäsuosikiksi.Elokuva oli viikonlopun katsotuin sekä rikkoi Yön ritarin asettaman ennätyksen (158,4 miljoona dollaria) kaikkien aikojen tuottoisampana kaksiulotteisena elokuvana. Suomessa elokuva keräsi avausviikonloppunaan noin 600 000 ollessa viikonlopun katsotuin. Se on myös avausviikonlopun tuotoillaan kolmanneksi menestynein elokuva historiassa.Nolanin on helppo hymyillä huomatessaan, miten paljon Batmanit ovat tuottaneet ja miten ne ovat menestyneet. Yön ritarin paluu kruunaa tämän saagan dramaattisesti.",Yön ritarin paluu kruunaa tämän saagan dramaattisesti.
344,70.0,"Suomalaisen elokuvan historia kätkee sisälleen monia unohtuneita ""klassikoita"", joista moni haluaisi olla ihan hiljaa. Porilaista elokuvataidetta kansan iloksi ja kriitikoiden riesaksi duunaillut Visa Mäkinen teki montakin tällaista pläjäystä. Ehdoton helmi Mäkisen parjatussa tuotannossa on kuitenkin rosoinen Yön saalistajat, joka vannoo roskaisten rikosjännäreiden nimeen kaikessa kotikutoisessa rosoisuudessaan. Vaikka komedia olikin lähellä Mäkisen sydäntä, niin tällä kertaa äijä on halunnut oikeasti tehdä vakavasti otettavaa elokuvaa. Mäkinen on kuitenkin ujuttanut tähänkin leffaan sekä tahallista että etenkin tahatonta komiikkaa ja kumpikin huumorilaji toimii yhtä hyvin.Aikoinaan K-18-merkinnän saanut aito suomalainen toimintatrilleri on edelleen varsin kova juttu. Se on kaikessa pöhköydessään ja vinksahtaneisuudessaan todella toimiva filmi. Täysin itseoppinut ohjaaja Mäkinen ei saanut tuekseen suuria budjetteja, mutta nerokkaat ideat pitivät leffoja kasassa. Camp-huumorin kirkkaaksi timantiksi tämän tekevät lukuisat klaffivirheet, juonen kliseisyys ja välillä varsin oudoksi muuntuva meininki. Tarttuva hissimusiikki rytmittää Kari Levolan käsikirjoittamaa vauhdikasta tarinaa, eikä katsoja voi mitenkään olla viihtymättä. Yön saalistajat on sen verran suurella sydämellä väännetty kokonaisuus, ettei siitä tosissaan voi sanoa yhtään pahaa sanaa.Amerikkalaisten b-jännäreiden kaikki mahdolliset kliseet on otettu tähän teokseen mukaan, mutta ne tuovat filmiin pelkästään hyvällä tavalla potkua. Hahmot eivät jää pelkiksi pahvisiksi stereotypioiksi, vaan heistä kaikista on muokattu värikkäät persoonallisuudet. Ikimuistoisia komediallisia roolisuorituksia tehnyt Ilmari Saarelainen (esim. Tankki täyteen sekä Sisko ja sen veli) ei ole ihan parhaimmillaan kovaksi keitettynä kyttänä Pete Hautalana, joka soluttautuu hurjaan rosvojengiin, mutta omaa silti tällaiselle karskille sankariheebolle tarvittavaa karismanpoikasta. Kauko Helovirta tekee unohtumattoman roolisuorituksen lähiaikoina koittavista eläkevuosistaan haaveilevana poliisipäällikkönä ja hieman tahditon poliisi Luoto on Reijo Luotolan tulkitsemana varsin hauska tapaus. Sirpa Taivainen tuo kankaille kovaotteisen naissankarin ammattitaitoisen jeparin Kristinen muodossa ja tietenkin hänellä on ystävyyttä suurempia tunteita Peteä kohtaan. Itse ohjaaja Mäkinen tekee myös unohtumattoman vierailun koheltavana naistenmiehenä ja Sari Sarmas tuo tällaiseen roskateokseen oman lisänsä keikistelemällä ilkosen alastomana.Kultaharkkoja ryöväävän rikollisseurueen johtohahmoksi nouseva Reuna on kuitenkin tämän elokuvan todellinen tähti. Mäkisen vakionassu Matti Mäntylä tulkitsee psykoottisiakin piirteitä saavaa Reunaa niin antaumuksella, että katsomossa ei voi tokaista muuta kuin ""huhhuh"". Kamaan riippuvainen pahis nähdään kohtauksessa, jossa hän saa huumeiden aiheuttaman tripin huutaen itku kurkussa äitiään. Tuon episodin nähtyään katsoja ei enää ole entisellään ja ryhtyy myös hieman miettimään Matti Mäntylän omaa mielenterveyttä, sillä sen verran vakuuttavasta esityksestä on kyllä kyse. Vaikka kaikki värikkäät hahmot ja särmikkäät roolisuoritukset ovatkin jollain tasolla ikimuistoisia, niin kyllä Yön saalistajat on selvästi Mäntylän ja Reunan show. Ei vain pelkästään suomalaisen elokuvan, vaan koko elokuvahistorian eräs häiritsevimmistä pahiksista!Nerokkaaksi varmasti tarkoitettu rikosjuoni kyllä toimii ja filmi kyllä viihdyttää koko kestonsa ajan. Hollywoodin ihmemaan puoleen kumartavat räjähdykset, takaa-ajot, väkivaltaiset tapot (ehdottomasti hienoin suoritetaan heittotähdellä) ja huvittavat one-linerit ovat kaikki tehty suorastaan kekseliäästi. Yhtään tylsää hetkeä ei ole ja välillä on pakko ulvoa naurusta ihan ääneen asti. Omalla oudolla tavallaan Yön saalistajat on varsin sympaattinen ja rautainen viihdepätkä, jonka lukuisille mokille on lopulta sokea. Jätkäporukan illanistujaisiin Yön saalistajat istuu enemmän kuin täydellisesti, varsinkin jos kyytipoikana on muutama ohrapirtelö (välttämättä se muutama ei riitä). Itse en yleensä jaksa innostua näistä camp-huumorin klassikoista, mutta tässä hyvällä tavalla hölmössä ja uniikissa kotimaisessa on jotain harvinaisen iskevää. Olin kirjaimellisesti näkemisen jälkeen monta hetkeä ihan hiljaa ja nyt vasta noin viikon jälkeen saan jotenkin koottua ajatukseni järkevään muotoon.",Aikoinaan K-18-merkinnän saanut aito suomalainen toimintatrilleri on edelleen varsin kova juttu.
345,60.0,"Mies nimeltä Ron Koslow tarttui kirjoitusvälineistöönsä ja kirjoitti. John ”Blues Brothers” Landis tuli ja ohjasi, kutsui pari tuttua näyttämään naamaansa leffassaan ja ohjasi vähän eteenpäin. Vähän ajan kuluttua Landis kutsui mukaan vielä pari tuttua lisää… Jossain vaiheessa hän varmaankin huomasi, että ohjauspyörä on irti. Mitäs pienistä, heitetään se mäkeen ja toivotaan, ettei tule puita vastaan. Ei Yön selkään täysin onneton tekele ole, mutta kovin korkeita odotuksia sen suhteen ei kannata asettaa.Leffan päähenkilö (Goldblum) tottelee nimeä Ed Okin. Miehellä on kaunis vaimo, kiva koti ja ”mielenkiintoinen” työ laskennan parissa. Jokin kuitenkin mättää. Ed ei saa unta. Eräänä yönä Ed lähtee märehtimään ongelmiaan lentokentälle ja siellä heebon tuulilasiin mätkähtääkin sitten nainen (Pfeiffer). Nainen, Diana, on Isossa Pulassa ja koska Ed on viehättävä persoonallisuus, hän kurvaa tytön turvaan, pois John Landisilta näyttävien gangstereiden ulottuvilta. Tämä johtaa tietysti vain syvemmälle hämärään liemeen, jossa polskivat myös Elvis, viiksekäs engelsmanni (Bowie!) ja rantatontin onneton omistaja (Mazursky).Soundtrack. Ah, se on hieno elämys. Ohjaaja Landis on pyytänyt mukaan legendaarisen B.B. Kingin. Musiikki sopii elokuvan pimeille kaduille ja neonvaloihin. Toisenlaisella veisuulla tämä kaaosmainen cameokavalkadi saattaisi olla tuskallisempaa seurattavaa. ",Hyvällä musiikilla varustettu kaaosmainen cameokavalkadi.
346,70.0,"Tavallinen amerikkalainen perhe on matkalla erämaan halki kohti Kaliforniaa. Heidän autonsa kuitenkin tekee tenän kaukana sivistyksestä. Sitten toinen perheen koira lähtee livohkaan ja se löydetään raa’asti teurastettuna. Pian perhe havaitsee, että heidän ympärillään on vihamielisiä epämuodostuneita ihmisiä, sikäli kun heitä voi sanoa ihmisiksi.Wes Craven on koko uransa ajan paiskinut hommia kauhun kanssa. Häneltä onkin tullut monenlaista tavaraa, niin hyvää kuin huonoakin. The Hills Have Eyes kuuluu Cravenin ohjaustyössä sinne parempaan päähän, vaikkei tämä olekaan parhaimpia näkemiäni kauhuleffoja.Elokuva luo ihan mukavasti kauhutunnelmaa. Varsinkin elokuvan musiikki on paikoitelleen  aika pelottavaa. Kauhua luo hyvin myös se tieto, että kallioilla vaanivat epämuodostuneet ihmiset, joiden ulkonäkö on aika hurja ja niiden käytös hyvinkin eläimellistä. Varsinkin niiden karjaisut kuulostavat enemmän jonkin eläimen kuin ihmisen karjaisuilta. Muutenkin tunnelma on kohtuullisen ahdistava. Eikä näiden kallioiden asujien tavatkaan ole järin ihmismäisiä. He käyvät ihmisten kimppuun ja saattavat jopa syödä ihmisiä. Eikä väkivallan suhteen ainakaan kaunistella.","Ihan viihdyttävä kauhuelokuva, mutta ei tästä miksikään klassikoksi ole."
347,100.0,"Perusamerikkalainen perhe matkustaa asuntovaunun ja kahden koiran kanssa etsimään vanhaa kaivosta autiomaasta, joka on kestänyt ydinkokeetkin. Kun perheen auto sattuu hajoamaan, eikä korjauskaan onnistu ei perheellä ole muuta mahdollisuutta kuin vain jäädä odottelemaan.Perheen nuorin mies saa huomata armottoman brutaalit ja täysin muusta maailmasta eristäytyneet kannibaalit, kun toinen heidän koiristaan alkaa haukkua nähtyään vieraita ihmisiä viereisillä vuorilla. Koira repii itsensä ketjusta irti ja lähtee. Kun omistaja lähtee etsimään koiraansa järkyttyy hän nähdessään koiransa kuolleena suolet ulos revittyinä. Tästä alkaa veriset tapahtumat, joista katsoja ei vähällä selviä.The Hills Have Eyes on mielestäni ohjaaja Cravenin paras leffa. Se ei tarjoile vain yksittäisiä shokkeja vaan on alusta loppuun asti äärimmäisen ahdistava ja pelottava. Elokuva on armottoman kova ja brutaali. Se on myös kriittinen yhteiskunnalle, kuten Cravenin ensimmäinen leffa The Last House On The Left. Lyhyesti sanottuna The Hills Have Eyes on armoton, kova, kriitinen, klassikko ja lähes täydellinen kauhuleffa, josta ensi vuonna valmistuva uusintaversio voi vain haaveilla.Näin elokuvan leikkaamattomana 13-vuotiaana ja voin sanoa, että se ei sovi niin nuorelle. Ei siksi, että se järkyttäisi vaan koska se ei avaudu kunnolla ja missaa hyvän leffakokemuksen, eikä sitä rankkaa veriurheiluakaan oikeastaan huomaa lainkaan. Nyt kun kesällä leffan taas katsoin, niin huomasin miten paljon paremmin sitä ymmärtää pari vuotta vanhempana.Eli suosittelen noudattamaan ikärajaa, joka nykyisin on K15. Ja yrittäkää jos mahdollista katsoa leffa yksin pilkkopimeässä, niin tunnelmallinen leffa silloin on, että kyllä siinä on koko ajan syytä pelätä. Tosin tämä on leffa, joka ei sovi kaikille, varsinkaan heikkohermoisille ja lapsille.nimimerkki: The Wolf",Ei tarjoile vain yksittäisiä shokkeja vaan on alusta loppuun asti äärimmäisen ahdistava ja pelottava.
348,70.0,"Vanha Fred (John Steadman) varoittaa ohi ajavaa Bob Carterin (Russ Grieve) patriarkaattia siitä että lähiseudulla ei asu ketään jonka kyseinen suurperhe haluaisi tavata. Luonnollisesti itsepäinen ja karkea entinen poliisi ei varoituksista piittaa ja pian he ovat jumissa keskellä autiomaata. Tämän sivistyneen perheen vastapainona on jättimäisen Jupiterin (James Whitworth) yhtä tyrannimaisella patriarkaatilla komentama kannibaaliperhe joka asuu autiomaassa, joskin tytär Ruby (Janus Blythe) ei ihan ole sopeutunut sekapäisen ihmissyöjälauman joukkoon. Isoiksi ja ilkeiksi kasvaneet pojat Mars (Lance Gordon) ja Pluto (Michael Berryman) ovat innokkaita apureita. Nämä kaksi perhettä ovat eturistiriidassa, sillä ruoka on ruokaa.Eloonjäämisvietti ja perhe ovat Wes Cravenin kulttikauhuleffan pohja-aineksina. Käsikirjoitus lähtee luonnollisesti liian tyhmistä päätöksistä ja moisien päätösten seuraukset myös aiheuttavat musertavia menetyksiä, mutta jopa pehmenneestä kaupunkilaisesta löytyy yllättävän suurta kekseliäisyyttä ja raivokasta viekkautta panna hanttiin. Cravenin itsensä käsikirjoitus ei säästele katsojan hermoja ja väkivalta on karua ja veristä.Näyttelijäkaarti ei kovinkaan huippulaadukas ole, sillä henkilökemia ei ole kovinkaan tärkeä tekijä. Russ Grieve ja James Whitworth ovat molemmat äänekkäitä ja karkeita ukkoja jotka eivät hyväksy auktoriteettinsa kyseenalaistamista ja jotka ovat toistensa vastakohtia, joskin varsinainen konflikti jää nuoremman sukupolven sodittavaksi vaikka Jupiter johtaakin toimintaa etulinjoista. Vaikka Michael Berrymanin sairaalloisen ruma naama dominoi julistetta ei hänen roolinsa ole tärkeää sivuhahmoa suurempi.Tunnelma on siis karu ja kaunistelematon eikä tarpeettomia kohtauksia ole mukaan sörssitty, sillä koko elokuva tapahtuu ankeassa autiomaassa keskellä ei mitään. Tunnelman ja tilanteen rakentaminen alkaa jo alkukohtauksista ja jatkuu vain sen ratkeamiseen asti eikä yhtään sekuntia sen pidemmälle. Mukana on myös muutamia symbolisia kohtauksia auktoriteetin uhmaamisesta, joskin pääpaino on suoraviivaisessa toiminnassa.",Karu ja kaunistelematon.
349,20.0,"En ymmärrä miksi Wes Craven on tämän elokuvan tehnyt. Ehkä herralla on loppunut rahat kesken, tai sitten hänen on vaan pitänyt päästä uudestaan editoimaan ykkösosan materiaalia, kun se oli niin kivaa!Tässä jatko-osassa on nimittäin varmaan käytetty enemmän kohtauksia ykkösosasta kuin tehty uusia. Suurinta hupia onkin seurata, kuka saa flashbackin seuraavaksi. Ymmärrätte mistä puhun, jos katsotte elokuvan. Elokuvassa on siis mukana henkilöitä jotka jäivät ykkösosasta henkiin. Perheen poika Bobby (Robert Houston) sekä kannibaaliperheen tytär Rachel/Ruby (Janus Blythe). Bobby on edelleen ihan hajalla perheensä kohtalosta, joten ei pysty osallistumaan moottoripyöräkilpailumatkaan, johon hänen ystävänsä ovat lähdössä. Onkin mielestäni hyvin kummallista että hän on yhdessä Rachelin kanssa, luulisi että voisi olla hankalaa seurustella henkilön kanssa jonka perhe on lahdannut sinun perheesi ja vähän toisin päinkin. No, tämä ei kuitenkaan ole ainoa epäuskottava piirre elokuvassa.Rachel ja joukko muita nuoria lähtevät siis moottoripyöräkilpailuihin. Ryhmä päättää kuitenkin poiketa reitiltä ja kas kummaa jäävät jumiin samoille seuduille kuin ensimmäisessä osassa. Tässä vaiheessa onkin todella hankala arvata mitä tuleman pitää! Juonin on tönkkö, se on todellakin epäuskottava ja tylsä. Jännittävän tunnelman luominen ei onnistu sitten millään, eikä näyttelijänsuorituksissa ole hurraamista. Itse asiassa porukka on niin ärsyttävää. ettei edes harmita, vaikka pientä harvennusta tapahtuisi. Vaikka tämä jatko-osa on mielestäni turha, se on kuitenkin harmiton, mutta jos ei nyt mitään muuta tekemistä keksi niin ehkä sen sitten voi katsoa.   ","Jännittävän tunnelman luominen ei onnistu sitten millään, eikä näyttelijänsuorituksissa ole hurraamista."
350,30.0,"Wes Cravenin saatua Painajainen Elm Streetillä-menestysleffan markkinoille, niin miehestä tuli viimeistään silloin Hollywood-kauhun ykkösnimiä. Craven otti tuon jälkeen seuraavaksi projektikseen 1977 ilmestyneen blockbusterinsa The Hills Have Eyesin jatko-osan. Yön silmät kolahti sen verran kovaa, että ajattelin ettei kolme euroa sen jatko-osasta ollut mielestäni yhtään paha hinta. Edellisen leffan loppuhan jäi niin auki.Bobby (Robert Houston) näkee vieläkin flashbackeja seitsemän vuoden takaisista tapahtumista, kun autiomaan kukkuloiden kannibaaliperhe iski hampaansa tämän perheeseen. Hänen valmentama moottoripyöräjoukkue on lähdössä kisoihin ja bussimatkan reitti kulkee juuri Sen Autiomaan läpi. Tietoisena tästä Bobby jättäytyy reissusta pois ja antaa teinien lähteä kisoihin mukanaan Bobbyn kaveri Rachel (Janus Blythe), joka tuuraa häntä valmentajana. Kuinka ollakaan, bussilta loppuu bensa ja tiimin on leiriydyttävä aavikolle, jossa yöllä on silmät.Kieltämättä olin pettynyt, ettei leffa jatkanut suoraan ykkösosan tapahtumista. Toki on ymmärrettävää, että sen tapahtumista oli tämän valmistuessa kulunut jo kahdeksan vuotta, mutta ykkösosan loppu oli mielestäni niin mehukas ja mielenkiintoinen, että olisin luullut sen jättäneen oven auki hyvälle jatko-osalle. Craven menee kuitenkin sieltä mistä aita on matalin: elokuva kulminoituu teinien ja kukkulaörkkien väsyttäväksi puukkohipaksi. Tämähän on taidettu nähdä joskus aiemminkin.Se miksi leffa ei saa huonointa mahdollista arvosanaa, johtuu vain parista seikasta. Ensinnäkin; pituus ei ole ongelma. 86 minuuttia on enemmän kuin hyvä tällaiselle tusinakauhulle, ei ole onneksi sen pidempi. Toiseksi; flashbackit ykkösosasta. Alussa nähdään muutaman hahmon kohdalla flashbackeja edellisen osan kauhusta. Kokonaisuutta ajatellen naurattaa kuitenkin, että jatko-osan hyvät puolet koostuvat siitä mitä näytetään ykkösosasta.Ensi vuonna The Hills Have Eyes -elokuvan re-makesta suunnitellaan jatkoa. Jos Hollywood-tuottajat eivät tämän leffan perusteella tajua pistää stoppia projektilleen niin tuskin edes keskivertoleffasta voidaan silloin puhua, mikäli tajuavat pistää juonen kokonaan uusiksi, niin ukoille voi jo antaa isoa kättä.nimimerkki: JohnRambo","Naurattaa, että jatko-osan hyvät puolet koostuvat siitä mitä näytetään ykkösosasta."
351,80.0,"Willam Lustig oli vasta 25-vuotias ohjatessaan Maniacin. Tämä Joe Spinellin tähdittämä elokuva kiri hetkessä kulttimaineen ja Lustigin oli helppo alkaa suunnitella seuraavaa projektiaan. Toisin kuin Maniac, Vigilante ei ole kauhuelokuva, vaan kylmäpäinen kostoraina.Los Angeles ei ole enää turvallinen paikka. Kaupungin ovat vallanneet anarkistit, huumehörhöt ja vandaalit. Rikollisille ei lueta tuomioita, koska heitä pelätään suunnattomasti. Korruptoitunut virkavalta, tuomarit ja poliitikot nauttivat tilanteesta vähintään yhtä paljon kuin kurittomat vandaalit. Tässä paskamaisessa tilanteessa Eddie Marinon (Forster) lapsi tapetaan ja vaimo pahoinpidellään sairaalakuntoon. Marino tuomitaan vankeuteen oikeussaliloukkauksesta, kun oikeat rikolliset selviät rikesakoilla. Vankilassa Marino suunnittelee kostoaan ja ulos päästyään liittyy Nickin (Williamson) antianarkisti ryhmään, Vigilanteen.Leffa alkaa tyylikkäällä puheella, jossa Fred Williamsonin esittämä Nick latelee totuudet nykyisestä rikollisuudentilasta ja kertoo samalla, miten se saataisiin kitkettyä pois. Vastaus on selkeä raakaa vandalismia vastaan täytyy käyttää raakaa voimaa. Maailma kuvataankin hyvin nihilistisenä paikkana, jossa ainoa oikeus on oman kädenoikeus. Vaikka elokuva käsittelee suuria kysymyksiä, on se silti julmetun viihdyttävää katsottavaa. Toimintakohtaukset ovat huolella toteutettuja ja takaavat mukavan puolitoista tuntisen. Varsinkin loppuhuipennus on järisyttävän mukaansatempaava. Mitään ultraväkivaltaista viihdettä ei ole tarjolla, vaikka alussa nähtävä lapsentappo onkin harvinaista tylytystä elokuvateollisuudessa. Näyttelijäpuolelle on valittu todelliset äijät. Fred ”Boss Nigga” Williamson on täydellinen valinta Vigilante -rähinäjoukon johtohahmoksi. Williamson suorastaan tihkuu asennetta, jolla korruptio ja vandalismi tulisi kitkeä. Tarantinon Jackie Brownista parhaiten monille mieleen jäänyt Robert Forster tekee laadukasta työtä kostonhimoisena miehenä. Elämänsä tärkeimmät asiat menettäneen miehen viha ja kosto ovat täydellisyyteen hiottuja.Vigilantessa kosto tuntuu oikeutetummalta kuin koskaan. Juuri näistä aineksista monet muut ovat ottaneet mallia omissa elokuvissaan. Varsinkin Tarantino on katsonut varmasti Vigilanten monta kertaa suunnitellessaan Kill Bill -saagaansa. Elokuvat ovat joiltain osin erilaiset, mutta ne molemmat käsittelevät kostoa samasta näkökulmasta. Kostaminen tuntuu oikeutetuimmalta juuri silloin, kun on menettänyt kaiken eikä näin ollen jäljellä ole mitään hävittävää. Tämä on se punainen lanka, joka Vigilantea ja Kill Billiä yhdistää.",Vigilantessa kosto tuntuu oikeutetummalta kuin koskaan. 
352,90.0,"Tsekkoslovakialaisen uuden aallon nimekkäämpien tekijöiden tuotoksia jonkinlaisessa epämääräisessä järjestyksessä tarkasteltaessa on pelkästään vääjäämätöntä päästä jossain vaiheessa kirjoittamaan sananen jos toinenkin myös Jan Němecistä, tuosta uuden aallon pahasta pojasta ja hänen maatamullistavista elokuvistaan, joista Yön timantit on järjestyksessä ensimmäinen. Samalla kyseessä saattaa hyvinkin olla parhaita vuosikymmenensä ohjausdebyyttejä sekä maansa kukoistavan  elokuvasuuntauksen läpimurtoteoksia kansainvälisesti. Toisin sanoen kyseessä on ns. elokuvaklassikko.Tällä kertaa liikutaankin jo ohjaajan myöhemmille teoksille tuttuun tapaan semi-surrealistisissa maisemissa vähän Luis Buñuelin hengessä. Varsinainen tarina elokuvassa kertoo kahdesta nuoresta miehestä, jotka pakenevat lähimpään metsään keskitysleirille matkalla olevasta junasta. Kyseessä on simppeli yksiosainen tarina, joka kuvaa yksinkertaista ja lyhyttä metsäistä pakomatkaa ennen... noh, sanotaan vaikka sovinnollisesti ennen elokuvan loppua.Heti ensimmäisessä kohtauksessa katsoja heitetään suoraan toiminnan keskelle kahden nuoren miehen paetessa takaa-ajajiaan korpimetsän siimekseen. Jo tässä vaiheessa Němec esittelee käsikameralla kuvattua, erittäin lähelle pääsevää likaista ja tylyä visuaalista tyyliään. Dialogia tai musiikkia ei sen enempää alun kymmenminuuttisessa kuin koko elokuvassakaan periaatteessa kuulla juuri ollenkaan vaan Yön timanttien kristallinen peruskivi lepää tiheän ambienssin ja väkivahvan kuvallisen kerronnan varassa.Němecin esikoisen todellinen tähti ja uniikki, kaikista maailman muista elokuvista erottava ominaisuus on sen erikoinen editointi, joka saa yksinkertaisen pakomatkan tuntumaan huomattavasti monimutkaisemmalta ja sisällökkäämmältä kuin mitä se on. Pakomatkallaan kahden nuoren miehen ajatukset nimittäin harhautuvat menneisyyden, haaveiden, pelkojen, fantasioiden ja muistojen välillä, joihin leikataan tuon tuostakin. Idea kuulostaa paperilla omituiselta, mutta se antaa hahmoile ja tarinalle valtavasti syvyyttä ja persoonallisuutta. Yön timanteissa ei ole edes yksiselitteistä loppua vaan ainoastaan kaksi vastakohtaista näkyä, joista toinen on pessimistinen ja toinen optimistinen. Katsojan pääteltäväksi jää, kumpi on totta vai onko kumpikaan.Erilaisia teemoja on tälläkin kertaa vaikka kuinka, mutta ohjaajan omimmista tavaramerkeistä mainittakoon ainakin ruoka ja syöminen henkilöhahmojen toistuvana tärkeänä motiivina sekä nuoria miehiä metsästävä tragikoominen ikäloppujen metsästäjien joukko, joka kuvaa näille uuden aallon elokuville tyypilliseen tapaan vertauskuvallisesti vanhempia sukupolvia sortamassa nuorempiaan. Samalla kyseessä lienee jälleen näpäytys tekoaikaan vallinnutta autoritääristä järjestelmää kohtaan.",Timangia todellakin.
353,40.0,"Bruce Willis oli jo vuoteen 1994 mennessä noussut kovaan maineeseen, mutta Die Hardin ja Pulp Fictionin välillä ehti syntymään muutama ikävä floppi, joihin Yön väreet kuuluu. Willis näyttää olevan vähän hukassa tässä eroottisia sävyjä sisältävässä trillerissä. Rutiinilla ohjattu elokuva kertoo järkyttävästä tapahtumasta kärsivästä psykologista Bill Capasta (Willis), joka lähtee tapaamaan Los Angelesiin hyvää psykologikaveriaan Bob Moorea. Kaveri murhataan kylmäverisesti hyvin pian ja poliisi pyytää Billiltä apua, kun murhaaja on luultavasti joku Bobin valmentaman ryhmän jäsenistä. Kuvioihin tulee mukaan salaperäinen nainen ja Bill tuntee olonsa uhatuksi.Alussa Yön väreet sisältää film noir –genren elementtejä, mutta hylkää ne valitettavasti hyvin pian. Kokonaisuus muistuttaa hyvin paljon TV-elokuvaa sekä b-luokan jännityspläjäystä. Jotkut kohtaukset muistuttavat sitten pehmopornoa, mutta eivät ne kohtaukset tee tästä oikein sitä videon kansitekstin lupailemaa eroottista trilleriä. Tarinaa kuljetetaan usein liian hitaasti, eikä mielenkiinto jaksa pysyä korkealla koko elokuvan keston ajan. Tuollainen hidastelu ei luo tarvittavaa piinaavaa tunnelmaa, jota ei saavuteta muutamilla veriteoillakaan. Loppumetreillä meno paranee, mutta kaikki eivät varmasti jaksa odottaa niin pitkälle.Bruce Willis on yksi suosikeistani, mutta tuntuisi kuin hän häpeäisi läsnäoloaan tässä leffassa ja lopputulos on elokuvan tapaan hyvin vaisu. Jane March seksikkäänä salaperäisenä naisena on ihan ok, mutta parhaat vedot löytyvät Billin vetämän terapiaryhmän näyttelevien joukosta. Karismaattinen kivikasvo Lance Henriksen tekee erittäin hyvää työtä entisenä poliisina, aina yhtä niljakas Brad Dourif loistaa neuroottisena asianajajana ja Lesley Ann Warren ansaitsee myös kehut seksiriippuvaisena potilaana. Yhteiset terapiatuokiot osoittautuvatkin pätkän parhaimmiksi kohtauksiksi.","Ehdottomasti Brucen huonoimpia, mutta kyllä tämän juuri ja juuri loppuun asti sinnittelee."
354,100.0,"Romuluinen Bill Roberts lapioi työkseen hiiliä New Yorkin satamaan yöksi saapuvassa höyrylaivassa. Viettäessään iltaa sataman kupeessa Bill tulee pelastaneeksi nuoren naisen hukkumasta. Paljastuu, että nuori nainen oli köyhä ilotyttö, joka ei todellisuudessa omista edes yllään olevia vaatteita. Vanha merikarhu tutustuu iltaa myöden tyttöön lähemmin ja loppujen lopuksi vie naisen jo juovuspäissään vihillekin. Lopulta yö kuitenkin vaihtuu jälleen aamuun ja laivat jatkavat matkaansa maailman merille...Yö satamassa on kaikilla kuviteltavissa olevilla tavoilla elokuva, jota ei ikimaailmassa voisi tehdä enää nykypäivän Hollywoodissa. Kyseessä on ensinnäkin perinteinen, vähän kliseinenkin rakkaustarina ilman siirappia, melodraamaa, taustalla pauhaavia enkelikuoroja ja pääosassa heiluvia huippumalleja. Jokainen kuva koko tässä elokuvassa vilisee äärimmäisen realistisesti ja pikkutarkasti toteutettua rähjäisyyttä ja likaa; jos ei asiasta paremmin tietäisi, tätä voisi hyvinkin luulla oikeassa sumuisessa satamassa kuvatuksi elokuvaksi.Kuvauksesta ja leikkauksesta noin yleensäkin. Yö satamassa sijoittuu elokuvan historiassa mykän ja äänielokuvan välille aikaan, jolloin kameratyöskentely ja leikkaus oli Hollywoodissakin hiottu täydellisyyteen. Väitän, että harvoin on arjen nuhjuisuutta ja rappiota kuvattu yhtä onnistuneesti kuin tässä elokuvassa. Yö satamassa näyttää räkäisyydessään yksinkertaisesti pahuksen hyvältä. Väittäisin, että enemmän tässä on katu-uskottavuutta kuin useimmissa sliipatummissa 2000-luvun elokuvissa koskaan.Karun realismin nimissä ja suunnilleen kaikista nykypäivän elokuvista poiketen tässä myös ryypätään, tupakoidaan ja tapellaan äijien kesken kuin jossain kuppaisessa satamakapakassa konsanaan. Pääosan Bill vetää elokuvan aikana varmaan kartongin verran tupakkaa ja heittää huiviinsa siinä määrin viinaa, ettei ihan heti uskoisi tämän olevan kieltolain aikana tehtykään – sen ajan moraalinvartijoiden reaktiot voi vain kuvitella. Tästä saisi periaatteessa hauskan juomapelin ottamalla drinkin aina kun joku laittaa norttia huuleen tai juo lasillisen kirkasta.Parasta koko elokuvassa ovat kuitenkin sen hahmot ja niiden näyttelijät. Tämän ajan elokuvissa ei enää ollut tapana ylinäytellä tai ylimeikata näyttelijöitä vitivalkoisiksi vaan tässä tarinassa kaikki ihmiset myös näyttävät ja tuntuvat oikeilta ihmisiltä. Oma suosikkini kaikista on Billiä näyttelevä karskin äijämäinen George Bancroft, joka on ulkoisesti kuin ilmetty maailmaa ikänsä kiertänyt tuulenpieksemä merikarhu. Nykymaailmassa näin karun realistinen hahmo tuskin ikipäivänä saisi pääosaroolia ainoastakaan jenkkileffasta, mikä on tavallaan valtava sääli.",Rakkautta ja arjen rappiota New Yorkin yössä.
355,60.0,"Opiskelija Martin Bells (Ewan McGregor) saa työpaikan sairaalan patologisen laitoksen yövartijana. Ensimmäisenä iltanaan, kun Martin sapuu perille, sairaalan entinen yövartija näyttää Martinille paikat ja kertoo miten hommat toimivat. Hetkeä myöhemmin paikalle ilmestyy rikostarkastaja Cray (Nick Nolte), joka on jonkin aikaa tutkinut outojen murhien sarjaa. Seuraavan yönä ruumishuoneen hälytyskello rikkoo sairaalan hiljaisuuden. Martin päättää lähteä tarkastamaan mistä on kyse. Pian Martin joutuu itse syytetyksi  murhista. Martin ei voi luottaa edes tyttöystäväänsä Katherineen (Patricia Arquette), eikä parhaaseen kaveriinsa James Gallmaniin (Josh Brolin). Martin päättää itse selvittää mysteerin, kuka hänet lavasti ja mistä on kyse?Kyseinen leffa on uusintaversio tanskalaisesta samanimisestä leffasta, jossa ohjaaja, Ole Bornedal, oli sama. Jotain eroja kyllä on tehty näiden versioiden välillä. Tarina oli hieman ennalta-arvatta, mutta hyytävää meininkiä on muutamssa kohtaa mukavasti mukana. Ewan McGregor tekee hyvän roolin Martinina, myös Nick Nolte tekee hyvää jälkeä. Ei tämä leffa mikään briljantti ole, mutta jännäreiden ystäville hyvää viihdettä. Seitsemän tai Uhrilampaat tasolle ei mennä, mutta omassa sarjassaan toimiva, kauhuelementtejä sisältävä trilleri.",Kuka hänet lavasti ja mistä on kyse?
356,40.0,"Yövieras on varsin harmiton ja turha elokuva. Jopa niin turhanoloinen, ettei siitä edes viitsisi kirjoittaa minkäänlaista arvostelua. Koska ensinnäkään ketään tuskin enää kiinnostaa tämä puhtaasti 1990-luvun hitiksi suunniteltu perhekomedia, josta ei tullut niin isoa hittiä ja koko perheen suosikkia kuin varmasti toivottiin. Elokuva ei nimittäin ole mitenkään mieleenpainuva, mutta se ei myöskään ole kovinkaan ärsyttävä, kuten monet voisivat luulla. Se ei herätä tunteita oikein suuntaan eikä toiseen, joten se on vain harmittoman tyhjänpäiväinen elokuva. Se on niin varman päälle pelattua viihdettä, että kaikki rohkeuden särmät on hiottu pois.Disney-yhtiö ei ollut pukannut 1990-luvulla oikein sellaista isoa näyteltyä koko perheen komediahittiä, jota Yövieras yrittää selvästi olla. Lapsikatsojille filmi liikkuu kuitenkin ehkä vähän liikaa aikuisten maailmassa, vaikka paljon kommelluksia, hassuttelua ja söheltämistä onkin yritetty tunkea mukaan. Aikuiskatsojille filmi ei vain yksinkertaisesti tarjoa mitään tai edes herätä minkäänlaista mielenkiintoa. Siinä on monelle perhefilmille tyypillinen kompastuskivi, ettei se oikein tiedä kenelle se on suunnattu.Yövieras tarkoittaa kuitenkin hyvää, sillä onhan se elokuva todellisen itsensä löytämisestä ja oikeiden kavereiden tärkeydestä. 90-luvun tuotteeksi jäänyt Sinbad -koomikko ei moottoriturpineen onnistu olemaan mikään hirveän nokkela, mutta ei toisaalta pahemmin rasittavakaan. Muutaman filmin jälkeen jätkä katosi, koska hänellä ei oikein ollut mitään massasta poikkeavaa huumorikykyä. Sinbadin koko ajan käyvä turpavärkki ei suolla ulos oikein mitään hirmuisen hauskaa, mutta kyllä häntä nyt mieluummin kuuntelee ja katselee kuin turpaan ottaisi. Vastaparikseen hän on saanut Simpsoneista tutun koomikkolegendan Phil Hartmanin, joka on juuri omiaan esittämään tällaisia kuivahkoja hahmoja. Saamaton perheenisä onkin juuri loistava hahmo Hartmanin tulkitsemaksi, mutta tylsähkö käsis ei oikein anna Hartmanille tarpeeksi liikkumatilaa.Ai niin, se juoni meinasi unohtua. Sinbadin esittämä heebo on joutunut pahaan velkakierteeseen ja soluttautuu kiltin bisnesmiehen perheen luokse kylään väittäen olevan perheen isukin vanha lapsuudenkaveri. Varsin oudosti ja katutietoisesti käyttäytyvä heppu raivaa tiensä perheen sydämeen ja he kaikki oppivat toisiltaan jotakin. Nyyh, kuinka kaunista.","Monelle perhefilmille tyypillinen kompastuskivi, ettei se oikein tiedä kenelle se on suunnattu."
357,90.0,"Olen todennut kaikkien kauhuleffa-arvostelujeni alussa etten oikeen piittaa kyseisestä lajityypistä. No, en minä sitä selvästi kartakaan, ja oikeastaan minua voisi kutsua näiden vanhojen mustavalkokauhuleffojen (myös VANHAT värifilmit käy) suurkuluttajaksi. Harvoinhan näissä enää on mitään pelottavaa (karmivana poikkeuksena Psycho) mutta yleensä ne ovat hiton hauskoja, ja jotkut jopa hyviä elokuvina. Tähän kastiin lukeutuu myös Yö Voodoo-saarella, alkuperäiseltä nimeltään I Walked with a Zombie.Nuori nainen hakee sairaanhoitajan paikkaa eräältä Karibianmeren saarelta, ja saa sen erään rikkaan miehen luota. Täällä pitää hoitaa miehen vaimoa jolla on jokin kummallinen tauti. Naisparka ei osaa enää puhua, katse on tyhjä, eikä minkään muunkaan tekeminen oiken onnistu. Taluttaessa tämä kyllä kävelee. Paikalliset ovat jo todenneet ettei naista voi parantaa, mutta uusi sairaanhoitaja on valmis yrittämään kaikkea. Kun hän kuulee saarella toimivasta voodookultista, hän päättää yrittää jotain epätoivoista...I Walked with a Zombie on loistava elokuva. Se on hyvin tehty, eikä aikalaistensa tapaan sorru naurettavin ""erikoistehostein"" toteutettuun pelotteluun, sitä koetaan vain muutamassa kohdassa, ja sekin on selvästi paremmin toteutettua kuin muissa vastaavissa elokuvissa. Elokuva on ohjattu erittäin hyvin, ja näyttelijätkin hoitavat hommansa mukavasti. Kauhua yritetään synnyttää hieman samanlaisella tavalla kuin Hitchcock parikymmentä vuotta myöhemmin, mutta siinä ei onnistuta yhtä hyvin, leffa ei kyllä varmasti pelota enää ketään... Mutta se onkin hyvä elokuvana, ja onhan sitä campiakin siellä ripaus... Suosittelen kaikille hyvistä elokuvista pitäville, ja hyvistä kauhuleffoista pitäville suosittelen aivan ehdottomasti. Oikeasti, hyvä elokuva. Yllätyin itsekin leffan tasosta elokuvana, mutta minkäs teet, hyvä se vaan on.",Hyvistä kauhuleffoista pitäville.
358,50.0,"Onnen päivien Fonzie on taatusti kova jätkä, mutta Yövuoron miekkosesta ei voi sanoa samaa. Ron ”Richie” Howardin varhainen komedia esittelee ”Fonzien” eli Henry Winklerin ehkä luonteenomaisesti lähempänä Winkleriä kuin Fonzarelliä olevana nyhverönä. Kiintoisaa elokuvassa on sen keskeisin tapahtumapaikka, eli ruumishuone ja nuoren Michael Keatonin villi debyytti.Winklerin esittämä miekkonen, Chuck, on aiemmin luonut uraa pörssissä. Ruumishuoneelle heppu on päätynyt omin jaloin, kun hermot kaipasivat levollisempaa työtä. Levosta ja rauhasta ei kuitenkaan ole mitään tietoa, kun tämän poloisen työpariksi ilmaantuu Keatonin esittämä hourupää nimeltä Bill. Ei riitä, että tulokas sinkoilee kuin superpallo vainaiden keskellä. Kuollut parittaja vetää keltanokan mukaan ilotyttöbisnekseen, jota tietysti harjoitetaan ruumishuoneelta käsin.",Hirtehistä hauskaa.
359,100.0,"Kevin Smith on luonut tämän vuoden parhaan komedian. Elokuvassa kaikki pornomaailmaan liittyvät ainekset saavat varsin osuvaa kirvestä niskaan.Zack ja Miri ovat kaksi platonisessa suhteessa elelevää ihmistä, jotka asuvat samassa kämpässä. Heillä on kasassa monien kuukausien rästit, jonka takia he ovat pahassa pulassa. Mikä neuvoksi? Zack keksii päästään, että he voisivat tehdä pornoa päästääkseen veloista ulos. Elokuvalta puuttuu nimi ja roolitus. Nimeksi tulee Tähtien huorat, joka on ilmeinen pornoelokuvaversio Tähtien sodasta. Elokuvan tekeminen on yllättävän vaikeaa ja sen näkee. Huolimatta siitä, että elokuvassa lähes joka ikisessä pornoon liittyvässä kohtauksessa näkyy paljasta pintaa, molemmin sukupuolin, löytyy elokuvasta oikeasti romanttinen puolikin.Elokuva on hyvin hauska. Vähintäänkin parhaat naurut tarjoaa härski dialogi. Elokuva pursuaa kilokaupalla fuck-sanaa ja viitteitä eri elokuvien pornonimistä ja niin edelleen. Smith saa elokuvaan rakennettua loistavasti huumoria, ja filkka sisältää tunnelmaan sopivaa aikuisviihteen musiikkia, joka suorastaan piristää elokuvaa entistä enemmän. Monet kriitikot ja elokuvateatterien pitäjät Yhdysvalloissa eivät oikein pitäneet elokuvan nimestä ja vaihtoivatpa teatterinomistajat sen useissa tapauksissa, mutta vain ""make a porno"" -osan. Ihme kyllä, Suomessa tämä sallittiin ja hyvä, että tuo yläkulmassa näkyvä posteri säilyi Suomeenkin saapuessa. Seth Rogen ja Elizabeth Banks tukevat tätä hellällä, mutta ronskilla huumorilla höystettyä komediaelokuvaa. Rogen ja Banks tekevät tässä elokuvassa uransa toiseksi parhaimmat suorituksensa. Mukana on myös Clerksistä tuttu Jeff Anderson. Mukaan on myös saatu alan ihmisistä Traci Lords, jonka tarina porno-alalla on erittäin mielenkiintoinen.",Smith-faneille ja Star Wars-geekeille must see.
360,80.0,"Yhdessä tekeminen mukavassa ryhmässä lisää yleistä hyvinvointia ja nostaa parhaassa tapauksessa omanarvontuntoa, mutta voiko tämä pitää paikkansa, jos ollaan tekemisissä pornomaailman kanssa?Zack (Seth Rogen) ja Miri (Elizabeth Banks) ovat kämppiksiä, jotka käyvät kyllä töissä, mutta eivät ota liikaa stressiä taloudenpidosta. Maksamattomien laskujen pino kasvaa, mutta vasta sähkön- ja vedenjakelun katkaisu saa ystävykset havahtumaan todellisuuteen. Vaikka onhan lämmittävä avotuli olohuoneessa romanttista, ainakin tiettyyn pisteeseen.  Ongelma on selkeä, mutta mikä on ainoa keino selvitä, jos rahaa tarvitaan äkkiä, ettei kämppä lähde alta? Vastaus on oman pornoelokuvan tekeminen, ainakin jos Zackia on uskominen. Tarvittavat taidot tuottamiseen ja kuvaamiseen löytyvät kaveripiiristä ja näyttelijöitä varten järjestetään tietenkin casting-tilaisuus. Myös pääpari haluaa tietenkin kantaa kortensa kekoon, kunhan vain on sovittu että seksi ei saa pilata hyvää ja pitkäkestoista kaverisuhdetta.Kevin Smith on tehnyt romanttisen feelgood -elokuvan aiheena  Tee-Se-Itse pornoelokuvan tekeminen. Vaikka dialogi on härskiä ja aihepiirinä aikuisviihde, on elokuva kuitenkin melko kiltinoloinen. Seth Rogen on ehkä esittänyt enemmän tai vähemmän samaa roolia jo useissa komedioissa, mutta tässä hän on parhaimmillaan, johtuen suurelta osin muista hahmoista ja  kemiasta. Rogenilla ja Banksilla nimittäin klikkaa ja lujaa. Roolitus on mennyt muiltakin osilta hyvin pulkkaan, vaikka mukana onkin enää muutama tuttu Smithin aiemmista tuotoksista. He ovat Jason Mewes ja Jeff Anderson. Mewes on varmasti kuuluisin toilailuistaan Jay and Silent Bob kaksikon nimen alla,  mutta hän naurattaa ihan yksinäänkin. Traci Lords ei ole esiintynyt aikuisviihteen parissa enää pitkiin aikoihin, mutta hänen ulkoasunsa sopii kyllä pornoa käsitteleviin komedioihin hamaan loppuun saakka.  Mukaan on saatu myös Katie Morgan, jonka ansiolistalta löytyy aika kunnioitettava määrä ihan oikeaa aikuisviihdettä.Zack ja Miri puuhaa pornoo –on hyvä komedia, romanttisine mausteineen. Se ei ole Smithin parhaimmistoa, mutta kuitenkin hauska, sujuvasti etenevä ja täynnä sydäntä. Dialogia on paljon ja se naurattaa. Parasta on kuitenkin ryhmän dynaamisuus, melko varma voi olla siitä, että näyttelijöillä on ollut hauskaa tätä elokuvaa tehdessä. ",Kevin Smith on tehnyt romanttisen feelgood -elokuvan aiheena  Tee-Se-Itse pornoelokuvan tekeminen
361,50.0,"Tässäpä elokuva, jota ei kenellekään täysjärkiselle voi suositella. Leffa sijoittuu vuoteen 2293. Sen kuvaaman maailman äärilaidalla asuvat barbaarimaiset mutantit, joita taivaalla leijuva Zardoz -kivipää komentaa. Kivipää sylkee kidastaan aseita ja valistaa alamaisiaan käyttämään mieluummin tulikeppejä, kuin alapään tykkiä. Eräänä päivänä barbaari nimeltä Zeta [Zed] (Connery) onnistuu hyppäämään kivipään sisään. Sen mukana hän lentää vyöhykkeelle, jossa kuolemaa ei enää ole, eikä paljon mitään muutakaan. Tämän vyöhykkeen asukkaita Zeta tietysti kiinnostaa runsain mitoin, vaan mitä annettavaa tuollaisella karvaisella eläimellä voi olla ylivertaiselle ihmisrodulle?Zardoz tarjoaa runsaasti tahatonta komiikkaa. Tieteiselokuvaksi sen tehostepuoli näyttää perin onnettomalta. Elokuva-alan pioneereihin kuulunut Georges Mélièskin (1861 – 1938) sai enemmän eloa kuuluun kuu-ukkoonsa kuin käsikirjoittaja-ohjaaja John Boorman kivipäähänsä. Sinänsä harmi, sillä tehosteet ovat pitkälti tämänkin elokuvan tukijalka. Kyllä tarina yrittää olla syvällinenkin ja varoitella sormi pystyssä asiasta X, mutta, mutta... Mitä epäloogisuuksia. Mietiskelyn sijasta katsoja luultavasti ennemmin alkaa naureskella. Ensin Christel Boormanin puvustusideoille (oranssinpunaiset panosvyöt, pitkävartiset saappaat ja pikkiriikkiset housut – vain miesten mies pystyy kantamaan tällaista asustetta tyylillä), sitten syvänmerenkaloilta näyttäville DNA-ketjuille ja lopulta hippilahtaukselle. Ai että, on coolia. Ikävä vain, että kaikki kestää turhan kauan. Harva tällaista jaksanee loppuun asti. Katsojille vilautellaan tosin vähän väliä (ikään kuin herättäjänä) enemmän ja vähemmän alastomia naisvartaloita. Henkilökohtaisesti tunsin pientä riemua, kun havaitsin elokuvassa useita kuppikokosisariani. Mutta vakavasti ottaen, esim. Charlotte Ramplingin esittämän Consuellan kahdella nypykällä varustettu pajunvitsabody tuskin jaksaa viehättää kovin monia – ainakaan kauaa.",Jähmeää scifistelyä - luultavasti Zardoz ei Sinustakaan ole hyvä elokuva.
362,80.0,"Ollaan synkeässä (onko muita?) tulevaisuudessa. Joukko etuoikeutettua eliittiä on kätkenyt itsensä Pyörteenä tunnetun laitteen suojiin ja heitä suojelee ja johtaa Tabernaakkeli. Se tekee heistä kuolemattomia ja sen myötä he ovat menettäneet kykynsä nukkua ja myös inhimillisyytensä ja sitä ei oppineisuus korvaa. Rikkomuksista rangaistaan vanhenemisella ja Tabernaakkelin vaikutuspiirissä onkin suuri joukko pysyvään seniliteettiin kirottuja ihmisiä ja osa taas on muuttunut apaattisiksi zombieiksi. Tabernaakkelin ulkopuolelle jääneet ovat Villejä ja heitä pitävät kurissa Hävittäjät, jotka noudattavat jylisevästi puhuvana kivipäänä esiintyvän Zardoz-jumalan käskyjä. Zardoz on käskenyt heitä tappamaan koska penis levittää siementä joka tuhoaa maan. Zardoz on kylläkin muuttanut käskyjään ja käskee Hävittäjien ottaa orjia ja viljellä viljaa, joskin siinäkin Hävittäjät ovat tappavia. Zed (Sean Connery) on vahva ja merkittävä Hävittäjä, mutta hän on sattumalta menettänyt viattomuutensa, oppinut asioita ja haluaa kostoa. Hän juonii piiloutuvansa Zardozin sisälle ja kostavansa. Kostoretki vie hänet Tabernaakkelin suojaamalle alueelle missä häntä tutkitaan ja hyödynnetään kuin eläintä Mayn (Sara Kestelman) toimesta, mutta hänen läsnäolonsa herättää suunnattomia piilotajunnan voimia ja jopa kiivaasti 'elukan' tuhoamista vaativa Consuela (Charlotte Rambling) huomaa löytäneensä jotain uusia piirteitä itsestään. Kaikki on tietysti ollut pirullisen Arthur Fraynin (Niall Buggy) juonittelua ja lopulta luonnollinen järjestys palaa ja kuolema tulee myös Arthurin sarkastiselle ystävälle, Friendille (John Alderton) ja se mikä oli pelastettavissa pelastuu Mayn johtaessa eloonjääneet pois Tabernaakkelin raunioista. Zed itse ei kylläkään kykene palaamaan siihen mitä oli, sillä hän on yli-ihmisenä oppinut kaiken mitä Tabernaakkeli tietää ja sellaisena ei enää kelpaa Hävittäjäksi. Kaiken lopussa on montaasi joka osoittaa maailman olevan taas tasapainossa kuolemattomuuden kauhistuutavuuden kuoltua ja vihollisten tultua rakkaiksi toisilleen ja myös kykeneviksi todistamaan sen.John Boormanin scifi-eepos on ajoittain nerokkaan taidokasta ja ajoittain naurettavan kömpelöä tasapainottelua tahattoman koomisen hippifuturistisen dystopian ja karmaisevan tarkkaavaisen kuolemattomuusanalyysin välillä. Välissä Zardoz toikkaroi rankasti koomisen puolella ja ajoittain myös teennäisessä venyttävyydessä, mutta silti onnistuu kokonaisuus pysymään pystyssä ja olemaan myös viihdyttävä.Sean Connery hoitaa pääroolin ja vaikka 007:n puoliautomaattinen 7,65 Walther Polizeipistol Kriminalmodell on vaihtunut Webleyn .455-kaliiberin revolveriin ja mittatilauspuku koko karvaisen ukkoruhon paljastavaan bikinimäiseen punaiseen alusasuun (tai miksi sitä nyt sanookaan) ja siistin lyhyt brittivirkamiehen letti ja sileä leuka pitkään ja ilmiselvästi maskattuun poninhäntään ja pornotähtimäisiin viiksiin on mukana silti se karisma joka teki hänestä James Bondin ja mukana on myös sitä ammattitaitoa ja arvokkuutta joka on pitänyt miehen leivässä. Zed on tarinan mukaan henkisesti ja myös ruumiillisesti yli-ihminen ja vaikka Connery ei olekaan minkään antiikin marmoripatsaan näköinen on hänessä silti peittelemätöntä miehistä karismaa ja voimaa. Zed ei vain ole ollut olosuhteissa joissa on mahdollista saada tiukasti kontrolloitu ruokavalio ja valmennus lihaksien maksimaalista näkyvyyttä varten.Sara Kestelman hoitaa Zediä tutkivan Mayn roolin tehokkaasti, joskin hahmo jää hieman ohueksi. Charlotte Rambling tekee vahvaa työtä Zedin kiivaana vastustajana joka lopulta saatuan tämän armoilleen toteaa tulleensä juuri siksi mitä vihasi ja pelkäsi ja siitä eteenpäin on yhtä tulisesti Zedin puolella, sillä hän on herättänyt heissä kaikissa kiihkon ja elinvoiman jonka kuolemattomuus oli heistä kupannut.John Alderton hoitaa roolinsa sarkastisena Friendinä tehokkaasti ja ilmiselvästi kuolemattomuuteensa kyllästyneenä ja Niall Buggy kaiken liikkeelle laittaneena Arthur Fraynina on harmillisen lyhytkestoinen rooli ja hän myös saa kuoleman minkä hyväksi hän on ponnistellut jo pidemmän aikaa.Kokonaisuus on vaikeaselkoinen. Selvää on että Boormanilla on ollut selkeä kokonaiskuva elokuvasta. Yhtä selvää on että Sean Connery ottaa työnsä vakavalla otteella ja yhtä selvää on metatekstillinen merkitys: kuolemattomuus on väärin. Jotkut kohtaukset ovat pahasti ylipitkiä tai ehkä jopa korneja, mutta kokonaisuus on silti älykäs, viihdyttävä ja koherentti.",Tasapainottelua tahattoman koomisen hippifuturistisen dystopian ja karmaisevan tarkkaavaisen kuolemattomuusanalyysin välillä. 
363,100.0,"Muistan joskus varhaisteininä lukeneeni silloisesta TV-maailmasta arvostelun yhdestä hassusta tieteiselokuvasta, jonka nimi ei tunnu tarkoittavan mitään, jossa puhuttiin hassuja seksuaalisuudesta ja kuolemattomuudesta ja joka ylistettiin maasta taivaisiin. Pitihän se tietysti katsoa vaikka puolenyön jälkeen tulikin, sehän voi olla vaikka mitä pornoa. Elokuvan loputtua nuoren Brutuksen maailma oli peruuttamattomasti muuttunut, paluuta menneeseen ei enää ollut. Näin siis kohtasin Zardozin ensimmäistä kertaa ja siitä tuli kertaheitolla yksi suosikkielokuvistani.Mistä Zardoz siis kertoo? Kyseessä on dystooppinen tulevaisuuskuvaus. Ihmiskunta on tuhoutunut jo ammoin ja maailma hallitsevat väkivaltaiset barbaariheimot jotka palvovat mystistä Zardozia, lentävää kivipäätä joka jakaa aseita vastineeksi kuuliaisuudesta ja ruokauhreista. Superkarismaattisen Sean Conneryn esittämä Zed on erilainen barbaari, hän on älykäs ja utelias tietämään Zardozin todellisen merkityksen. Miehen matka vie pienen pienelle sulkeutuneelle ihmiskunnan sivistyksen utopistiselle saarekkeelle jossa kuolemattomat, luonnosta vieraantuneet ja hippiytyneet ihmiskunnan rippeet yhä jatkavat loismaista elämäänsä ilman rajallisen ihmiselon iloja ja suruja. Heille on ulkomaailman asukki on pelkkä eläin ja anomalia, kuin otus toiselta planeetalta. Zedistä tulee ylisofistikoituneiden hippien koe-eläin ja lemmikki. Todellisuudessa kaiken taustalla väijyy suurempi suunnitelma ja salaliitto,  jota en tässä spoilaa.Ensimmäinen asia johon Zardozin suhteen varmasti kiinnittää huomiota on elokuvan varsin hapokas lavastus ja puvustus, joista joko pitää tai sitten ei. Itselleni Zardoz on ennenkaikkea juonellinen ja symbolinen kokonaisuus jossa erikoiset lavasteet ja rättipuvut toimivat lähinnä eksentrisenä, joskin paikoin varsin luovahkona ja näyttävänäkin pintasilauksena itse substanssille, eli hienolle tarinalle. Visuaalisesti elokuvan parasta antia ovat mielestäni ehdottomasti ainakin lopun peilikikkailukohtaus, vahanukkegalleria ja flashbackien rappioituneen maailman kuvaus.  John Boorman onkin aina ollut nimenomaan visuaalinen kertoja, eikä mies varsinaisesti tuota pettymystä tämänkään elokuvan kohdalla, mikäli elokuvan omituisesta julkisivusta ja parista omituisesta seksuaalisesta kohtauksesta yli pääsee.Tarinasta itsestään voitaneen ainakin sanoa että se on varsin 60- ja 70-lukujen näköinen ja kuuloinen, eli ainakin varsin vasemmistolainen ja psykedeelien aineiden vaikutuksen alaisena tehdyn näköinen, mikä ei välttämättä tee  Zardozista ollenkaan tyhmää tai huonoa vaan ennen kaikkea luovan ja intuitiivisen. Erityiseksi ansioksi voitaneen ainakin sanoa, että vaikkei elokuva kauhean monimutkainen tai äkkiväärä olekkaan sen etenemistä on virkistävän vaikeata ennustaa. Kokonaisuutena absoluuttisia suosikkikohtauksiani elokuvassa ovat erityisesti alun omituisen palvontamenon lisäksi ainakin vihoviimeinen kohtaus jota en edes osaa sanoin selittää, ja flashback jossa katsojalle paljastuu Zardozin alkuperä sekä lopulta koko suuri salajuoni. Nimenomaan Zardozin nimen alkuperä yllätti itseni täydellisesti, niin kekseliään yksinkertainen se on, kuin salapoliisiromaanissa konsanaan. Näyttelijöistä voitaneen sanoa ainakin että koko kööri tekee moitteetonta työtä, etunenässä pääosaa esittävä Connery itse.Kokonaisuutena voitaneen sanoa että Zardoz on tieteiselokuvalle vähän samaa kuin joku Van Der Graaf Generator rockmusiikille. Toiset (lue: useimmat) eivät ymmärrä tai löydä siitä mitään tarttumapintaa, toisille se on lähes uskonnollinen kokemus ja nerouden multihuipentumaa. Itse kuuluun jälkimmäiseen lahkoon, joskin maltillisempaan siipeen. Zardoz on edelleen itselleni merkittävimpiä katsomiskokemuksia ja parhaita näkemiä elokuvia, joka paitsi kiehtoo ja kestää useammankin katselukerran, myös stimuloi mukavasti ajattelemaan syntyjä syviä. Zardoz on laatuscifiä valikoivaan makuun.",Zardoz on laatuscifiä valikoivaan makuun.
364,90.0,"Suoraan sanottuna, tämä elokuva on yksi oudoimmista mitä olen koskaan nähnyt ja silti yksi parhaimpiakin.Vuonna 2293 on kaksi ihmisrotua: Kontrollin alaisuudessa elävät ihmiset ja lisääntymiskyvyttömät kuolemattomat. Taivaasta ilmestyy Zardoz-niminen kivipää joka huutaa barbaareille, jotka ovat tästä valtaväestöstä eli kontrolloiduista vahvimpia ja raaimpia, että ""Siitin on paha! Ase on hyvä! Silloin kun käsken, tappakaa!"" Kaiken kukkuraksi Zardoz sylkee vielä tuliaseita barbaarien avuksi. Barbaarit ryöstävät, tappavat ja raiskaavat surutta. Eräänä päivänä harvinaisen fiksu barbaari nimeltään Zed (Connery) päättää kiivetä kivipään sisään ja huomaa, että mohkare on outo kone. Kone lentää kuolemattomien puolelle jossa elämä on täysin erilaista kuin tavallisten ihmisten luona. Zed huomataan ja tästä syntyykin helvetillinen hälinä.Kuten jo aiemmin totesin, elokuva on yksi oudoimpia mitä olen nähnyt. Elokuvan teema on hyvä: On tietty pieni piiri jolla on rajattomasti valtaa ja tietoa ja he kontrolloivat täysin mielivaltaisesti sitä että mitä tavalliselle ihmiselle käy. Nämä kuolemattomat jakavat aseita säännöstelläkseen ihmisten määrää ja huomaavat tiettyjä elämän totuuksia Zedin saavuttua heidän paratiisiinsa, kuten sen että mitä hyötyä on kuolemattomuudesta jos elämässä ei ole paljon sisältöä. Yhdessä vaiheessa kuolemattomien itse kehittämä ""tietokone"", joka on täydellinen, saa kontrollin kaikesta. Taas pohditaan valtaa ja sen merkitystä.Loppujen lopuksi, vähän hassu leffa. Mutta kannattaa katsoa.nimimerkki: Galeazzo",Vähän hassu leffa. Mutta kannattaa katsoa.
365,20.0,"Sean Connery. Mies Bondeista, joka muistetaan myös Kuningas Arthurina ja Indiana Jonesin isänä. Kuinka tuollainen laatu näyttelijä voi hypätä mukaan tällaiseen elokuvaan? Rahat ovat ilmeisesti olleet tiukalla, koska Zardoz on maineensa mukaisesti täyttä roskaa. Juoni (siis nimellinen sellainen) on niin sekava, että selitän siitä vain pääpiirteet: Vuonna 2293, on maailma jakautunut kahtia. Toisella puolella asuvat kuolemattomat, ihmiset varustettuina kyseenalaisen tehokkailla psyykkisillä voimilla. Toisella puolella taas asuvat barbaarit, jotka palvovat Zardoz nimistä lentävää kivipäätä (varmasti typerin idea koskaan), joka lahjoittaa alamaisilleen aseita ja käskee tuhota niillä kaiken muun eläväisen. Kivipään sisään piiloutuneena, pääsee Zed (Sean Connery) loikkaamaan kuolemattomien puolelle, jossa hänestä ollaankin yllättävän kiinnostuneita, eihän barbaarit ole sinne ennen pääsyt. Tästä käynnistyy todellinen huonon käsikirjoittamisen riemuvoitto, joka ei huipennu mihinkään. Zardoz on siis maineensa kautta jo camp-huumorin legenda, joten tosissaan sitä ei kannata alkaa katsomaan. Erikoistehosteet, käsikirjoitus, näyttely, kaikki on tehty huonosti ja hutaisten. Elokuvassa ei sanalla sanoen ole päätä, ei häntää, ei edes niitä selkäpaloja. Sean Connery, ammattimies sentään yrittää näytellä, mutta niin typerässä roolissa sekin näyttää hauskalta. Zardoksen voi katsoa vain äärimmäisessä ""ameeba"" -olotilassa, sillä muuten reilu puolitoista tuntia naurettavilla asusteilla kuorutettua, katsojaa aliarvoivaa roskaa ei tunnu mukavalta katsoa. Onneksi tällaisia elokuvia ei enää tehdä. nimimerkki: Warrior Of The World","Camp-huumorin legenda, joten tosissaan ei kannata alkaa katsomaan."
366,60.0,"Kakkonen esitti aikoinaan lauantai-öissä vanhoja kauhuelokuvia ja myös tämä tuli silloin. Zaroffin koirat tehtiin samoihin aikoihin kuin alkuperäinen King Kong ja on siinä myös kaksi samaa näyttelijää, Fay Wray ja Robert Armstrong.Bob (Joel McCrea) on kuuluisa metsästäjä, jonka laiva haaksirikkoutuu ja hän päätyy saarelle, jossa asustaa kreivi Zaroff (Leslie Banks). Zaroffilla on vierainaan myöskin olosuhteiden pakosta saarelle joutuneet Eve (Fay Wray) ja tämän juopunut veli Martin (Robert Armstrong). Pian selviää, että myös Zaroff on metsästäjä ja hän mainostaa metsästävänsä sitä vaarallisinta riistaa. Evellä on pahoja aavistuksia, sillä heidän seurueessaan oli enemmänkin ihmisiä, mutta nämä salaperäisesti katosivat, eikä mene kauaakaan kun myös Martin katoaa. Bob ja Eve saavat selville mitä kreivi Zaroff metsästää ja he joutuvat uusimmaksi riistaksi. Heillä on aikaa auringon nousuun ja jos he selviävät, saavat he lähteä rauhassa, mutta saari on pieni ja kreivi Zaroff on kokenut metsästäjä.Näyttelijät ovat ihan sopivia rooleihinsa. Fay Wray näyttelee mukavasti pulassa olevaa neitoa ja tavallaan tämä rooli oli valmistelua King Kongille. Samaisessa elokuvassa ollut Robert Armstrong nähdään lyhyessä roolissa ja valitettavasti mies hieman ylinäyttelee juopunutta Martinia. Joel McCrea on onnistunut sankarin roolissa. Leslie Banks on täydellinen hullun kreivi Zaroffin rooliin. Varjoilla työskentely vain antaa lisätunnetta miehen psykopaattisiin ilmeisiin. Mutta välillä Banks pullistelee silmiään liiaksikin, että siitä alkaa uupua teho. Välillä elokuva taipuu mykkäelokuville ominaiseen teatraalisuuteen ja taistelukohtaukset näyttävät kieltämättä huvittavilta. Kumminkin elokuvan raakuus yllätti yli 70-vuotiaaksi elokuvaksi, sillä onhan alussa haita ja siinä näytetään Zaroffin saaliit, vaikkei niillä kuvilla mässäilläkään. Myös jännittäviä kohtia löytyy, mutta silti välillä kiinnostus herpaantuu. Musiikki kulkee elokuvan tahdissa, mutta valitettavasti välillä se on korvia särkevää, kun taas toisinaan se lisää kohtausten jännitystä. Ehdotonta plussaa on se, ettei elokuva ole liian pitkä, sillä se kestää vain vähän yli tunnin. Elokuvasta löytyy myös filosofinen kanta: mitä sitten, kun metsästäjästä tulee metsästetty? Sitä ei kuitenkaan enempiä käsitellä. Loppujen lopuksi Zaroffin koirat on ihan katselun kestävä vanha kauhuelokuva.","Jännittäviä kohtia löytyy, mutta silti välillä kiinnostus herpaantuu."
367,50.0,"Zathuran perusidea on identtinen 1995 tehdyn Jumanjin kanssa. Jos vertailuja haluaa suorittaa niin Jumanjissa Robin Williams loisti pääroolissa ja leffa henkilöityy häneen aika lailla. Kaikki tietää varmasti Williamsin näyttelijänlahjat ja mitä mies voi parhaimmillaan leffalle antaa. Zathura on roolitukseltaan hiukan erityylinen, kärkenä ei nähdä valovoimaista maailmantähteä vaan kahden nuoren veljeksen seikkailu varustettuna parilla vähemmän tunnetulla avustajalla. Tim Robbinsin nimi on saatu mukaan ja mies nähdäänkin perheen isänä alussa ja lopussa, mutta pääroolista ei voida millään muotoa puhua. Itse seikkailussa ei mies ole mukana.Homma menee näin. Tim Robbinsin näyttelemä isäukko on eronnut kiireinen mies, joka vääntää sunnuntainakin töitä vaikka on hänen vuoronsa olla lasten kanssa. Walter ja Danny kinastelevat isänsä huomiosta, molemmat haluavat saada minuuttiaikataulusta mahdollisimman monta minuuttia. Veljekset eivät tunnu olevan kovin hyvää pataa keskenään. Kun isä lähtee piipahtamaan työmaalle niin pojat jäävät keskenään kotiin. Pienen kinastelun ja juoksentelun jälkeen nuorempi Danny löytää kellarista pölyttyneen Zathura-pelin, joka jakaa cooliudesta ajatuksia 50-60. Peli tulee kuitenkin aloitettua ja se vie veljekset seikkailuun avaruuteen, tai oikeammin sanottuna avaruus tulee heidän kotiinsa.Pidin aikoinaan Jumanjia ihan ok seikkailuleffana. Zathura toimii myös samantyylisenä pakettina kohtalaisesti. Leffaa vaivaa ainakin näin isomman ihmisen näkökulmasta ennalta-arvattavuus. Juonessa on monta paikkaa jossa hoksaa mitä kohta tulee tapahtumaan. Nuoret päänäyttelijät tekevät rooleissaan sen mitä täytyy, mutta siinä kaikki. Leffa perustuu digiefektien käyttöön ja tuotantobudjetti on varmasti ollut melko kohtuullisen pieni. Tarina on ihan ok ja varmasti nuoremmille katsojille menee läpi paremmin kuin leffoja paljon katsoneille.",Leffaa vaivaa ainakin näin isomman ihmisen näkökulmasta ennalta-arvattavuus.
368,80.0,"Takeshi Kitano todistaa jälleen osaavansa tehdä genren kuin genren elokuvia rautaisella otteellaan, jossa kaikki osapuolet istuvat täydellisesti paikoilleen. Kitano on jo tunnetusti henkilöhahmokerronnan mestari ja Zatoichissa tätä perinnettä jatketaan. Hitaasti etenevä Zatoichi tuo katsojan eteen mystisen sokeahieroja Ichin (Takeski Kitano), joka osoittautuu taitavaksi Samuraimestariksi. Ichi vaeltaa erääseen japanilaiseen kylään, jota johtaa Kuchinawa-jengi tuhoisalla otteellaan. Hän tapaa naisen, jonka luokse asettuu ja tutustuu hänen peliongelmasta kärsivään sukulaiseen. He tutustuvat kahteen geishaan, jotka osoittautuvat olevansa muuta mitä he esittävät. Sisarruksiksi osoittautuvat geishat ovat koston tiellä etsien perheensä murhaajia, jotka kuuluvat Kuchinawa-jengiin. Vastoin käymisten myötä Ichi aloittaa Kuchinawa-jengin tuhoamisen mutta pystyykö sokeahieroja tappamaan Kuchinawan voimakkaan Ronin-henkivartijan…Jo 60-luvulla alkanut Zatoichi-sarja saa jatkoa 2000-luvulla Kitanon muodossa. Alkuperäiset Zatoichit ovat jääneet itselleni hieman tuntemattomiksi mutta Kitanon version myötä aion tulla katselemaan vanhempia osia. Jo itse Zatoichi-hahmo on kiinnostavuudessaan parhaimpia elokuvahahmoja mitä elokuvahistoria on tuonut. Mystinen sokeahierojakulkija onkin yhtäkkiä kuolettava ja taitava samuraimestari. Ja Kitano sopii Ichin rooliin kuin täydellisesti. Hitaasti ja rauhallisesti etenevä elokuva luottaa eniten vahvoihin henkilöhahmoisiinsa. Tämä on Zatoichin paras puoli. Kitano teki siinä viisaasti, että vie elokuvaa eteenpäin hitaasti ja rauhallisesti mutta käyttää väkivaltaa aika ajoin, jolloin sitä ei odota. Tämä on sitä perus Kitanoa parhaimmillaan. Elokuvan hidas eteneminen voi aiheuttaa tietyille katsojille kyllästymiskohtauksia, jonka takia Zatoichi ei sovellukaan kaikille Hollywood-tyylisten elokuvien faneille. Kitano-faneille Zatoichi on täydellisyyden huippu jollaista osataan odottaa Kitanolta. Kitano on jo moneen kertaan todistanut osaavansa tehdä elokuvia mutta Zatoichin myötä tämä tunne vain vahvistuu. Kitano yllätti minut täysin sen musiikkivalikoimallaan. Musiikin synnyttäminen maalaisten työskentelystä merkkaa täydellistä osaamista. Ja lopputanssikohtaus saa katsojan haukkaamaan hengitystään. Elokuvan huonoin puoli on cgi-verenlennätys. En tiedä minkä takia Kitano ryhtyi tämän käyttämiseen koska tietokoneveri ei ikinä näytä aidolta, jonka tullaan moneen kertaan huomaamaan elokuvan aikana. Kenties Kitano käytti tätä tuodakseen Zatoichi-elokuvasarjan lähemmäksi 2000-lukua. Harmillista vaan muttei tämä toimi.",Hitaasti ja rauhallisesti etenevä samurai-elokuva on genrensä parhaimmistoa.
369,80.0,"Pieneen, gangstereiden hallitsemaan kylään Japanissa saapuu useita sekalaisia kulkijoita. Murhaavan tehokas ja naimisissa oleva ronin, kaksi geishaa, jotka janoavat kostoa ja sokea hieroja. Status quo järkkyy ja veri alkaa roiskahdella.Tässä oli kerrassaan miellyttävä elokuva. Jo aikaisemmin kyvykkäänä elokuvaohjaajana kunnostautunut Takeshi Kitano tarttui samuraielokuvaan ja käsitteli aihetta tavalla, mikä yhdistää äärimmäistä vakavuutta värikkääseen myyttiin sokeasta miekkamiehestä. Tulos on tyylikäs ja hallittu elokuva.Zatoichi alkaa hitaasti, mutta jo ensimmäisissä kohtauksissa ilmenee elokuvan luonne. Veri lentää hehtolitroina määrätietoisen synteettisen CGI-efektin avulla. Kaunis kuvaus yhdistettynä verkkaiseen leikkaukseen luo efektien kanssa vaikutelman myyttisestä Japanista, missä kaikki olivat sankareita, roistoja tai uhreja ilman yhtään välimuotoa. Tyylikkäitä kohtauksia, joiden skaala ulottuu traagisista koomisiin ja tiukoista keskusteluista räjähtäviin kaksintaisteluihin on lukuisia ja sivuhahmot ovat suurimmassa määrin enemmän pääosissa kuin Kitanon itsensä rauhallisesti tulkitsema Zatoichi. Zatoichi ei kuitenkaan ole ongelmaton elokuva. Loppu tuntuu venyvän ja hajoavan kerronnassaan, vaikka sisältääkin todella hienoja kohtauksia ja elokuvan sävy vaihtelee runsaasti. Aluksi huvittava elokuva saa äkkiä hyvin synkeitä sävyjä loppuen hyvin synkeään sävyyn. Vaikka oikeus vaikuttaa voittavan, se ei ole kuin väliaikaista.Hieno elokuva todellakin, mutta ei todellakaan Hollywood-hömpän turruttamille. Tämä elokuva vaatii tarkkaavaisuutta.nimimerkki: Jurpo","Vaikka oikeus vaikuttaa voittavan, se ei ole kuin väliaikaista."
370,80.0,"Zatoichi (Shintaro Katsu) palaa takaisin kyläänsä tavatakseen mestariaan, mutta huomaa hänen olevan murhattu ja mestarin tytär, Sayo, myyty bordelliin maksaakseen isänsä velat. Mutta kun Sayo ei suostu makaamaan bordellin asiakkaiden kanssa,  hänet laitetaan tyrmään oppiakseen kunnon tavoille. Zatoichi ei kestä ajatusta mestarinsa tyttären bordellihommista, joten hän aikoo huolehtia Sayosta ja etsiä syyllisen mestarinsa kuolemaan.Nähtyäni Takeski Kitanon ohjaaman ja tähdittämän Zatoichin, oli minun pakko alkaa tutustumaan vanhoihin, Shintaro Katsun tähdittämiin, Zatoichi elokuviin.  Kenties tein tyhmästi aloittaessani katsomaan Zatoichi sarjan kymmenettä osaa, Zatoichi Nidan-Kiri, enkä ensimmäistä osaa. Mutta nähtyäni sarjan kymmenen osan, ei valinta voinut paremmin osua. Ja tämän jälkeen haluan nähdä koko Zatoichi-sarjan alusta loppuun.Shintaro Katsu on Zatoichin roolissa täydellinen. Hän on kuin luotu sokeaksi-hieroja-samuraimestariksi, enkä voisi kuvitella muuta näyttelijää Zatoichin roolissa kuin korkeintaan Takeshi Kitanon, joka toi Zatoichi-hahmon 2000-luvulle. Elokuvan taistelukohtaukset ovat tuttuun japanilaiseen tyyliin hyvin kuvattu ja toteutettu. Mitään ylilyöntejä ei tapahdu, eikä vertakaan lennä. Ja lopun taistelukohtaus, jossa Zatoichi taistelee kymmeniä henkivartioita vastaan, on hienoa katseltavaa.",Shintaro Katsu on Zatoichin roolissa täydellinen.
371,60.0,"Niin, kukapa ei haluaisi kuulua aina joukkoon kuin joukkoon ja tuntea olonsa kotoisaksi sama missä ikinä kulkeekaan. Leonard Zelig astahtaa pyrkimyksessään kuitenkin pari harppausta liian pitkälle ja muuntaa itsensä kanssakeskustelijoidensa kaltaiseksi… siis ihan fyysisesti!Zelig on Woody Allenin vuonna 1983 valmistunut ja järjestyksessään kahdestoista kokopitkä elokuva. Woodylle tyypillisesti elokuva kurkottaa kauas historian syövereihin (1920-luvulle) ja vääntää matkallaan kasan kieroja vitsejä. Allen näyttelee itse show’n varastavaa kameleonttimies Zeligiä, josta irtoaa kyllä juttua, muttei aivan puolentoista tunnin ajaksi.Zelig lätkäisee alkumetreillä katsojan kasvoille nopeasti hyvän ja ennen kaikkea omaperäisen leffan ainekset, mutta ei sitten käytä kaikkea potentiaaliaan. Pääpointti on kokoajan siinä, kuinka kovasti Zelig yrittää välttää sopimattoman joukosta erottumisen ja olla pelkkä hiljainen hissukka massan harmaudessa – ts. hän haluaa kiertää omista mielipiteistä aiheutuvat harmit kaukaa. Harmi että siinä samalla oma elämä unohtuu. Toisena ja ehkä riemukkaimpana elementtinä toimivat yleisön reaktiot kummajaiseen. Varsinkin lehdistön korostama asioiden mustavalkoistaminen tekee kameleontista vuoroin vihatun sekä sekoilevan kummajaisen ja vuoroin koko kansan sankarin. Sama kierre toistuu toki ihan nykypäivänäkin jopa isommassa mittakaavassa. Mia Farrow pitää perinteitä yllä ja vetää yhden kolmestatoista Allen-leffarooleistaan asenteella. Produktio ei silti ole mikään näyttelijöiden näytönpaikka, vaan paino on dokumentaristisessa kerronnassa ja kuvauksellisessa, muinaisille leffoille kumartavassa kuvauksessa. Arkistopätkissä vilahtaa iso liuta tähtiä aina Chaplinista Fitzgeraldiin. Leffan editointikin taisi kestää niin pitkään, että Kesäyön seksikomedia (1982) ehti Zeligiä ennen ulos.",Woody Allen muuntaa itsensä kameleontiksi ja pistää kansan ihmettelemään.
372,60.0,"Zero Dark Thirty lienee yksi mielenkiintoisimmista elokuvista vuoden 2012 Oscar ehdokkaista. Leffanhan oli alunperin tarkoitus kertoa Osama Bin Ladenin metsästyksestä ja siitä kuinka tuota terroristijärjestö Al-Qaidan johtajaa ei koskaan saada kiinni. Kuitenkin kun tuo Bin Laden teurastettiinkin loppujen lopuksi piti käsikirjoitus kirjoittaa kokonaan uudelleen. Tapahtumia kuvataan heti 18-vuotiaana lukiosta CIA:lle värvätyn Mayan (Jessica Chastain) näkökulmasta. Ensimmäiseksi Maya seuraa Dania (Jason Clarke), joka kuulustelee ja kiduttaa AL-Qaida vankeja, jotka on otettu kiinni WTC - iskujen jäljiltä. Naikkonen uskoo, että Osama Bin Ladenin olinpaikka voidaan saada selville vain kuulustelemalla vankeja ja seuraamalla heiltä saatuja johtolankoja. Maya keskittää kaiken aikansa ja työnsä vain Bin Ladenin löytämiseen aina tämän viimeisille hetkille saakka. Odotin Zero Dark Thirtyltä kiehtovaa ja jännittävää kuvausta siitä, kuinka nämä henkilöt ovat toimineet Osama Bin Ladenia metsästäessä ja sehän on se mihin tämä elokuva keskittyykin. Kuitenkin kun kuulustelut aloitettiin vuonna 2001 WTC - iskujen jälkeen ja päätyivät lopulta vasta 2011, kun Bin Laden saatiin kiinni, on tuo aikaväli sen verran pitkä, että täytyy harkitusti käyttää saamiaan materiaaleja, jottei elokuvasta tulisi pitkäveteistä ja tylsää. Melko taitavasti ja harkitusti noita materiaaleja onkin valittu leffaa varten, harmillisesti muuten erittäin taidokkaasta ohjauksesta huolimatta Kathryn Bigelow ei osaa luoda jännitystä kuulustelujen ja neuvotteluiden ajaksi mistä johtuen elokuvan ensimmäinen puolisko on äärimmäisen pitkäveteinen. Ilman kunnollista jännitystä on uneen vaipuminen jopa näin hidastempoisista elokuvista pitävän henkilön kohdalla lähellä. Pitkäveteisyydestä huolimatta elokuva säilyttää katsojan mielenkiinnon tapahtumista aina jännittävään loppuun saakka.Kuten aikaisemmin mainitsin, ei Bigelow osaa luoda tarpeaksi jännitystä elokuvan ensimmäiselle puolitoistatuntiselle välttääkseen elokuvan laahaamista. Tästä huolimatta naikkonen on onnistunut erittäin realistisesti kuvatussa hyökkäyksessä, joka kohdistuu tuohon Osama Bin Ladenin mahdolliseen olinsijaan. Tämä sijoittuukin elokuvan viimeiselle tunteroiselle, joka pitää sisällään äärimmäistä jännitystä ja erittäin tyylikkäästi kuvattua realistista toimintaa U.S. Navy Sealsin matkassa. Onhan elokuva itseasiassa läpikotoison kuvattu vankalla ammattitaidolla ja mahdollisimman realistisesti, mutta se ei tässä tapauksessa riitä jännityksen ylläpitämiseen alkupuoliskolla. Eikä asiaa ainakaan helpota se, ettei katsojalle esitetä hahmoja kunnolla, vaan ne lätkäistään suoraan ruudulle ja heitetään katsoja mukaan ihmettelemään.Siitä huolimatta ettei hahmoja pahemmin esitetä katsojalle, voi näyttelijöiden upeista roolisuorituksista nauttia.  Panokset Bin Ladenin löytämisessä ovat kovat ja sen myös huomaa tästä lähes elämäntyönsä tehneen Chastainin roolihahmon naamalta. Ennestään itselleni tuntematon Jessica Chastain näyttelee upeasti hyvin määrätietoista ja omistautunutta tutkijaa. Sivuroolissa pyörivä Jason Clarke tulkitsee ammattitaitoisesti kuulustelijaa, joka alkaa pikkuhiljaa kyllästymään työhönsä nähtyään tarpeaksi valehtelevia terroristeja, jotka luulevat selviävänsä kidutuksesta olemalla sitkeitä. Tälläistä sitkeää terroristia tulkitsee muunmuassa Reda Kateb. Miehellä on elokuvassa kohtuu pieni rooli, mutta tästä huolimatta erittäin haastava sellainen. Yksi syy sille, miksi tuo alkupään kuulustelu vaikuttaa niin realistiselta on nimenomaan Reda Katebin ansiota. Mies tulkitsee upeasti aidosti uupunutta, väsynyttä ja kidutettua vankia. Nämä kolme suoritusta itselläni nyt jäivät päällimäisenä mieleen, mutta myös elokuvan muut roolisuoritukset ovat kiitettävää tasoa.",Pitkäveteisyys syö pahasti muuten mielenkiintoista ja ammattitaidolla tehtyä elokuvaa.
373,70.0,"Vuosi oli 1999, kuukausi huhtikuu ja päivä 20. tuota kuuta. Silloin kaksi noin 18-vuotiasta poikaa, Eric Harris ja Dylan Klebold nimiltään, marssivat aseet käsissä heidän kouluunsa, Columbine High Schooliin. Sinä päivänä tuossa koulussa 15 ihmistä, mukaan lukien nuo kaksi poikaa, menettivät henkensä. Mikä sai pojat tekemään tuon hirveän teon?Zero Day kertoo hyvin samantapaisen tarinan. Andre Kriegman ja Calvin Gabriel ovat tavallisia nuoria. He viihtyvät paljon omissa oloissaan, muita kavereita heillä ei paljon ole, mutta muuten he näyttävät aivan tavallisilta pojilta. He suunnittelevat Zero Daytä, päivää, jolloin he menisivät heidän kouluun ammuskelemaan. Pojat tekevät suunnitelmistaan videopäiväkirjaa.Zero Day - nuoret tappajat ei löydä poikien motiivia, mutta ei se sitä etsikään. Suurta yhteiskuntakriitiikkiäkään ei pahemmin harrasteta, vaan elokuva tarjoaa ohjaaja-käsikirjoittaja Ben Coccion kommentin amerikkalaisesta yhteiskunnasta. Videopäiväkirjamainen asu tuo dokumenttimaisen tyylin elokuvalle, mikä antaa leffalle lisävoimaa. Pinnalta kaikki näyttää Yhdysvalloissa menevän hyvin. Lapset ovat onnellisia ja vanhemmat tietävät sen. Koulussa nuoret saavat kavereita ja ovat kaikki kuin yhtä suurta perhettä. Tosiasiassa kaikki on toisin. Aseita löytyy joka talosta, niitä nuoret saa aivan liian helposti. Nuoriso tekee sillä aikaa pommeja, kun vanhemmat luulevat heidän katsovan TV:tä. Lukiossa nuoret lajitellaan omiin ryhmiin, vähän sama juttu kuin kastijärjestelmä. Tässä yhteiskunnassa on jotain pahasti vialla.Zero Day on hyvin kylmä elokuva. Sen viileästä käsittelytavasta tuota onnettomuutta kohtaan johtuen leffa ei sovi kaikille katsojille. Andre ja Calvin heittävät satiirista läppää kameralle, tuntuu kuin he suhtautuisivat asiaan pelkällä leikillä. Turhan saarnauksen elokuva välttää tyylikkäästi. Lopussa tietysti nähdään se järkyttävä ammuskelukohtaus koulun valvontakameroiden kautta, joka todella kolauttaa katsojansa pääkoppaa. Leffa jättää pahan olon ja paljon ajatuksia päähän. Yhtä hyvä tämä ei ole kuin Michael Mooren upea dokumentti Bowling for Columbine, joka tämän kauhean tapahtuman käsittelyn ohella etsi vastauksia amerikkalaisten asehulluuteen.","Tämä on voimakas kokemus, varsinkin se järkky loppukohtaus jää mieleen."
374,80.0,"Voi hemmetti soikoon, olipa melkoinen leffa. Niin hyvässä kuin pahassakin. Zero Day kertoo siis kahden nuorukaisen, Andren (Keuck) ja Calin (Robertson) videopäiväkirjamuotoon tehdystä suunnitelmasta ja toteutuksesta tehdä aseellinen isku heidän käymäänsä kouluun.Tarina perustuu vuonna 1999 amerikkalaisen Columbinen lukion joukkomurhaan, jossa leffan tapaan kaksi nuorta miestä teloittivat kylmästi joukon koulutovereitaan. Zero Day on kuin suora dokumentti tuosta tapahtumasta, niin realistiselta se vaikuttaa, koska koko leffa on kuvattu videopäiväkirjamuotoon. Poikien näyttelijät todella hoitavat roolinsa uskottavasti alusta viimeiseen hengen vetoon saakka. Leffan päättää kohtaus, jossa näytetään poikien joukkoteloitus valvontakameroiden kautta, mikä on leffan tekijöiltä loistelias oivallus, mutta samalla katsojaa järkyttävä kokemus.Mitään kunnollista selitystä suunnitelmalleen pojat eivät kerro, vaikka molemmat ahkerasti ajatuksiaan kameralle jakavatkin. Myös tarkka suunnitelma ja huolellinen varustautuminen iskuun käydään tarkasti läpi. Pojat kuvataan normaaleina nuorina amerikkalaisina, joilla on normaali elämä ja normaali perhe. Molemmat vaikuttavat fiksuilta ja hauskoilta persoonilta, katsoja jopa oppii pitämään heistä, kunnes loppukohtauksen jälkeen heitä voi vain vihata, eikä heidän tekoaan voi ymmärtää.Itselleni tuli henkisesti todella huono olo leffan loputtua. Sydämeen kasvoi samanlainen tyhjiö, kuin tuona Jokelan koulusurmien tapahtumapäivänä. Ja se on jo paljon sanottu. Zero Day nostaa hyvin voimakkaita tunteita pintaan ja onnistuu koskettamaan katsojaa ennennäkemättömällä tavalla. En olisi koskaan pystynyt uskomaan, että leffa saisi minut tuntemaan näin vahvasti. Tuo pelottavan hienosti rakennettu realistisuus sen sai aikaan.Leffan tekijöiltä oli todella rohkea ratkaisu tehdä elokuva ihmisiä järkyttävästä surunäytelmästä. Itse en mielestäni edes ole sieltä herkimmästä päästä ja näin ollen en suosittele tätä pätkää heikkohermoisille ihmisille. Ajatuksia tämä kuitenkin herättää ja kaikesta huolimatta pidin voimakkaasta elokuvakokemuksesta.",Nostaa hyvin voimakkaita tunteita pintaan ja onnistuu koskettamaan katsojaa ennennäkemättömällä tavalla.
375,80.0,"Järjettömät koulusurmat ovat järkyttäneet ihmisiä ympäri maailman viime vuosien aikana. Kukapa voisi unohtaa esim. Columbine High Schoolin, Virginia Techin tai koto-Suomessa tapahtuneen Jokelan verilöylyjen aiheuttamaa surua ja loputtomalta tuntuvaa huomiota mediassa. On siis varsin luonnollista, että paljon puhutusta aiheesta tehdään elokuvia, ja Zero Day on näistä oiva esimerkki.Videopäiväkirjamaiseen ja muutenkin hyvin dokumentaariseen tapaan kuvattu Zero Day kertoo kahdesta kaveruksesta, jotka suunnittelevat hirveää veritekoa omaa kouluaan kohtaan. Kun poikien suunnittelema ""Zero Day"" viimein koittaa, he hyökkäävät kouluunsa raskaasti aseistautuneina, eikä yksikään koulun seinien sisäpuolella oleva ole turvassa heidän sokealta raivoltaan. Koska elokuvan todentuntuinen kuvaustyyli ei rakoile hetkeäkään leffan aikana, katsojasta saattaa välillä tuntua, että hän katselee ihan oikeaa materiaalia kouluammuskelusta. Tästä on kiittäminen myös leffan näyttelijöitä, jotka vetävät roolinsa enemmän kuin uskottavasti. Zero Day on elokuva, joka saa aikaan hyvin paljon erilaisia ajatuksia ja tunteita. Leffa on vähintäänkin ahdistavaa katsottavaa ja tästä syystä sen suositteleminen hieman heikkohermoisimmille ei todellakaan käy päinsä. ","Elokuva, joka saa aikaan hyvin paljon erilaisia ajatuksia ja tunteita."
376,60.0,"Sivuosissa ja melkeimpä aina roiston rooleissa viihtynyt suippokorvainen pikkumies Robert Patrick pääsi hieman irroittelemaan PM Entertainment Groupin tusinatulituksessa Zero Tolerance. Kyseisen yhtiön tuotokset ovat olleet suurelta osin ruudinkatkuista ja räjähdysherkkää ysäriactionia, eikä poikkeusta hajanaiseen mutta viihdyttävään rakenteeseen tule tälläkään kertaa.Patrickin esittämän FBI-agentti Jeff Douglasin elämä joutuu koetukselle, kun tuottoisan huumebisneksen luonut mafiajärjestön jäsen tekee hänen perheestään varoittavan esimerkin ja teloittaa heidät. Douglas hyllytetään jutusta ja jätetään oman hairahtelevan mielenterveytensä nojaan. Kauaa ei kuitenkaan itsesäälissä ruveta rypemään, vaan heitetään pilottitakki päälle ja lähdetään pistoolit kädessä jakamaan nappeja otsaan järjestön jäsenille.Skenaario on tuttu Death Wishin ja Eye of the Tigerin kaltaisista kostoelokuvista, joten mitään suuria yllätyksiä kässärin puolesta ei tulla näkemään. Jottei elokuva kuinkaan olisi pelkkää päätöntä räiskintää ja räjäyttelyä, niin täytetään aukot siirappisilla flashbackeilla. Plussana mainittakoon myös, että tapahtumat sijoittuvat eri puolille Yhdysvaltoja aina Vegasista New Orleansiin, joten maisematkin vaihtuvat aina välillä. Alle puolentoista tunnin kesto pitää mielen virkeänä ja sietokyvyn nollan yläpuolella. Ruudulla pyörii monenlaista hahmoa vailla minkään valtakunnan merkitystä. Suurin osa vain ihmettelee että missä se Jeff on nyt ja mitä hän tekee. Sama homma on vähän roistojenkin puolella. Tyhjäksi jää hahmojen pää. Robertin räjähdysherkkä olemus ja häläväliä-asenne puolestaan sopii kuitenkin  täydellisesti kuvastamaan tämän elokuvan keskeisintä toiminta-toopea, jolla ei oikeasti ole mitään muuta enää jäljellä, kuin haistatella pitkiä paskoja ja ampua äijiä. Kosto ei tuo tienkään hyvitystä, mutta katsojan päässä leffan aikana tälläinen tieto vain lisää tuskaa. Noin 100 ruumista ja 20-30 räjähdystä (n. 2 /auto) myöhemmin katsoja vasta herää säväreistään ja tajuaa, että: Ainiin, perhe on muuten tärkeä ja huumeet ovat pahoja.",Viritä aivojen taajuus oikealle aaltopituudelle ja nauti näkemästäsi väkivallasta.
377,90.0,"Z niin kuin Zei tarkoittaa kreikaksi elää. Jo tämä kirjain paljastaa, että elokuvan juuret ovat vahvasti todellisuudessa kiinni vaikka se näennäisesti yrittää väittää, että kyse olisi fiktiivisestä tarinasta, jolla ei ole selvää esikuvaa. Toisaalta jo alussa kerrotaan ovelasti, että kaikki elokuvassa esiintyvät samankaltaisuudet koskien tositapahtumia ja ihmisiä (kuolleita tai eläviä) eivät ole sattumaa, vaan ne ovat mukana harkitusti.Elokuvan hahmoja ei ole virallisesti nimetty, mutta heillä kaikilla on vahvat esikuvat todellisuudessa. Tämä mainitsemani todellisuus tapahtui 60-luvun alun Kreikassa, jossa oikeistolainen politiikka oli vallankahvassa, mutta vasemmistolaiset solidaarisuus- ja rauhanaatteet nostivat selkeästi päätään. Erityisesti uusi opiskelijasukupolvi karsasti sankoin joukoin vallalla ollutta politiikkaa, joka rahan ja vallan sokaisemana kumarsi nöyrästi Yhdysvaltoihin päin. Tätä voimapolitiikkaa nousi vastustamaan mies nimeltä Gregoris Lambrakis, joka puhui suurella karismalla ja sydämellä aseistariisunnasta ja rauhasta. Eräästä puhetilaisuudestaan poistuessa hän jäi kulkuneuvon yliajamaksi. Maattuaan usean päivän ajan sairaalassa hän lopulta menehtyi vammoihinsa.Asia näytti aluksi selvältä. Kaikki laitettiin humalassa ajaneen kuljettajan varomattomuuden piikkiin. Huhut mystisestä onnettomuudesta eivät kuitenkaan loppuneet. Lopulta sitä asetettiin tutkimaan Christos Sartzetakis, joka oikeistolaisesta taustastaan huolimatta otti jutun hoitaakseen ansiokkaan puolueettomasti. Tutkimusten edetessä hän sai kokea yllättävää vastarintaa ja sabotointia ja näin ollen hän alkoi vakuuttua, että Lambrakiksen kuolema oli salaliiton toteuttama.Sartzetakis sai lopulta koko palapelin kokoon ja tulokset olivat mitä mainioimmat. Tapahtumien kulku pystyttiin selvittämään hämmästyttävällä tarkkuudella. Vastuuseen saatiin varsinaisen rikoksensuorittajan lisäksi koko käskyketju, joka oli ollut osallisena tämän attentaatin suunnittelussa. Mukana syytettyjen joukossa oli myös todella korkea-arvoista valtion ylempää johtoa.Asiat olivat siis tutkimuksen kannalta hyvin, mutta koko taistelun tulos jäi lopulta merkityksettömäksi. Syyllisiksi todetut pääsivät teoistaan vähäisillä tuomioilla. Sartzetakis ja häntä tutkimuksissa auttaneet henkilöt joutuivat sen sijaan vainon kohteiksi. Oikeistolainen sotilasjuntta otti Lambrakiksen kuoleman jälkeen virallisen vallan Kreikassa ja vasemmistoa sympatisoineet tahot yritettiin hiljentää. Z kirjan kirjoittanut Vassilis Vassilikos esimerkiksi karkotettiin maasta. Elokuvaan musiikin säveltänyt Mikis Theodorakis puhui ponnekkaasti sotilasjunttaa vastaan ja hänelle juuri tämä sävellystyö oli yksi henkilökohtaisimmista, koska hän kuului alusta alkaen Z:n esikuvan Lambrakiksen lähipiiriin. Costa-Gavras kreikkalaissyntyisenä ohjaajana laittoi myös peliin kaiken osaamisensa, joka näkyy piikikkään älykkäänä kritiikkinä, joka repii politiikan kentän niin auki, että katsojalle oikein tarjottimella ojennetaan visio siitä, minkälaiset ihmiset ovat päättämässä maailmamme tulevaisuudesta. Politiikka muotoutuu Costa-Gavraksen käsissä tarkoittamaan samaa asiaa kuin kieroilu. Poliitikko ei tarkoita Gavrakselle henkilöä, joka huolehtii yhteisistä asioista. Päinvastoin poliitikko on hänen mielestään sellainen, joka tekee ihan mitä vaan pelastaakseen oman nahkansa. Onneksi 60- ja 70-luvun nuoret heräsivät tähän ongelmaan ja osa länsimaista maailmaa pelastui vanhoillis-oikeistolaiselta diktatuurilta, mihin se silloin uhkasi vajota. Z on todellinen uranuurtaja poliittisten ja valtapoliittisten trillereitten saralla. Ehkä kolme vuotta aikaisemmin ilmestyneessä Pontecorvon Taistelu Algeria -elokuvassa on osittain jotain samaa terävänäkäisyyttä, joka koskee muuttunutta maailmaamme. Z kuitenkin vie kritiikkinsä pidemmälle. Se ei jää havainnoinnissaan siihen, että vääryys tuodaan julki, jonka jälkeen lehdistö, muu media ja väkijoukko voivat huutaa yhdessä äänin, Eläköön totuus on voittanut! Z näkee metsän puilta. Mitä hyötyä on totuudesta jos se ei kiinnosta ketään. Mitä järkeä on puhua ja selvittää maailman vääryyksiä jos niille ei haluta oikeasti tehdä mitään. Z repii auki sen verhon, mikä noihin päiviin asti oli peittänyt poliittisen pelin kenttää, jossa viattomat ihmiset saattoivat olla pelkkiä shakkinappuloita vaikutusvaltaisten johtajien pelilaudalla. Z on loppukaneetissaan lohduton ja se nostaa joka kerta kylmät väreet pintaan. Siinä luetellaan lista asioita, jotka uusi hallitus asettaa kiellettyjen listalle. Joissain kohdissa tuo julistus on jopa huvittavaa kuultavaa, mutta lopulta ei paljon naurata, kun tajuaa, että huonoissa käsissä totuus voi helposti olla noin masentava. Elokuvan tunnelma on samalla tavalla kuivakkaan aromikas kuin hyvä konjakki, jota nautit hienoimmasta lasista, istuen arvokkaimmalla nahkasohvalla. Monotonisen uljaalta kuulostava ranskan kieli tekee elokuvasta hyvällä tavalla viralliselta kuulostavan. Aivan kuin Arvi Lind teki suomalaisista tv-uutisista vähän paremmat kuin ne olivatkaan. Ranskan kieltä käytettiin kreikan sijasta ehkä juuri siksi, ettei tapahtumia voitu liittää aivan suoraan todellisuuteen.Yves Montand ja Irene Papas ovat elokuvan suuret nimet, mutta ajallisesti heidän roolinsa ovat suhteellisen pienet. Montand on silti vaikuttava. Papaksen rooli on muuten vaan jännästi toteutettu, sillä hänen tulkintansa lähtee pääasiallisesti vain silmiä käyttäen. Jacques Perrin innokkaana valokuvaajana on oma suosikkini, mutta ei keskeisintä hahmoa näyttelevä Jean-Louis Trintignantkaan huono ole.  Costa-Gavrakselle tämä oli uran varhainen täysosuma, joka jäänee myös miehen päätyöksi. Z oli mm. ensimmäinen vieraskielinen elokuva, joka pääsi kamppailemaan parhaan elokuvan Oscareista myös siihen pääsarjaan. Lisäksi Costa-Gavras sai ehdokkuuden parhaasta käsikirjoituksesta ja ohjauksesta. Ei ollut siis ihme, että mies jatkoi samalla linjalla ja teki seuraavana vuonna Tsekkoslovakiaan sijoittuvan poliittisen tosielämään pohjautuvan trillerin Tunnustus, joka ei kuitenkaan saavuttanut enää samaa hohtoa. Hänen myöhemmistä leffoistaan kannattaa tarkistaa Chileen sijoittuva epätoivoinen murhenäytelmä Kateissa.Z on elokuva niille, jotka tuskailevat tämän yhteisen maapallomme koossa pysymisen puolesta. Tämä ei varmasti aukea ihmiselle, jonka pääasiallinen elämän tarkoitus on maksimaalisten taloudellisten voittojen ja korkeimman mahdollisen aseman tavoitteleminen. Tämän elokuvan ymmärtämiseen tarvitaan sydäntä. Pahitteeksi ei myöskään ole omakohtainen kokemus siitä, kuinka järjestelmä voi polkea jalkoihinsa tai kykenee olemaan täysin piittaamaton, vaikka yrität tosissasi kertoa, että nyt on hätä. Itse koen ensin valtavaa raivoa siitä, että päättävissä asemissa olevat ihmiset käyttävät valtaansa väärin. Hetken päästä kuitenkin oivallan asian kääntöpuolen. He eivät itse asiassa lopulta hämää vallanhimossaan muita kuin itseään, sillä lopulta tärkeimmäksi asiaksi nousee aina omatunnon ja sielun puhtaus. Ilman niitä ihminen ei ole ihminen. Z oli ihminen. Z – hän elää!",Tunnelma on samalla tavalla kuivakkaan aromikas kuin hyvä konjakki.
378,70.0,"70-luvun glittereimmän alienin jäähyväiskonsertti kulkee aina hiukan eri nimillä, mutta lopulta on aina kyse samasta kamasta. Huhupuheisiin ja vanhojen patujen kertomuksiin verrattuna show on kovasti lattea. Ziggy (siis Bowie) pysyy kaukana yleisöstä ja itse mies hahmon takanakin jää kysymysmerkiksi. Lieneekö syynä se, että Ziggy oli ottaa ylivallan David Jonesista (Bowien oikea nimi) ja päihteet olivat tietysti mukana kuvioissa. Ziggyn jälkeen mies omaksui hahmokseen rankemman sekoboltsin, Aladdin Sanen, eikä se jäänyt hahmoista viimeiseksi.Setissä on kultaisen Ziggy-kauden hittejä (nimikappaleesta Changes-biisiin) mutta myös vähemmän tunnettua tavaraa, kuten Wild Eyed Boy From Freecloud (pieni helmi). Bändin puvustus on viiden tähden tavaraa, japanilaistyyliset asusteet ovat iättömän kauniita.",Huhupuheisiin ja vanhojen patujen kertomuksiin verrattuna show on kovasti lattea.
379,80.0,"Mikäli Oscar-gaala olisi vain parin kuukauden päässä, Zodiac olisi hyvä valinta vuoden parhaimmaksi elokuvaksi. Mutta älkäähän vielä riemastuko; elokuvataiteen merkkiteoksia ei synny vuosittain. Ikävä kyllä tämäkään rikostrilleri ei niihin lukeudu.Eräs syy, miksi Zodiac ei anna katsojalleen suurinta mahdollista elokuvallista täyttymystä, on aika. Elokuva yrittää viedä katsojan 1970-luvulle, mutta kulissejahan siinä päädytään ihailemaan. Silloin ennen ei kaikki ollut niin paljon paremmin, kun ei ollut edes telefaksia, jolla poliisit olisivat voineet lähetellä kuumia todisteita toisilleen. Pari vuosikymmentä sitten asiaa ei olisi katsojalle tarvinnut selitellä. Nyt leffaan kertyy takamusta puuduttavia lisäminuutteja mm. tästä historianoppitunnista.Tarinan päähenkilö, Jake Gyllenhaalin tulkitsema piirtäjä Graysmith, vaikuttaa nykyaikaisen pehmolta mieheltä. Aikamme näkyy Zodiacin hahmoissa muutenkin; vaikka leffan naiset ovat yhtä vähäisessä ja yksiulotteisessa roolissa kuin elokuvissa Likainen Harry (1971) tai Bullitt (1968), heillä on jopa vähemmän sielua kuin niiden naisilla. Tietynlainen sieluttomuus vaivaa toki Zodiacin useampaa mieshahmoakin. Ja miksi? Ohjaaja David Fincher ei ole Alan J. Pakula, vaikka Zodiacia onkin verrattu Pakulan ohjaamaan elokuvaan Presidentin miehet (1976). Jos nämä kaksi ohjaajaa olisivat molemmat kynäniekkoja, Pakula olisi se kaunokirjallinen, mutta Fincher taas valkotakkityyppi, joka rustaa sairaskertomuksia. Mikäpä siinä, kummallakin tapaa voi onnistua herättämään kiinnostusta. Fincherin valintoja voi kyseenalaistaa, mutta tietyssä mielessä ne puolustavat itseään. Missä  leffan hahmojen fokus on, siinä on katsojankin, eikä vaikkapa henkilö X:n uhkeassa peräsimessä.Kliinisyydestään huolimatta Zodiac jaksaa istuttaa katsojaa seurassaan likemmäs koko kolmen tunnin kestonsa ajan. Vaikka Gyllenhaalin hahmon naamalle on jäykistynyt unelias hölmistys, piirtäjä Graysmithin juoksu murhaajan perässä herättää toiveita onnistumisesta. Vähitellen katsojan on pakko samaistua häneen, sillä piirtäjäpojulla on suurimmat edellytykset palkita katsojaakin vaivaava tietämättömyys. Kiitos Fincherin kieron leikin elokuvan keissi kehittyy piinaavaksi mysteeriksi.",Armottoman pitkä mutta kiinnostava rikostrilleri.
380,80.0,"Fight Clubista ehti kulua pelottavan pitkät kahdeksan vuotta ennen kuin David Fincher löysi välityöltään (Panic Room) takaisin loistokkuutensa pariin. Ratkaisematonta tositapausta eli Zodiac-murhia ruotiva rikosleffa ei ole Fight Clubin tai Se7enin kaltainen aikansa merkkiteos, mutta hienosti se rullaa eteenpäin. Karikoitta ja hyvien näyttelijöiden siivittämänä.Vähintään viisi henkeä vaatineista veriteoista on vierähtänyt siis jo yli kolme vuosikymmentä ja totuus on yhä mysteeri. Niinpä, vaikka elokuva pohjateoksena toimineen kirjan mukaisen teoriansa tarjoaa, se kuitenkin pääosin vain esittelee mielenkiintoisen tapauksen palat klassisen mysteerikerronnan keinoin. Ainakin allekirjoittaneella mielessä käväisee niin Columbon leppoisuus kuin hitchcockmainen jännite – joskin Fincherille ominaisen kylmän kuoren läpi tarkasteltuna.Leffakokemuksena Zodiac ei nousisi näin korkealle ilman onnistuneita näyttelijävalintoja. Anthony Edwards, Robert Downey Jr., Mark Ruffalo ja Jake Gyllenhaal ovat Zodiacille enemmän kuin Pitt ja Norton Fight Clubille, jossa mullistava idea itsessään puski hommaa aivan uudelle tasolle. Perinteisimpiä kerrontapolkuja tallaava ja 70-luvulle hattua tyylillä nostava Zodiac nojaa näyttelijöihinsä. Ja onnistuu. Gyllenhaal taitaa vetäistä jopa elämänsä roolin nörtähtävänä sarjispiirturina, ja Downey Juniorin maanisuus kirjailija Averyna on ikimuistoista. Poliisiparin lupsakkuus ja yhteishenki on sitten vielä oma juttunsa, jota ei välttämättä edes olisi osannut odottaa ailahtelevalta Ruffalolta ja hieman Tehis-roolinsa vangitsemalta Edwardsilta.Monen ohjaajan CV:ssä Zodiacin tasoinen leffa olisi kohokohta, mutta David Fincherin kohdalla Fight Clubin ja niin ikään sarjamurhaajagenreen sijoittuneen (ja koko genreä uudistaneen!) Se7enin varjot ovat suuret: odotuksia riittää ja moni saattaa pettyä siihen, kuinka vähän Finch tällä kertaa kikkailee. Toisaalta varjojahan Zodiacin kaltainen leffa tarvitseekin. Ja huvittavaa kyllä, vähälle huomiolle jäänyt Zodiac on juuri Oscar-ehdokkuuksia (muttei niitä tärkeimpiä voittoja) rohmunnutta Benjamin Buttonin uskomatonta elämää ehjempi ja vahvempi kokonaisuus.",Fincher palaa tasolleen Zodiac-murhaajaa jäljittäessään.
381,90.0,"Täytyy myöntää että David Fincher on todellinen nero. Mies on nimittäin ohjannut mestariteokset Se7en ja Fight Club. Miehen uusin elokuva Zodiac joka ilmestyi vuonna 2007 on sekin hyvä mutta ei niin hyvä kuin edelliset kaksi jotka ovat saaneet kulttimaineen elokuvamaailmassa. Mutta Zodiac on kumminkin todella hyvä elokuva höystettynä hyvillä näyttelijöillä ja mestariohjaajalla. Se7en ja Fight Clubissa näytellyt Brad Pitt ei ole mukana Zodiacissa ja Fincher paikkasi miehen paikan nerokkaasti Mark Buffalolla ja Robert Downey Jr:lla jotka onnistuivat tehtävässään hyvin. Ennen tätä elokuvaa olin katsonut muutaman Robert Downey Jr:n elokuvan jotka ovat olleet hyviä, joten odotukset miehestä olivat hyvin korkealla. Itse haluaisin että David Fincher tekisi vielä muutaman elokuvat sillä miehen edelliset elokuvat ovat mestirateoksia mukaan lukien Zodiac.Zodiacin tapatumat sijoittuvat tositapahtumiin. Elokuva kertoo 1970-luvulla Amerikassa eläneestä sarjamurhaajasta joka käyttää itsestään nimitystä Zodiac Killer. Zodiacia jäljittää sarjakuvapiirtäjä Robert Graysmith ( Jake Gyllenhaal) ja  toimittaja Paul Avery (Robert Downey Jr.) joiden apuna toimii poliisit David Toschi (Mark Ruffalo) ja William Armstrong (Anthony Edwards). He yrittävät jäljittää Zodiac Killeriä mutta tuhraan sillä hän pääse aina pakoon. Kostoksi siitä että häntä jahdataan hän jättää ruumiita ja kirjeitä. Jäljittäjien onneksi kirjeisiin on kätketty vihje. Vihjeen ratkaisemalla saa tietää lisää Zodiacista ja siitä mitä hän aikoo tehdä.David Fincher onnistuu kasamaan varsin näyttävän näyttelijäkaartin tähtinä Mark Buffalo ja Robert Downey Jr. Robert Downey Jr. onnistuu hyvin toimittaja Paul Averyn roolissa ja Mark Buffalon roolia poliisi David Toschina ei voi haukkua huonoksi päin vastoin. Buffalo onnistuu rolissaan hyvin. Myös sarjakuvapiirtäjä Robert Graysmithiä näytellyt Jake Gyllenhaal vakuuttaa esityksellään. Elokuva olisi kaivannut omasta mielestäni todellisen tähden jotta sen näyttelijäsuoritukset olisivat olleet täydellisiä.Zodiac on melkein täudellinen mutta vain melkein. Muutama heikkous löytyy Zodiaciltakin. Mark Buffalolta olisin toivonut enemmän ilmeitä elokuvan aikana. Ja myös se että elokuva oli liian pitkä. Elokuvan loppuminuutit olivat turhia ja ne olisi voinut ihan hyvin poistaa pilaamasta muuten hyvä elokuva. Fincherin puolustukseksi voin sanoa että ihminen ei ole kone eikä pysty aina samaan suorituskseen kuin joskus ennen on pystynyt. Mutta ei Zodiac kumminkaan paljoa huonompi ole kuin Se7en ja Fight Club. Löytyy Fincheriltä huonompiakin elokuvia jotka hän on ohjannut kuin Zodiac.Kaiken kaikkiaan Zodiac on viihdyttävä elokuva joka pysyy melkein koko kestonsa ajan jännittävänä. Zodiac on kiven kova kertomus 1970-luvulla eläneestä sarjamurhaajasta.",Kivenkova kertomus 1970-luvulla eläneestä sarjamurhaajasta.
382,80.0,"Mitä yhteistä on elokuvilla Seven ja Fight Club? Siis, muutakin kuin Brad Pitt. No tietenkin se, että molemmat elokuvat on ohjannut mestariohjaaja David Fincher. Kaikki tietävät miten hyvin elokuvat menestyivät: kumpikin elokuva on ylistetty maan ja taivaan välillä ja ihan ansiostakin. Seven ja Fight Club ovat todella hyviä elokuvia. Fight Clubin jälkeen Fincher piti hiukan taukoa, kunnes vuonna 2002 valmistui elokuva Panic Room, joka oli paha pettymys. Sen jälkeen Fincher piti taas tauon elokuvista, tällä kertaa vähän pitemmän, tarkalleen viisi vuotta. Vuonna 2007 ilmestyi uusin Ficherin elokuva Zodiac, joka kertoo Amerikkaa 1970-luvulla terrorisoinut sarjamurhaaja, joka ei koskaan jäänyt kiinni. Zodiacin perustuu täysin tositapahtumiin ja tarina on tehty tapausta koskevista poliisiraporteista. Zodiac Killer oli siis sarjamurhaaja, joka murhasi ainakin viisi ihmistä, ellei enemmänkin. Elokuvassa seurataan neljää tutkijaa, jotka yrittävät ratkaista tapauksen. Poliisimiehiä David Toschia (Mark Ruffalo) ja William Armstrongia (Anthony Edwards), sekä toimittaja Paul Averya (Robert Downey Jr.) ja sarjakuvapiirtäjä Robet Graysmithia (Jake Gyllenhaal). Näyttelisuoritukset toimivat Zodiacissa päällisin puolin ihan hyvin. Etenkin Robert Downey Jr:n esittämä alkoholisoitunut toimittaja Paul Avery. Samoin myös Gyllenhaalin, Ruffalon ja Edwardsin roolisuoritukset. Vain Chloë Sevigny on hiukan yksitoikkoinen ja tylsähkö. Puolustukseksi sanottakoon, ettei häntä kovin useasti näkynytkään ruudussa. Fincher on saanut luotua todella intensiivisen ajojahdin. Murhaajan etsinnöissä tulee välillä onnistumisia ja välillä mahalaskuja. Tunnelma on välillä tosi karmivaa. Jännittävien kohtauksien ajaksi hengitys loppuu kokonaan ja omat sydämen lyönnit voi kuulla. Fincher onkin saanut juuri tämän kyseisen tunnelman luotua, lisäämällä Zodiaciin Sevenistä tuttuja piirteitä (Elokuvassa Seven etsitään myös sarjamurhaajaa): sateisen, hiljaisen ja aution miljöön, missä ukkonen jyrisee taustalla. Kohtaukset missä musiikki hiljenee kokonaan, samoin puhe, kuuluu vain uhkaavia askelia. Säikähdyttävät yllättävät kohtaukset, jotka saavat katsojan pompahtamaan penkistä. Kaikkea näitä Sevenistä tuttuja piirteitä Fincher on lisännyt Zodiaciin mukaan tuodakseen sitä aitoa karmivuutta. Ja tämä toimii vallan mainiosti. Täydellinen Zodiac ei kuitenkaan ole ja pari mainittavaa seikkaa löytyy. Tarina kulkee vähän liian vauhdikkaasti eteenpäin ja katsojan on pinnisteltävä pysyäkseen mukana. Jos elokuvaa ei ole katsonut tarkasti on kärryiltä voinut tipahtaa hyvin helposti. Tarinan liiallisen nopeuden vuoksi, jotku kohdat jäävät epäselviksi, eikä vastausta saada. Tämä jätti hiukan happaman maun suuhun elokuvasta. Myös kesto on vähän liian pitkä, ja loppuminuutit ovat turhaa jossittelua ja tyhjän jankkausta, joka olisi hyvin voitu jättää pois. Happama maku ei jäänyt kuitenkaan kovinkaan kauaksi aikaa suuhun, sillä hypnoottinen jännitys ja Fincherin loistavasti luoma tunnelma auttavat. Zodiac ei ole Fincherin parhain elokuva. Se ei yllä Fight Clubin ja Sevenin tasolle, vaikka yritys on kova. Zodiac on varsin mielenkiintoinen ja mystinen kertomus, joka pistää aivot liikkeelle murhaajan henkilöllisyyttä miettiessä. Elokuva kannattaakin katsoa hyvin tarkkaavaisesti. Fincherin luoma tunnelma pitää huolen siitä, että jännitystä piisaa ja säikähdyksiltä, eikä karmivuudelta voida välttyä.",Pistää aivot liikkeelle murhaajan henkillöllisyyttä miettiessä.
383,80.0,"Perjantaina 4.7.1969 Mike Mageau ja Darlene Ferrin menivät Blue Springs Parkissa sijaitsevalle jyrkänteelle. Ilta ei mennyt suunnitelmien mukaisesti koska tuntematon mieshenkilö hyökkäsi heidän kimppuunsa yhdeksän millimetrin automaattipistoolilla. Ferrin kuoli vammoihinsa. Saman kuun lopulla Vallejo Times Herald sai kirjeen henkilöltä joka väitti olevansa tappaja ja pystyi todistamaan sen. Siitä alkoi ajojahti ja kierre missä useiden San Franciscon alueen poliisipiirien etsivät saivat tehdä töitä hartiavoimin eikä asia jäänyt lehdistöltäkään piiloon. Zodiaciksi itsensä nimittänyt murhaaja nautti julkisuudesta ja härnäsi poliisia koodeilla.San Francisco Chroniclelle työskentelevä piirtäjä Robert Graysmith (Gyllenhaal) kiinnostuu tapauksesta ja hänen tuttavansa Paul Avery (Downey) on jutun pääasiallisena reportterina. Poliisissa Dave Toschi (Ruffalo) taas johtaa tutkintaa mikä koostuu tuhansista epäillyistä eikä johtolankoja ole. Vuodet kuluvat ja ilmenee epäilty, Arthur Leigh Allen (Lynch) joka vaikuttaa äärimmäisen syylliseltä. Näyttö ei siltikään riitä tuomitsemiseen.Tutkinnan hyytyessä Graysmith jatkaa omaa tutkimustaan pakkomielteen omaisesti. Paul Averyn taipumus juopotella siirsi hänet syrjään ja jäljet kylmenevät. Lopulta Graysmith kirjoittaa aiheesta kirjan mikä on menestys, mutta silti lopussa on sama mikä oli alussa. Paljoakaan varmaa emme tiedä Zodiacista. Hän on mies ja murhaaja ja hän piti arvoituksista. Siihen se jääkin. Oliko Arthur Leigh Allen Zodiac? Saattoi olla, mutta koskaan emme tiedä varmasti.David Fincher siirtyi ahtaan alueen, lyhyen ajan ja tunnistettavien pahiksien jännäristä isoille alueille, pitkään aikaan ja tuntemattomaan pahikseen. Ratkaisu toimii kuin kellopeli pelottavan viekkaan murhaajan piileskellessä ja häiriköidessä. Visuaalinen ilme on Fincherille ominaisen kaunis ja muutenkin lavastus ja ajankuvan luonti on erinomainen. Gyllenhaal, Ruffalo ja Downey hoitavat pääroolinsa tehokkaasti ja pääepäilty Allenin roolin pamautettu Lynch ei ole ollenkaan huono. Arthur Leigh Allen ei ole mikään miellyttävä tyyppi eikä muutenkaan mitenkään  hurja. Silti koko ajan epäilee onko kyseisen kaljuuntuvan miehen tilillä useita murhia. Se jää auki.Kokonaisuutena Zodiac on ovela jännäri missä ratkaisu koko ajan tuntuu olevan sormen alla, mutta silti pakenee koko ajan. Taidokasta kerrontaa tukevat laadukkaat näyttelijäsuoritukset. Joskus todellisuus on tarua ihmeellisempi.nimimerkki: Jurpo","Ovela jännäri missä ratkaisu koko ajan tuntuu olevan sormen alla, mutta silti pakenee koko ajan."
384,80.0,"David Fincher määritteli kokonaisen sukupolven elokuvallaan Fight Club. Viiltävä läpileikkaus pinnalliseen kuluttajayhteiskuntaan ja sen turruttamiin konttorirottiin iski etenkin ilmestyessään monilta ilmat pihalle, muutti ihmiselämiä ja aloitti liikkeitä. Niinpä Fincherin tarttuessa tositapahtumiin perustuvaan, selvittämättömään sarjamurhaajatarinaan 70-luvulta olisi ahnaimmillaan voinut otteelta odottaa jotain yhtä vallankumouksellista.Zodiac on kuitenkin muodoltaan yllättävänkin tavallinen rikosmysteeri, joka nojaa vahvasti tiiviiseen tarinaan ja jämäkkään näyttelijätyöhön. Keskipisteessä on Jake Gyllenhaalin esittämä Robert Graysmith, jonka kirjaan elokuva perustuu. Lehdistölle 70-luvulla tiuhaan kirjeitä lähetellyt, Zodiaciksi itseään kutsunut sarjamurhaaja kiinnitti Graysmithin huomion tämän työskennellessä San Fransisco Chroniclessa sarjakuvapiirtäjänä. Tapauksen jäädessä selvittämättömäksi Graysmithin leikillinen kotietsivätyö muuttui pikkuhiljaa pakkomielteeksi, joka poiki herralle myöhemmin yhden mahdollisen (ja kiistellyn) ratkaisun mysteeriin. No, sen ja läjäpäin bestseller-tuloja.Zodiac on Fincherin oma ""JFK – avoin tapaus"", niin hyvässä kuin pahassa. Molemmat elokuvat jakautuvat selkeästi kahteen osioon; toiminnalliseen alkuun, jossa faktat käydään läpi sykähdyttävällä kuvituksella, sekä mysteeriä purkavaan toiseen puoliskoon, joka pukee viihdyttävyyden muotoon yhden mahdollisen ratkaisun tapahtumalle. Harmillista kyllä, myös Stonen elokuvan puutteet ovat heijastuneet Zodiaciin: taustatietojen perinpohjainen selittäminen katsojalle vähentää uudelleenkatseluarvoa joidenkin sivuhahmojen jäädessä samalla harmillisen ohuiksi. Onkohan Chloë Sevigny nyt sitten uusi Sissy Spacek?Siltikin, jos totuusarvoja ei ala punniskelemaan liian tosissaan ja dekkariaiheet kiinnostavat, Zodiac tarjoaa äärimmäisen viihdyttävän kokopitkän. Mysteerin ""ratkaisu"" toimii elokuvallisesti hyvin, vaikka totuutta emme saisikaan tosielämässä tietää. Fincher ymmärtää kuvan ja äänen kerrontaa niin hyvin, että asiakirjojen selailussakin on kosolti jännitettä. 70-luvun miljöö on toteutettu nostalgisen mallikkaasti, alkupuoliskolla nähtävä jokikohtaus nousee vuosituhannen toistaiseksi ahdistavimpien kohtausten sarjaan ja soundtrack keventää ajojahtia letkeästi. Erityispointsit Robert Downey Juniorille, joka vetää baarikärpäsenä röhnöttävän rikostoimittaja Paul Averyn roolin läpi harvinaislaatuisen jämptisti.Zodiacilla on kieltämättä siinä mielessä huonot kortit, että ensikatselulta Fincher-fani saattaa odottaa jotain muuta ja toisella kertaa faktojen kertaaminen saattaa jo kyllästyttää. Jos henkilökohtaiset ennakko-odotuksensa ja hypetyksensä kykenee kuitenkin filtteröimään pois, ei voi kiistää etteikö Zodiac olisi parhaita rikostrillereitä pitkään aikaan.",Fincherin oma JFK. Parhaita rikostrillereitä pitkään aikaan.
385,100.0,"2007 oli ehkä koko vuosikymmenen onnistunein vuosi elokuvien saralla. No Country For Old Men ja There Will Be Blood olivat eittämättömiä mestariteoksia jotka veivät huomion pois kaikilta muilta sen vuoden eokuvilta. David Fincherin tositapahtumiin perustuva Zodiac jäi hämmentävän vähälle huomiolle. Zodiac saattaa hyvinkin olla meikäläisen lemppari Fincher elokuva, ja se voidaankin laittaa keskusteluun mukaan maailman parhaasta tositapahtumiin pohjautuvasta filmistä.Zodiac on henkilönä ollut minulle tuttu jo pikkuskidistä asti. Vielä silloin kun Jimiltä tuli mielenkiintoisia dokumentteja törmäsin kerran televisiota silmäillessä Zodiacista kertovaan dokumenttin. Se oli loistava dokkari joka jätti jälkensä meikäläiseen. Olen pitkään kaivanut tietoja tästä murhaajasta joka terrorisoi 1970 luvulla San Franciscoa. Joka kerta siitä löytyy jotain uutta ja mielenkiintoista, ja tapaus on kaivertanut mieltäni aina tähänpäivään asti.Joten nyt vihdoin ja viimein sain nähdä vuonna 2007 tehdyn Zodiacin. Ja se on kertakaikkiaan mieleenpainuva mestariteos, joka muistuttaa siitä että Zodiacin kaltainen mielipuoli on oikeasti ollut olemassa. Ja se aspekti nimeltä todenmukaisuus on tässä tehty järisyttävän upealla tavalla. Kaikki kuvakulmat, 70-luvun maailma, henkilöhahmot, estetiikka, tapahtumapaikat ja dialogi on veistetty juuri sellaisiksi kuin ne olivatkin. Sitä on sekä pelottavan taiteellista että mieltäkaihertavan jännittävä katsoa. Kaikki mitä tässä leffassa näkyy, on totista totta joka on juuri ""hetken aikaa"" sitten tapahtunut.Zodiac kertoo sarjamurhaajasta joka tappoi tiedettävästi viisi ihmistä ja pahoinpiteli kaksi. Hän itse väitti tappaneensa 37 henkilöä. Hän lähetti kirjeitä ja salakirjoituksia poliiseille sekä lehtiin.Jo aikaisemmin mainitsin todenmukaisuuden olevan elokuvan valttikortti. David Fincherille saadaan antaa kymmenen pistettä ja papukaijamerkki siitä, että hän on luonut erittäin realistiset kuvaukset Zodiacia tehdessä. Hän hallitsee suorastaan mestarillisesti aivan kaiken! Kuvakulmat on realistisia ja täydellisiä. Elokuvan tunnelma on aivan kohdillaan. Valaistukset ja leikkaukset 10/10. Hän saa kaikista näyttelijöistä parhaan irti. Kerrassaan uskomatonta työskentelyä.Näyttelijäkaarti on mitä mahtavin! Mark Ruffalo on mahtava loppuunpalaneena etsivänä, Robert Downey Jr. esiintyy loistavasti viihdyttävänä Paul Averyna ja Jake Gyllenhaal, joka on ainakin minulle henkilökohtaisesti samaistuttavin hahmo. Hänen pakkomielteensä ja muodonmuutos Zodiacia tutkiessa peilaa hieman myös minua itseäni kuinka Zodiac on kerrassaan ärsyttävän koukuttava tapaus, sen erikoislaatuisuudessaan ja myös siksi että sitä ei ole koskaan ratkaistu.Jotkut ovat valittaneet elokuvan pituudesta, mitä en itse ymmärrä yhtään. Se luo elokuvaan mystisemmän ja toivottomamman tunnelman. Elokuva ei ole pitkästyttävä ollenkaan ja loppua kohden elokuvan jännitys vain paranee.Musiikki on myös aivan omaa luokkaansa. Koskettavat kappaleet ja varsinkin lopussa jännittävä orkesterimusiikki luo myös tunnelmaa omaperäisellä tavalla.Kaiken kaikkiaan jännittävä, pelottava ja vaikuttava Zodiac on elokuva parhaimmillaan. Kaikki onnistui tässä. David Fincherin eittämätön mestariteos, joka jäi harmittavan vähälle huomiolle vuonna 2007.",2000-luvun aliarvostettu mestariteos.
386,90.0,"Zodiac perustuu tositapahtumiin ja kertoo Zodiac Killeristä, joka tappoi San Franciscossa ainakin viisi ihmistä 1960-luvun lopulla ja niihin liittyvistä tutkimuksista. Zodiac-tapaus lienee USA:ssa melko kuuluisa. Eipä tapaus ainakaan Suomessa kovin tuttu liene. Mutta tapauksen tuntemattomuus ei pahemmin haittaa, sillä elokuva selittää asiat sen verran hyvin, ettei juuri taustaselvityksiä tarvita.David Fincher (Seven, Fight Club) on saanut pitkästä aikaa kasaan hienon jännärin. Fincher on saanut pistettyä elokuvaan hienon ja synkähkön tunnelman, joka pitää otteessaan hyvin pituudestaan huolimatta. Ihan samanlaisiin fiiliksiin ei tosin päästä kuin Sevenissä, mutta eipä tuo haittaa ollenkaan. Tunnelmaa luodaan hyvin valaistuksen ja musiikin avulla. Ajankuvauskin on todella onnistunutta. Fincher on saanut luotua hyvin 1970-luvun maisemat ja ihmiset. Myös murhat on toteutettu hienosti. Ei niillä mässäillä, mutta on kyllä hyvinkin realistisen näköistä touhua. Homma etenee muutenkin sopivan rauhalliseen tahtiin, vaikka täytyy kyllä sanoa, että informaatiotta tuppaa tässä elokuvassa tulemaan hieman liikaakin. Mutta ehkäpä tuo on tarkoituksellista. Katsoja pistetään tehokkaasti miettimään, kuka Friscon nuorisoa ottaa päiviltä. Mitään selkeää vastausta ei anneta, ja katsojallekin jää hyvin epävarma olo murhaajasta.Zodiac näyttää myös erittäin hyvin poliisin ja lehdistön työskentelyä tapauksen parissa. Poliisit eivät tällä kertaa ryntäile kentällä keräämässä todisteita ja jututtamassa tapaukseen liittyviä henkilöitä, vaikka sitäkin tässä nähdään. Tässä nähdään myös paljon poliisien paperityöskentelyä ja todisteiden tutkimista laitoksella. Mutta silti juttua on sen verran, ettei katsoja pääse tylsistymään. Jake Gyllenhaalin näyttelemän sarjakuvapiirtäjä Robert Graysmithin kautta näytetään myös jutun vaikutuksia perhe-elämään. Perhe-elämä voi kyllä kärsiä, jos uppoutuu liiaksi tapaukseen, joka ei selviä.Zodiac on upea elokuva, joka voidaan nostaa Fincherin elokuvissa Sevenin ja Fight Clubin tasoisiksi mestariteoksiksi. Tämä kyllä on ehdottomasti tutustumisen arvoinen teos. Muutamia kliseitä tosin löytyy, mutta elokuva lähinnä hyödyntää niitä.nimimerkki: Ville","Hyvin toteutettu jännäri, joka pitää otteessaan koko pituutensa ajan."
387,70.0,"Zohan (Adam Sandler) on erikoisagentti, joka on kyllästynyt Israelilaisten ja Palestiinalaiseten loputtomaan sotaan, jossa hänen pitää selvitellä asioita jatkuvasti. Täten hän lavastaa kuolemansa, jotta voisi aloittaa uuden elämänsä parturina.Juoni elokuvassa on lähinnä sivuseikka, mutta ei mikään huono kuitenkaan. Tämä elokuva pursuaa hauskoja ja hyviä kohtia niin paljon, että vaatii toisenkin katselukerran jotta voisi muistaa kaikki. Elokuvan huumori ei pure kaikkiin katsojiin, mutta kaikkia ei voi aina miellyttää. Ainakin leffateatterissa ihmiset naureskelivat ääneen vähän väliä (itseni mukaan laskien).Adam Sandler tekee hyvin hauskan ja hienon roolisuorituksen Zohanin roolissa. Hänen tanssi, yms. liikkeet ja muut stuntit elokuvassa ovat erittäin viihdyttävää ja hauskaa katsottavaa. Elokuva ei kyllästytä katsojaa missään vaiheessa, vaan naurattaa koko elokuvan ajan. Se miten englanti ja heprea on sekoitettu on myös hauskan kuuloista. Myös musiikkivalinta on hyvä ja saa jalat pomppimaan lattialla elokuvan aikana.Suosittelen elokuvaa kaikille, jotka haluavat hyvät naurut (varsinkin heille jotka ovat kyllästyneet ikuiseen draamaan).",Adam Sandler tekee hyvin hauskan ja hienon roolisuorituksen.
388,80.0,"Zohan on israelilainen anti-terroristi, ja vielä paras mahdollinen työssään. Ainainen sotiminen alkaa kuitenkin heppua jo kyllästyttämään, ja mielessä siintää hiusmuotoilijan ura New Yorkissa. Vaarallisen tehtävän timmellyksessä Zohan feikkaa kuolemansa ja lähtee etsimään todellista kutsumustaan New Yorkin vilinästä.Tähän täytynee todeta, että Zohan - Lupa Saksia, on yksi parhaista komedioista, mitä on pitkään aikaan tullut katsottua. Adam Sandlerin esittämä Zohan on erinomainen persoona. Hän puhuu hassulla aksentilla, huokuu itsevarmuutta, sekä kuksii naisia lähes samaa tahtia kuin Austin Powers. Zohan on erittäin stereotypinen hahmo, mutta kyllä moisen velmun kohellusta jaksaa seurata. Itse ainakin elokuvaa katsoessani unohdin edes katsovani Adam Sandleria, sillä niin hyvin hän hahmoon eläytyy. Heti elokuvan alkupuolella tehdään katsojalle selväksi, että nyt vedetään överiksi ja reilusti. Toimintakohtauksia myöten homma on tarkoituksellisen ylilyötyä. Leffan huumori perustuu vahvasti Zohanin hulvattoman hahmon ympärille, ronskiin alapäähuumoriin sekä israelilais-palestiinalais vastakkainasetteluihin ja muihin maahanmuuttajavitseihin. Nuo luettuaan voisi olettaa, että tämä elokuva jakaa yleisönsä vahvasti kahtia. Kaikki eivät tästä elokuvasta tule pitämäänkään, mutta kehotan kokeilemaan, vaikka olisitkin tottunut katsomaan hieman fiksumpia teoksia. On piristävää nähdä, että näinkin hölmö elokuva voi olla erittäin hyvä. Vitsien tulitus on lähes taukoamatonta, ja suurin osa niistä iskee todella kovaa aiheuttaen pitkät huutonaurut. Muutamia laimeahkompiakin vitsejä asiaankuuluvasti löytyy, mutta on pakko todeta käsikirjoittajien tehneen erinomaisen hauskaa työtä. Ennakkoluuloni Zohan ylitti käsittämättömästi. Elokuvan kesto on lähemmäs kahta tuntia, mutta sitä ei tule edes ajatelleeksi tätä katsoessa. Mutta, jottei nyt tämä koko arvostelu pelkäksi ylistykseksi sortuisi, tulee mainita muutamia hieman negatiivisempiakin seikkoja. Hollywood-tyyliin mukaan on ängetty pakollisia draamakohtauksia, jotka eivät nyt niin paljoa edistä elokuvaa, sekä poplaulaja Mariah Careyn pieni rooli elokuvassa tuntuu hieman päälleliimatulta, kun laululinnun näyttelijäntaidotkaan eivät häikäise. Noista seikoista jos ei niin välitä, voi Zohanista nauttia hyvällä mielellä. ","Vitsien tulitus on lähes taukoamatonta, ja suurin osa niistä iskee todella kovaa."
389,60.0,"Zohan - lupa saksia (You don't mess with the Zohan) on lähes samanlainen pakkaus, kuin yhtä aikaa leffateattereissa pyörivä Love Guru. Ainakin, jos asiaa ajattelee näin: Molemmissa on erikoinen persoona päähenkilönä, jonka Zohanissa näyttelee ja on kirjoittanut koomikko Adam Sandler (vrt. Mike Myers/Love Guru). Molemmissa on myös eksoottinen kaunotar sivuosassa eli Emmanuelle Chriqui (vrt. Jessica Alba). Katsojamagneettina vielä poptähti Mariah Carey (vrt. Timberlake). Äärimmäisen samanlaista siis, mutta vertaillaanpa nyt sitten kumpaa kannattaa lähteä katsomaan.Israelin erikoisvoimien huippuosaava sotilas Zohan (Sandler) haluaa lopettaa sotimisen ja lähteä maailmalle toteuttamaan unelmaansa hiusmuotoilijana. Näinpä hän lavastaa kuolemansa ja suuntaa New Yorkiin.Kaikkihan tässä komediassa perustuu päähenkilö Zohanin karismaan ja persoonallisuuteen. Hahmo on huolellisesti valmisteltu aina aksentista lähtien ja Sandler onnistuu tekemään hänestä hauskan hahmon, jonka toilailuja jaksaa seurata. Muutamia oikeasti naurattavia kohtauksia leffasta löytyy, mutta mistään ratkiriemukkaasta pakkauksesta ei ole kyse. Kun nyt alettiin vertaamaan tuohon Love Guruun, niin kyllä Zohan sen hakkaa ja Sandler lyö Myersin 6-0.Sanoinkuvailettoman kaunis ja seksikäs Emmanuelle Chriqui esittää Zohanin pomoa kampaamon omistajana ja ei tuosta tytöstä pysty sanomaan mitään pahaa. Hän hoitaa roolinsa kunnialla ja loistaa silmänruokana. Tuo Mariah Careyn tuominen leffaan oli aika säälittävä veto, varsinkin kun kohtauksella ei todellakaan ole mitään vaikutusta juonen kulkuun.Ei tästä elokuvasta muuta sanottavaa sitten olekaan; viihdyttävä pakkaus, jonka katsoo huoletta, mutta mitään suurempaa elokuvakokemusta Zohanista ei todellakaan saa.","Muutamia oikeasti naurattavia kohtauksia leffasta löytyy, mutta mistään ratkiriemukkaasta pakkauksesta ei ole kyse."
390,100.0,"Ihmisillä on usein ennakkoluuloja elokuvista. Tämä on täysin ymmärrettävää, sillä kukaan ei voi toivottaa avosylin vastaan jokaista leffaa, joka sattuu silmään televisiossa, kaupan hyllyllä tai elokuvateatterin mainoksissa. Siihen ei riitä raha, saati sitten aika. Siksi täytyykin olla tiettyjä oletettuja totuuksia, joilla huonot elokuvat karsitaan ennaltaehkäisevästi. Jos kuulee leffasta, joka on toteutettu halvasti, ilman järkevää juonta ja parhaimmillaan siedettävillä näyttelijöillä, jättää sen helposti omaan arvoonsa. Sellaiseen ei kannata tuhlata rajallisia käteisvaroja, saati sitten alati hupenevaa elinaikaa.Lähes hämmentävän monimuotoisen nimipolitiikan kehittänyt Zombie Flesh-Eaters on toteutettu halvasti, ilman järkevää juonta ja parhaimmillaan siedettävillä näyttelijöillä. Tämän lisäksi suurin syy sen olemassaoloon on George Romeron loistavan Dawn Of The Deadin menestys (minkä vuoksi Zombie Flesh-Eaters tunnetaankin alkuperäisnimellä Zombi 2, Dawn Of The Dead julkaistiin nimellä Zombi Italiassa, jossa siis Romeron teoksesta todellisuudessa täysin riippumaton Zombie Flesh-Eaters valmistui). Kuka tahansa tunnistaa rahastusleffan katkeran katkun ja kiertää Zombie Flesh-Eatersin mahdollisimman kaukaa. Ikävä kyllä samalla tulee tehtyä paha virhe, sillä splatter-jumala Lucio Fulcin menestysteos ei ole millään tavalla sitä, miltä se päälle päin näyttää.Elokuvassa on kieltämättä juoni, vaikka sitä ei jaksaisi huomioidakaan. Autioitunut vene lipuu kohti New Yorkin rannikkoa, mikä herättää rannikkovartioston huomion. Veneestä tulee pian rikospaikka, kun tilannetta tutkimaan tulleiden kahden vartijan kimppuun hyökkää veneen uumenissa piileskellyt mies, jossa näyttäisi päälle päin katsottuna olevan jotain mätää. Toinen vartijoista kohtaa verisen loppunsa, mutta toinen onnistuu eliminoimaan uhan, ainakin toistaiseksi.Erikoinen tapaus herättää lehdistön huomion, mutta myös eräs nainen tuntuu olevan kiinnostunut veneestä. Kun paikan päälle saapunut lehtimies ja kyseinen nainen tapaavat, selviää että vene on kotoisin trooppiselta saarelta, jossa naisen isä on tehnyt tieteellistä tutkimusta. Naista on autettava hädässä, joten lehtimies päättää hoitaa uuden ystävättärensä lomailevan pariskunnan kyydillä tuolle saarelle. Samallahan saattaisi löytää jotain jutun juurtakin. Sitä kieltämättä kyllä löytyykin, sillä saarella onkin sitä mätää enemmän kuin yhteen veneeseen mahtuisikaan.On syytä korostaa, että kaksi edellistä kappaletta olivat hirvittävää tuhlausta. Elokuvan juoni on nimittäin paitsi huono, myös täysin tarpeeton. Itse asiassa se on niin nerokkaan yhdentekevä, että on lähes väärin sanoa sitä huonoksi. Se on täysin yhteydestään irrotettuna heikko, mutta Lucio Fulci tekeekin melkoisen saavutuksen hyödyntäessään tätä ominaisuutta. Zombie Flesh-Eaters ei nimittäin olisi yhtä hyvä elokuva paremmalla juonella.Omituiset väitteet saavat hieman valotusta, kun selvitetään, mikä elokuvassa on sitten hyvää. Hyvää on se, mikä on kauhuelokuvalle äärimmäisen tärkeää: tunnelma. Lucio Fulci ei nimittäin päästäkään katsojaansa vähällä, kuten yleensä kauhuelokuvissa tavataan tehdä. Fulci ei anna kenellekään mahdollisuutta paeta juonen tuijotteluun. Katsojan on pakko keskittyä elokuvan painostavaan, suorastaan häiritsevään tunnelmaan. Äärimmäisen väkivaltaiset tappokohtaukset ovat paitsi todella näyttäviä ja taidokkaasti kuvattuja, myös niin tuskallisen järjettömiä, ettei kukaan voi tuudittautua siihen uskoon, että tietää, mistä on kyse. Miten kukaan voisikaan ymmärtää, mitä on tapahtumassa, kun tuntemattomalla trooppisella saarella kävelee mätäneviä ruumiita, jotka syövät ihmislihaa?Elokuva ottaa melkoisen riskin, sillä meilläpäin juonetonta splatteria sanotaan roskaleffaksi. Zombie Flesh-Eaters ei kuitenkaan jätä mitään puolitiehen. Se ei ole niin huonoa, että se muuttuisi hyväksi, sillä Fulci on saanut elokuvaan sitä, mitä camp-leffoissa ei ole: tyyliä. Äkäiset zoomaukset väkivaltaisissa otoksissa ja muutenkin kursailematon kameratyöskentely ovat yksinkertaisesti niin taidokkaasti toteutettuja, ettei niitä voi sanoa halvoiksi, vaikka sitä ne periaatteessa ovatkin. Myöskään elävien kuolleiden maskeerauksessa ei ole jätetty mitään sattuman varaan, jolloin kameran edessä hoipertelevat raadot todella tuntuvat vaarallisilta ja uhkaavilta, eikä yksikään katsoja varmasti tule unohtamaan kohtausta, jossa monien satojen vuosien ikäiset ruumiit nousevat haudoistaan.Zombie Flesh-Eaters ei missään nimessä ole elokuva, johon voisi suhtautua objektiivisesti. Monet elokuvaklassikot niittävät täsmälleen samoja arvosanoja kaikkialla, mutta Zombie Flesh-Eatersille mikä tahansa arvosana yhdestä viiteen tähteen on oikea. Juonettomuus sulkee monia ovia, mutta osaavan ihmisen käsissä se avaa vähintään yhtä monta uutta ovea. Fulcin käsissä se avasi oven painostavaan tunnelmaan sekä aitoon kauhun tunteeseen. Siksi Zombie Flesh-Eaters onkin kenties elokuvahistorian ahdistavin kuvaus elävien kuolleiden valtaannoususta, eikä tuo tunnelma hellitä edes lopussa, jossa näemme kaikessa karuudessaan kenties yhden hienoimmista ja jollain sairaalla tavalla kauneimmista elokuvalopetuksista ikinä.Zombie Flesh-Eaters on kokemus. Se, onko se negatiivinen vai positiivinen kokemus, riippuu katsojan avomielisyydestä, sekä tietysti ensisijaisesti henkilökohtaisista mieltymyksistä. Mutta kokemus Zombie Flesh-Eaters silti on.    ","Splatter-jumala Lucio Fulcin menestysteos ei ole millään tavalla sitä, miltä se päälle päin näyttää."
391,90.0,"Lähes jokainen varmasti tuntee George ”zombielokuvien isä” Romeron Dawn of the Dead-elokuvan, tai ainakin on kuullut sen maineesta. Tälle yhteiskunnallisia ajatuksia ja eläviä kuolleita pursuavalle klassikolle italialainen Lucio Fulci ohjasi epävirallisen itsenäisen jatko-osan Zombie Flesh-Eaters (Dawn of the Dead kulki italiassa nimellä Zombi, joten Flesh-Eaters sai hämäävästi nimen Zombi 2, vaikkei liitykään Romeron tarinaan millään tavalla). Nimellä rahastusta tai ei, Fulcin elokuva ei ole suinkaan mikään köyhä DoD:in rip-off, vaan jossain määrin jopa epävirallista edeltäjäänsä parempi tekele. Ei ehkä juonellisesti, mutta tunnelman, goren ja zombien mahtavuuden mittakaavassa.Juoni on tässä tapauksessa nopeasti sivuutettava seikka. Pelkistettynä: kadonnutta isäänsä etsivä nainen, journalisti ja koralleilla sukellusta harrastava pariskunta lähtevät veneellä trooppiselle saarelle, jossa paljastuu olevan irrallaan outo sairaus. Kuten arvata saattaa, kyseinen virus pistää kuolleisiin ruumiisiin vipinää. Simppeli tarina toimii mainiosti, eikä yritäkään turhan paljon panostaa hahmojen syventämiseen sun muuhun. Etusijalle on asetettu kalmoista nousevat laahustajat. Zombit ovat maskeerauksensa puolesta ensiluokkaista työtä. Ne onnistuvat näyttämään karmivan mahtavilta kaikkine repaleisine ja mätine yksityiskohtineen.Erinomaisen kameratyöskentelyn ja omituisen äänimaailman ansiosta kauhukohtauksiin on saatu yllättävää tehokkuutta. Kuvakulmat, kameran liikkeet ja pienet zoomaukset saavat hidasliikkeisenkin zombin vaikuttamaan uhkaavalta vastustajalta. Kun päälle on kuorrutettu vielä ensiluokkaisuudessaan shokeeraavan veristä gorea, sekä riipivän kummallisia ääniä, ovat pienet muljahdukset mahanpohjassa taattuja. On se vaan hienon näköistä, kun veri ja suolet pulppuavat ilman nykypäivänä harmittavan usein zombileffoissa käytettyjen tietokonefektien avustusta. Kotitekoinen pään halkaisu on sata kertaa siistimmän näköinen, kuin cgi-efektillä toteutettu vastaava, oli se pään sisältä valuva aivomössö tehty sitten kirsikkahyytelöstä tai ei.Epäloogisuuksia, näyttelijöiden paikoin tökeröitä reaktioita ja aivan ufo-osastolle kuuluvia kohtauksia (merenpohjassa haita vastaan taisteleva zombi?!) piisaa, mutta katselunautintoa nämä seikat eivät kuitenkaan huononna. Kyseessä on kuitenkin tuotannoltaan b-luokan elokuva ja pieni kökköisyys kuuluu asiaan tuoden mukaan myös tietynlaista viehätystä. Loistava tunnelma ehdottomasti korvaa pikkuviat. Elokuva onnistuu säilyttämään pienen jännityksen yllä koko keston ajan aina loppusekunneille asti. Leffan omalaatuinen tunnari sopii myös teoksen fiilikseen, vaikka sitä välillä soitetaankin liian usein ja hitusen oudoissa paikoissa.Zombie Flesh-Eaters on varmaan tähän mennessä yksi parhaiden joukossa oleva, jos ei peräti paras zombielokuva, minkä olen nähnyt. Upean näköisiä zombeja (ja myös haudasta nousevia sellaisia!), kunnon tunnelmaa ja hulppeita splatter –ja gore-tehosteita. Törkyisyydessään siis todella viihdyttävä ja mukavasti jännitystä tarjoava leffa. Mitäs sitä enempää vaatimaan. ","Upean näköisiä zombeja, kunnon tunnelmaa ja hulppeita splatter –ja gore-tehosteita."
392,100.0,"Zombien kohdalla minun on sanottava, että olen vasta katsonut muutaman kyseiseen kauhun alagenreen liittyvän rainan, joista suurin osa on ollut George A. Romeron zombie-elokuvia, jotka ovat genren hienoimmasta päästä. Silti olen metsästänyt niitä leffoja, jossa zombiet ovat oikeasti pelottavia.Toistaiseksi metsästys on päättynyt, kun tuli katsottua edesmenneen italialaisen kauhuleffaohjaajan, Lucio Fulcin, ohjaaman zombie-leffan, joka kantaa nimeä Zombie Flesh Eaters. Elokuva ei olisi koskaan syntynyt, ellei Romeron Dawn of the Dead -elokuvaa olisi tehty. Tämän leffan tarkoituksena oli olla sen epävirallinen jatko, joten Dawn of the Deadin saadessa Italiassa nimen Zombi, sai vuorostaan Fulcin tekele nimekseen Zombi 2. Silti valistan, että tämä on täysin oma tarinansa, josta tuli hiljalleen oma leffasarja.New Yorkiin lipuu laiva, jota kaksi poliisia rupeaa tutkimaan. Laivassa piileskeli yhden poliisin suureksi epäonneksi mädäntynyt pulska zombie, joka pian lennähtää mereen jäljelle jääneen poliisin toimesta. Tämän jälkeen nainen nimeltään Anne Bowles (Farrow) saa selville laivan uiskennelleen eräältä trooppiselta saarelta, jossa naisen isä tekee tieteellisiä kokeitaan. Pian neljän hengen ryhmä lähtee purjehtimaan paikan päälle, joutuaan keskelle elävää helvettiä...Juoni on melko yksinkertainen - se täytyy ihan rehellisenä myöntää - mutta se on silti toimiva. Nyt ei ollakaan missään sivilisaation keskellä niin kuin tavallisesti, vaan enimmäkseen keskitytään rehevälle saarelle, missä elelee kyläläisiä.Fulci hoitaa homman kotiin. Hän on jotenkin onnistunut tekemään tästä jotain erilaista, mutta silti uskottavampaa. Eräät vedenalaiset kohdat on kuvattu kauniisti, ja zombien sekä valkohain välinen kamppailu on omaperäisintä ikinä. Pidin myös erityisesti tyhjästä kylästä, jossa kuvataan yksinäisen zombien hidasta etenemistä. Jotenkin tuntuu, että Fulci teki oikein laittaessa kuolleet matelemaan hitaasti. Ja kun siihen lisätään loistavaa kuvausta, tulos on uhkaavaa ja ahdistavaa.En yleensä ole koskaan kiinnittänyt missään elokuvassa huomiota maskeeraukseen, mutta nyt on viimein aika. Tavallisesti zombie-leffoissa on näkynyt eläviä ihmisiä, jotka sitten ovat muuttuneet eläviksi kuolleiksi, mutta tässä elokuvassa näkyy niitä harvinaisimpia: maan alta nousseita, mädäntyneitä ruumiita. Se jos mikä lisää zombien uhkaavuutta ja verta hyytävää pelkoa.Näyttelijät ovat aika hyviä. Ian McCulloch ja Richard Johnson loistavat koko elokuvan ajan. Tisa Farrow on ihan hyvä myös, mutta eläytyminen rooliin ei oikein juonnu.Yhteenveto: Raaka, kammottava, ahdistava, mutta myös erinomaisella tavalla omaperäinen. Tämmöisiä samanlaisia pitäisi tehdä vielä lisää, niin katsoisin zombie-leffoja erittäin suurella mielihyvällä. Ei ne Romeron leffat huonoja ole, päinvastoin, mutta silti olen tainnut löytää sen parhaimman.","Raaka, kammottava, ahdistava, mutta myös erinomaisella tavalla omaperäinen."
393,60.0,"Laiva ajautuu rantaan ja kyydissä on lismainen mysteeri. Journalisti Peter West (Ian McCulloch) jäljittää veneen ja mukana on myös veneen omistajan tytär Anne Bowles (Tisa Farrow) ja pari muutakin persoonallisuutta. Perillä ilmenee että tieteilevällä tohtori Menardilla (Richard Johnson) on kädet täynnä töitä epämiellyttävän epidemian kanssa. Kyseinen epidemia saa potilaat hillittömän aggressiivisiksi ja hitaasti kompuroiviksi tollukoiksi.Lucio Fulci teki pitkän uran useita genrejä, mutta saavutti suurimman maineen veriläträyksessä. Elisa Briganti kirjoittaa monta moninaista nimeä omaavan leffan missä ""juoni"" tapahtuu vain koska päähenkilöt ovat äärimmäisen typeriä jopa kauhugenreen. Onneksi mukana on aika vakuuttava joukko neljän viikon ryyppyputken jälkeisessä krapulassa toikkaroivia törppöjä jotka syystä tai toisesta päättivät koisata ylikasvaneessa taimitarhassa ja haluavat krapulakänkkynsä lihaisena.Luvassa on splatter-italomeiningin kulttiteos ja näyttelijäntyö luonnollisesti on genren vaatimaa heppoisuutta. Suoritukset ovat pääasiassa yli- ja aliampuvia ja Giannetto De Rossi teki pitkiä päiviä ja sen seurauksena leffan moninaiset törpöt omaavat aika ilkeitä ihoinfektioita ja okulaarien silvontaa luonnollisesti hyödynnetään shokkikeinona. Henkilöhahmot eivät siis herätä minkäänlaista kiinnostusta, mutta onneksi leffassa on miellyttävää mysteerin tunnelmaa ja törppöjen alkaessa rellestää on meno hurjaa. Fabio Frizzin sävelet alleviivaavat tunnelmaa ja Sergio Salvati taltioi lotrauksen aika rikkonaisella tyylillä.Luvassa on aika iso annos läträystä, kökköä näyttelijätyötä ja juoni sotkee törppöihin mukaan voodoo-uskontoa. Elokuvalliset arvot ovat aika mitättömät, juoni pohjautuu A-kaksoisplussan arvoiseen typeryyteen ja tahaton komiikka ei auta, mutta De Rossi toteuttaa hyvää läträystä ja lisäksi loppuratkaisu osoittaa typeryyden olevan yleismaailmallista. Oikeudenmukaista arvosanaa on mahdoton antaa, sillä elokuvallisesti Zombi 2 on naurettavan hölmö kuvaus kirjaimellisesti typeryyden takia elämiskelvottomista persoonista, mutta mukana on läträystä hyvin valaistussa tropiikissa ja muutamia suorastaan nerokkaan pöhköjä hetkiä.",Krapulaisten törppöjen aamuhoipertelu.
394,10.0,"New Yorkilaisessa sairaalassa alkaa kadota patologian osastolta ruumiilta jäseniä. Homma ei osoitukkaan lääketieteen fuksien pilailuksi vaan taustalla on tietenkin karibialainen kannibaalikultti. Erinäisten vaiheiden ja johtopäätösten seurauksena saadaan Peter Chandlerin (ian McCulloch) ja Lori Ridgewayn (Alexandra Delli Colli) johtama poppoo tutkimaan asioita syrjäiselle Karibian saarelle. Saarella odottavatkin sitten uudenlaiset kuviot; kummallinen tohtori outoine tutkimuksineen ja kannibaalien iloisen nälkäinen joukko.Zombie Holocaust on aikansa ja genrensä tuote eikä välttämättä sieltä mestarillisemmasta päästä. Italialisen  kannibaalimässäilyn perimmäiset tarkoitusperät ovat aivan muualla kuin taitellisissa ambitioissa. Sama varmasti pätee myös katsojien motivaatioihin. Pääasia että saadaan väsättyä kehyskertomus jonka saattelemana saadaan tyhmät kaupunkilaiset viidakkoon kannibaaliheimon illallismenoihin.Huonoa näyttelemistä, ohjaamista ja tarinankerrontaa. Tällä kertaa homma pilataan entisestään vielä sotkemalla mukaan zombiet, niin sekasotku on valmis. Oikestaan koko pläjäyksen riemukkainta antia on zombiehahmojen ensiesiintyminen. Camp-henkinen hurmio siivitetään sellaisella kuolonkorinalla että jos nyt ei katsoja tajua lopettaa niin peli on menetetty lopullisesti.",Aikansa ja genrensä tuote eikä välttämättä sieltä mestarillisemmasta päästä.
395,40.0,"Ruggero Deodaton ""Cannibal Holocaust"" ja Lucio Fulcin ""Zombie Flesh-Eaters"" muuttivat paljon ja merkitsivät sitäkin enemmän eksploitaatioelokuville. Ainahan väkivalta on myynyt, mutta Deodato ja Fulci osoittivat elokuvillaan että sillä voi tehdä miljoonia, joten eipä ollut suurikaan ihme että seuraavien parin vuoden ajan toistaitoisten tekijöiden väsäämiä turpasaunaelokuvia putkahti esiin kuin sieniä sateella. Osa näistä oli varsin hyviäkin splattereita, ja osa sitten taas vähemmän hyviä. Marino Girolamin Zombie Holocaust kuuluu valitettavasti jälkimmäiseen ryhmään.Zombie Holocaust kertoo retkikunnasta joka lähtee selvittelemään mystisiä ruumiinosien katoamisia. Parissa sairaalassa kun on riehunut ihmissyöjälääkäreitä, jotka ovat erityisen mieltyneitä raadonsyöntiin. Jäljet johtavat kaukaiselle Aasian rannikon saarelle, johon porukka itselleni vähän hämäräksi jääneestä syystä lähtee. Perille odottaa aina yhtä nälkäisiä kannibaaleja, zombeja sekä hulluja tiedemiehiä. Juoni on epäuskottava, hahmojen toiminta on epäuskottavaa ja tarinassa on paljon aukkoja joita ei vaivauduta selittämään mitenkään. Nimestä huolimatta zombejakaan ei tosin ruudulla paljoa nähdä, mutta ihmissyöntihän on aina yhtä kivaa, joten asiaan!Niin ideologisesti kuin juonellisestikin pätkä on paljon velkaa ""Cannibal Holocaustille"" ja ""Zombie Flesh Eatersille"", taiteellisia arvoja tai yritystä tässä ei ole lainkaan ja tekijöiden päätavoite on enemmän kuin selvästi ollut tehdä rahaa kuumalla aiheella. Verta kuitenkin lentää, mikä on gore-leffoissa aina hieno juttu. Elokuvan alku on kuitenkin tylsänlainen, sillä varsinainen verilöyly alkaa vasta puolenvälin tienoilla, jolloin katsoja tosin saa nauttia hurmesirkuksesta liki non-stoppina. Teurastuksen erikoisefektit ovat ajoittain tosin luokattomia: sahattavat kädet ovat vähän turhankin selvästi muovia ja jos oikein ilkeälle päälle heittäydyn, voisi sanoa että jopa ""Splattenstein"" oli vakuuttavamman näköinen - ja se on sentään amatööri-indiesplatter jota ei ole edes tarkoitettu vakavasti otettavaksi. Eläinten ystävien onneksi kannibaalileffoille valitettavan yleisiä eläintappoja ei mukana ole.Zombie Holocaust yrittänee olla kuhuelokuva. Kovin pelottavasta elokuvasta ei kuitenkaan voi puhua, vaan huonot näyttelijät, surkea toteutus ja yhden ainoan ""dzzzzz""-äänen käsittävät äänitehosteet lähinnä huvittavat katsojaa. Varsinkin zombeille tuli hörähdeltyä. Zombit ovat ehkä ensimmäisen sekunnin ajan ihan uhkaavia (tämä oli tarkoitettu kehuksi tekijöille) mutta niiden yläasteelaispoikien aloittelevan black metal -bändin vokalistilta kuulostava ääntely ja savinaamion mieleen tuova maskeeraus tappaa orastavan jännityksen alkuunsa. Aivan finaalissaan Zombie Holocaust itse asiassa onnistuu kuin onnistuukin luomaan jonkinlaista jännitystä, mutta jos tämän ostaa aikeenaan katsoa piinaava kauhutrilleri, rahansa voi yhtä hyvin sijoittaa lietealtaaseen.Jos jännityksen ja kauhun luominen onkin huonoa, surkea tekninen toteutus paistaa muissakin osa-alueissa: Girolami ohjaa varsin laiskalla otteella, ja innovatiivisuuden hiventäkään pätkässä ei ole. Näyttelijöiden suoritukset uhkuvat tahatonta komiikkaa; ""Zombie Flesh-Eatersista"" tuttu jääkimpale Ian McCulloch tuo ummehtuneella yhden ilmeen näyttelyllään jo pelkästään olemuksellaan hupia leffaan. Spagettiwesternienkin (""Keoma"", ""Mannaja"") puolelta muistettava Donald O'Brien on hänkin hulluna tiedemiehenä huvittava ilmestys niin asenteidensa (""Kannibaalit uskovat peruukkina käytettyjen päänahkojen parantavan potenssia joten pidän heidät tyytyväisenä spalpeeraamalla kaappaamani ja tappamani villit."") kuin jatkuvasti laukomiensa hoopojen repliikkienkin puolesta (""Potilaan huudot häiritsivät, poistin äänihuulet,"" samalla kun hän vuodattaa kuiviin uhriaan). O'Brien todella on hullu tiedemies, sillä harvoin elokuvien pahiksien toimet ja sanomiset näin onnistuneesti väistelevät järjen valon heikkojakin tuikahduksia.Karmeasta ääniraidasta irtoaa myös nauruja. Parhaiten Zombie Holocaustista voikin siis nauttia sen splatter- ja kalkkuna-arvojen myötä. Luvassa on gorefaneille runsaasti silmämunien puhkomista ja ihmisten elävältä suolestamista sekä tietysti tahatonta huumoria - aivan liian harvoin elokuvissa tapetaa zombeja kumiveneen perämoottorilla. Huono elokuvahan tämä on perinteisillä elokuvan arvoilla, mutta se ei estä jollain tasolla jopa nauttimasta tästä roskasta. Ja onhan tämä elokuva kaikista puutteistaan huolimatta enemmän kuin pätevä verenjanon sammuttamiseen.DVD-julkaisusta vielä sananen: Zombie seriesin neljänteen osaan kuuluva Suomi-DVD on yllättävän laadukas tämän tasoiselle elokuvalle. Mukana on enemmän ekstroja kuin useimmissa ""oikeissa"" elokuvissa. Itse elokuvan kuvanlaatu tosin oli häiritsevän huono, ja ruudun ylälaidassa vilkkuu koko ajan kotitekoisten-VHS-""elokuvien"" kultaiset ajat mieleen tuova valkoinen raita.",Kaikista puutteistaan huolimatta enemmän kuin pätevä verenjanon sammuttamiseen.
396,50.0,"Päätin jo ennen kuin olin edes lähtenyt Tallinnan-risteilylle, että ostan paikallisesta kaupasta jonkun halvan DVD:n. Sieltä löytyikin oivallinen alelaari, josta kaivoin mukaan kaksi elokuvaa, Eternal Bloodin ja tässä arvostelussa käsiteltävänä olevan Zombie Honeymoonin. En vain jotenkin voinut vastustaa kiusausta, kun leffalle oli annettu niinkin kökkö nimi, ja takakansi viroksi lupasi jotain uskomatonta. Eikä hintakaan pahasta päästä ollut n. 3,5 euroa. Niinpä tässä sitä sitten ollaan arvostelemassa jälleen kerran kauhuelokuvaa, joka tällä kertaa käsittelee minulle rakasta zombigenreä. Zombie Honeymoon alkaa loistavien hitaasti zombien lailla laahaavien mässäily alkutekstien jälkeen vauhdikkaasti. Danny ja Denise ovat juuri menneet naimisiin ja he juoksevat kirkosta ulos jättäen jäähyväiset kaikille. He ovat menossa viettämään kuherruskuukautta. Tässä vaiheessa saattaa jo huomata kuinka b-luokan elokuvasta oikeasti on kyse. Näyttelijät vetävät heti aivan överiksi. Typerääkin typerämmät ilmeet, ja varsinkin yhden miehen ilme herätti minussa vähintään yhtä hämmästyneen katseen kuin mikä miehen kasvoilla oli. Voiko joku oikeasti olla noin teennäinen tai huono esittämään muka lievästi hämmästynyttä?Avioparin karatessa autollaan pois paikalta alkaa Denise tyydyttämään Dannya suullaan. Tästäkin voi vetää samoja johtopäätöksiä, mitä aiemmasta kehnosta näyttelemisestä. Kyseessä siis todellakin on b-elokuva, joka ei häpeile olla sitä. Siksi alku toimiikin hyvin, jos vaan osaa vetää aivot narikkaan, eikä ajattele turhia. Sillä mitä pidemmälle leffa etenee sitä heikommaksi se muuttuu. Tyydyttävän ajomatkan päättyessä tuore pari pääsee taloon jossa hääyö on tarkoitus viettää. Sielläkin jatketaan asiaan kuuluvalla tavalla, mitäs muutakaan sitä tekemään hääpäivänä. Kun kuksimiset on kuksittu pari päättää lähteä surffaamaan läheiselle rannalle, jossa koko elokuva saa riipaisevan käänteen. Rankan surffauksen jälkeen Danny pättää ottaa tirsat, kun jostain aivan tyhjästä keskeltä aavaa merta alkaa lähestyä huonovointinen ihminen. Denise yrittää herättää Dannyn, mutta se on liian myöhästä, sillä tämä merestä noussut zombi on jo tehnyt tehtävänsä ja oksentanut muutaman litran verta Dannyn päälle. Vedestä ja zombista tuli mieleen Lucio Fulcin Zombie Flesh Eaters. Josko kyseessä oli jonkin sortin kunnianosoitus tai sitten silkka sattuma, mutta kohtaus on niin oksat pois kamaa, että pistää miettimään, mitä ohjaajan päässä on mahtanut liikkua. Jos tarkoitus on ollut luoda What a Fuck -tunne niin siinä onnistutaan täydellisesti.Tämän ikävän välikohtauksen jälkeen Danny todetaan sairaalassa kuolleeksi, mutta kuin ihmeen kaupalla hän virkoaa. Dannystä on tullut elävä kuollut. Lihan himo alkaa kasvamaan, aluksi tapetaan vain randomisti tyyppejä sieltä sun täältä, mutta rakkaus Deniseä kohtaan pitää naisen hengissä. Se mikä leffassa ärsyttää eniten on siinä, että Denise suodattaa kaikki Dannyn tappamiset ja syömiset. Pienen mietinnän jälkeen eukko palaa aina takaisin ja vannoo rakkauttaan rapistuvaa Dannyä kohtaan. Siis kuinka tyhmä voi olla. On ymmärrettävää, että tunteet eivät sammu hetkessä, mutta kohtuus kaikessa. Siinä vaiheessa, kun mies on tappanut useamman ihmisen, joista muutaman julkisesti, on aika vaihtaa maisemaa.Toinen tribuutti juuri Fulcin Zombie Flesh Eatersia kohtaan on videovuokraamossa, jossa yhdellä työntekijällä on kyseisen elokuvan paita päällä. Tästä näkeekin, että tekijätiimillä on jotain arvostusta vanhoja italoklassikoita kohtaan. Hienoa, jos esikuvana on toiminut leffa jonka esikuva oli Dawn of the Dead. Näissä pienissä yksityiskohdissa piilee se pieni kipinä, mikä Zombie Honeymoonilla on tarjota. Sen draamakohtaukset ovat täyttä huttua, koska näyttelijät ovat amatöörejä ja dialogiohjaus huonoa. Niissä paremmissa kohdissa roiskuu verta, lentelee irtokäsiä ja syödään suolia. Efektipuolella ollaan selvästi harrastelijoita, mutta jälki on siitä huolimatta kelvollista, tosin hiukan yksipuolista. Monipuolisemmalla gorella olisi saanut aikaan vielä parempia kohtauksia.","Kyseessä siis todellakin on b-elokuva, joka ei häpeile olla sitä"
397,90.0,"Maailmaan mahtuu paljon syrjäytymis- ja alkoholismikuvauksia. Yksi koskettavimmista (muttei kuitenkaan vakavimmista) on mielestäni Mika Kaurismäen Zombie ja Kummitusjuna, jossa Silu Seppälä piirtää kankaalle erään Zombie nimisen basistin tarinan. Elokuva kertoo elämisen vaikeudesta eli ihmisen sisäisestä tuskasta, joka johtunee ympäröivän maailman paineesta tai siitä, että ei oikein jaksa/halua enää ymmärtää mistä kaikessa onkaan perimmiltään kyse. Zombien elämä on tasapainoilua muiden ihmisten kanssa käytävien sosiaalisten tilanteiden ja omien sisäisten tuntemusten välillä. Zombien ympärillä on paljon hänestä välittäviä ihmisiä, mutta silti Zombie vaan jotenkin etääntyy koko maailmasta ja normaali olotila ja mielenrauha on mahdollista tavoittaa enää humalan kautta.Kummitusjuna on Zombieta vainoava pahamaineinen bändi, jonka kaikki tietävät, mutta kukaan ei ole nähnyt tai kuullut heidän ikinä soittavan. Kummitusjuna tahtoo Zombien kokoonpanoonsa. Jo alusta asti katsojalle käy selväksi, että näin tulee myös jossain vaiheessa käymään ja vielä hyvin nopealla aikataululla.Zombie näyttää vierain silmin katsottuna reppanalta, vaikkei hän välttämättä sitä sielultaan ole. Viina ei tee hänestä aggressiivista tai edes kovin suulasta supliikkimiestä. Hän pikemminkin vajoaa sen avulla omiin oloihinsa. Zombie ei myöskään tahdo pahaa kenellekään ihmisille. Hän kuuntelee kohteliaasti jos jollain on hänelle sanottavaa. Zombie ei kuitenkaan halua ottaa kuulemiaan neuvoja liian vakavasti tai tosissaan, koska hänelle on alkanut pikkuhiljaa valjeta yhteiskunnan ja elämän ydin. Hän ei välttämättä jaksa roikkua tässä kaikessa mukana enää kovin pitkään. Zombie on alitajunnassaan valintansa tehnyt. Hänen elämällään on vain kolme päämäärä Istanbul, raki ja kummitusjuna.Voidaan tietenkin kysyä onko Zombien käytös oikeutettua? Vastaako jokainen ihminen vain omasta elämästään ilman, että tarvitsee välittää muiden tunteista? Tältä kantilta tarkasteltuna Zombie on itsekäs kaveri tai jopa pelkuri. Hänellä on ystäviä, jotka välittävät, mutta silti Zombie laittaa oman eristyneisyyden tunteensa kaiken edelle. Zombie on mielestään nähnyt kaiken. Häntä kyllästyttää. Zombie haluaa kuolla eikä elää kuolleena piste.Zombie on siis yksinäinen, vaikka hänellä on hyvä kaveri Harri, tyttöystävä Marjo, bändikaverit ja ihan kohtuullinen perhetaustakin. Yksinäisyys ja muista ihmisistä erkaantuminen leimaavat koko elokuvaa ja Mika Kaurismäki käyttää koko elokuvan tunnelmaa niputtavana voimana Black Sabbathin värjöttelevän melankolista Solitude raitaa, joka muuten muistuttaa olemukseltaan yllättävän paljon Moody Bluesin ikivihreää Nights in White Satinia.Elokuva on kuitenkin tragikomedia, joten pelkälle ankeilulle ei anneta valtaa. Tällä kertaa komiikan hoitaa Matti Pellonpää ja hänen bändinsä Mulefukkers, jonka kokoonpanoon kuuluvat mm. vanhat Sleepparijäärät eli Sakke ja Mato. Pellonpään komiikantaju on tässä valloillaan ja oikeastaan vasta tämä rooli avasi minut kunnolla huomaamaan, kuinka monipuolinen näyttelijä hän on. Kuivan ja boheemin huumorin lisäksi häneltä taittuu myös tällainen märempi versio. Zombien tyttöystävää Marjoa näyttelee Marjo Leinonen, joka Silun tapaan on leipätyöltään muusikko. Leinosta on tituleerattu suomen Janis Jopliniksi ja tunnetuin projekti lienee yhä Balls nimeä kantava kokoonpano. Näyttelijäksi Leinonen oli rohkea valinta, mutta hän onnistuu mielestäni hyvin.Zombie ja Kummitusjuna on hyvällä tavalla harmaa katsomiskokemus. Se on jollain tavalla terapeuttinen istunto, jonka avulla saa omille tunteilleenkin vahvistusta. Ei ole mitenkään poikkeuksellista tai erikoista jos ei jaksa enää innostua kaikista maailman asioista ja ihmisistä niin paljon kuin joskus ennen. Elokuva antaa jopa luvan haaveilla siitä, että pääsisi lepäämään arkkuun viileään, kuten Kotiteollisuuskin on nerokkaasti eräässä kappaleessaan sanaillut.Kaiken kaikkiaan elokuvassa ei ole mielestäni mitään vikaa. Sitä kenties voi syyttää liiallisesta angstailusta, mutta toisaalta tarina kerrotaan kokoajan vieno hymy naamalla huumorilinssin läpi. Tyyli on siis ehtaa kaurismäkeläisyyttä, jota harvemmin on nähty näin vahvana Mikan ohjaamissa filmeissä. Kyse on siis selvästi hänen parhaastaan Arvottomien ohella.  ",Hyvällä tavalla harmaa katsomiskokemus. Jollain tavalla terapeuttinen istunto.
398,90.0,"""Zombie!""Mika Kaurismäen ohjaama Zombie ja Kummitusjuna alkaa likaisella kadulla. Zombie (Silu Seppälä) herää sanomalehtien alta ja tämä kalpea, takkutukkainen ja kulahtanut ihmisolio hoippuu kaduilla. Vasta Hagia Sofia kertoo hänen olevan Istanbulissa ja aamiaisena nautittu sätkä aikaansaa sairaskohtauksen. Niin ei aina ollut ja pitkä takauma alkaa. Jo sen alussa Zombie, jonka oikea nimi on Antti Autiomaa törväilee intissä tärpättiä soppaan ja siitä eteenpäin meno ei yhtään kevene. Tyttöystävä Marjo (Marjo Leinonen) karkasi jonkin hiustaiteilijan (Marko Rauhala) mukaan ja työt eivät onnistu. Onneksi Harri (Matti Pellonpää) ottaa Zombien apumieheksi kiertueelle, mutta jo sen aikana alkaa kierre - eristäytymisen ja alkoholin toisiaan ruokkiva tango, mitä muutamat valopisteet valaisevat, mutta lopputuloksen rähjä Istanbulissa on jo tiedossa katsojan. Vain yksityiskohdat prosessista on selvitettävä ja siihen käytetään puolitoista tuntia.Mika Kaurismäki on toinen Nauriskäen veljeksistä. He tekevät raskaita, tylsiä, jähmeitä, teatraalisia ja epäelokuvallisia jotka aina hämäävät kriitikoita niitä kehumaan, vaikka ovat surkeita. Tässä käsiteltävä elokuva on ei ole tylsä, jähmeä eikä teatraalinen. Raskas se kyllä on, mutta hyvällä tavalla. M. Kaurismäki kuvaa raskasluontoista päähenkilöään ja hänen valahtavaa itsetuhoaan ja tekee sen tarinan ankeus muistaen, mutta vinosti hymyillen kohteensa ja tämän ympäristön omituisuuksille. Vaikka huumoria on mukana, on M. Kaurismäki myös lahjomaton päähenkilönsä kuvauksessa. Hänen eristäytymisensä, valloilleen riistäytyvä alkoholisminsa ja kasvava itsekkyytensä esitetään pelkästään huonoina asioina - ne eivät auta häntä eivätkä hänen ympäristöään.Silu Seppälä nimiroolissa aloittaa elävänä ihmisenä, mutta hän kuihtuu ja kuluu nimiolioksi. Suoritus ei ole mikään elämää suurempi, mutta erinomaisen ohjauksen avulla näkyy hänen musertavan herkkä sielunsa, joka pakenee vaikka hänellä on ystäviä ja rakkaita. Lopussa on jäljellä pelkkä tarkoituksetta vaeltava mieletön zombie.Marjo Leinonen Zombien parempana puoliskona on ohuesti luonnosteltu, mutta koska M. Kaurismäki ei aio hänen ja päähenkilön välistä ihmissuhdesotkua selvitellä on suoritus täysin riittävä. Matti Pellonpää on koko elokuvan kantava voima. Hän toimii pyyteettömästi päähenkilön, ystävänsä hyväksi, kurottaa häntä kohti ja koska hän on muusikko on hänellä taiteellista herkkyyttä, joten hän pystyy ymmärtämään Zombien mielentiloja.M. Kaurismäki ohjaa kauniin, mutta ankean, ohuen, mutta lujan elokuvan. Vahvuus ei ole henkilöhahmoissa, tapahtumissa tai elokuvakerronnan hienouksissa, vaan silkassa ehdottomuuden tunnelmassa. Tämä elokuva rakastaa kuvaamiaan asioita ja tekee sen peittelemättä niiden heikkouksia tai puutteita.""Let's go. He's never coming back. """,Vahvuus on ehdottomuudessa.
399,70.0,"Ruben Fleischerin ohjaama Zombieland on viihdyttävä genrejä sekoittava viihde-elokuva jossa nimestä huolimatta ei kovin paljoa keskitytä zombieiden valtaamaan maahan vaan ihmissuhteisiin ja universaaleimpiin vitseihin. Elokuva onkin enemmän kunnianosoitus zombieleffoille ja komedia samassa paketissa kuin Shaun of the Deadin tyylinen parodia. Columbus on asuntoonsa linnoittautunut nörtti jonka päivät kuluvat videopelien ja virvoitusjuomien parissa, täydellinen selviytyjä zombie-epidemian iskiessä siis. Listaamiensa selviytymissääntöjen avulla Columbus lähtee matkaamaan kohti Ohiota toiveena löytää vanhempansa. Matkan alkupuolella hän kohtaa sekopäisen Tallahasseen jonka kanssa hän ystävystyy ja päättää jatkaa matkaa yhdessä. Loppuelokuva sekoillaan erilaisilla etapeilla taipaleen varrella sekä tavataan eräs yllättävä julkkis (toimiva cameo pitkästä aikaa) ja Columbuksen unelma tyttöystävästä saattaa myöskin toteutua mutta toisella osapuolella on luottamusongelmia.Zombielandin genresekoitus on rohkea ratkaisu ja tekee elokuvasta piristävän erilaisen mutta toisaalta se rajoittaa kohdeyleisöä melko rankasti. Elokuva ei väkivallan takia ole feelgood-komedia joka sopisi ensitreffeille ja keskiverto-toimintaramboille elokuva taas ei sovi koska pääpaino on kuitenkin komediassa eikä irtoraajoissa. Jos katsoja pitää sekä toiminnasta että komediasta on yhteensopivuus lähes täydellinen. Juoni kulkee melko perinteisiä roadmovie-polkuja mutta kuten komedioissa yleensäkin ovat tapahtumat matkan varrella tärkeämpiä kuin juonenkaari tai draamallisuus. Päärooleissa nähdään lukuisista vähemmän suosituista elokuvista tuttu Woody Harrelson joka tulkitsee Tallahasseetta loistavasti sekä Columbuksena uudempi komediakasvo Jesse Eisenberg joka onnistuu kohtalaisesti vaikka eläytyminen ontuukin paikoitellen. Mainittavissa sivurooleissa esiintyy myös Superbadista tuttu Emma Stone joka sopisi paremmin malliksi kuin näyttelijäksi sekä mukavan luonteva lapsinäyttelijä Abigail Breslin.",Keskivertoa parempi teinikomedia postapokalyptisissä maisemissa
400,80.0,"Zombieland nousi ilmestyessään yllätyshitiksi Jenkeissä. Nykypäivänä teinikomediat ovat olleet valtavassa suosiossa, kun esimerkiksi Judd Apatow sekä kumppanit ovat astuneet estradille. Ruben Fleischerin esikoisohjaus ei kuitenkaan edusta ihan tyypillistä komediaa teineistä, jos nyt ollenkaan, mutta sen kohde yleisö on selkeästi nuoret aikuiset. Lähin vertauskuva löytyy Shaun of the Deadista, koska molemmat elokuvat käsittelevät ihmissuhteita zombien valtaamassa maailmassa. Se mikä tekee Zombielandista hyvän elokuvan, on sen asennoituminen aiheeseensa. Alkutekstit pärähtävät käyntiin Metallican tahdissa, joka antaa leffalle varsin toimivan alkutekstijakson. Elokuvan antama selitys epidemialle on myös toimiva, vaikkakin aika yleinen nykypäivän kauhuelokuvien saralla. Leffan keskiössä on nuori nörtti, Columbus (Eisenberg), jonka päivät kuluvat WoWia pelatessa. Maailmanlopun tullessa hän alkaa tehdä sääntölistaa, joka on kulunut idea, mutta toimii paremmin kuin osaisi odottaa. Matkalla Ohioon perheensä luokse, hän tapaa sekopäisen punaniskan Tallahasseen (Harrelson). Tallahassee on erinomainen zombintappaja. Hänellä onkin kunnollinen asearsenaali sekä paljon bensaa kuluttava jenkkiauto. He päättävät jatkaa yhdessä matkaansa, jonka varrella he tutustuvat Wichitaan (Stone) ja Little Rockiin (Breslin), jotka ovat matkalla länsirannikolla sijaitsevaan huvipuistoon. Useamman kommelluksen jälkeen Columbus ja Tallahassee päättävät lähteä tyttöjen mukaan.Zombieland ei oikeastaan keskity kovinkaan paljon elokuvan nimikkohahmoihin. Tietysti maailma on post-apocalyptinen, mutta suuremassa osassa on ihmisten välinen kemia. Kauhun ja komedian genresekoituksena elokuva toimiikin yllättävän hyvin. Eisenberg on valkokankaalla vähemmän tunnettu nimi, mutta suoriutuu omasta tontistaan hyvin. Hän näyttää ja kuulostaa tietokonenörtiltä, jonka elämän tarkoitus on pelata World of Warcraftia. Sääntöjen luominen on myös hauska idea, koska se on onnistuttu toteuttamaan harvinaisen hyvin. Columbuksen säänöissä on oikeasti hyviä pointteja, joita moni ei varmasti maailmanlopun tullessa edes ehtisi ajatella. Sääntöjä on paljon, ja kaikkia niitä ei käsitellä elokuvan aikana, mutta se oikeastaan haittaa, vaan jättää katsojalle aikaa kehitellä omia sääntöjään. Harrelson roolisuorituksesta huokuu intohimo näytellä. Tallahassee on täysiverinen tappaja, jolla on kuitenkin omat heikkoutensa. Hän ei pahemmin piittaa Columbuksen luomasta sääntökirjasta. Mikäs siinä, jos tappaminen tulee niin luonnostaan, niin ehkä silloin ihan jokaisesta pienestä säännöstä ei tarvitse välittää. Harrelsonin hahmon ympärille on rakennettu ehdottomasti elokuvan hauskin kohtaus, jossa he matkan varrella menevät moikkaamaan Bill Murrayta. Kyseessä on yksi elokuvahistorian parhaiten onnistuneita itsensä näyttelemisiä. Murrayn itseironinen roolisuoritus on jopa niin hauska, että pitkästä aikaa sain kunnon hymyn suupielille sekä valtavat naurut. Kohtaus on muutenkin erittäin hauska, jos muistaa Harrelsonin ja Murrayn elokuvahistoriaa. Ei voi olla ajattelematta, että 14vuotta sitten he esittivät vihamiehiä elokuvassa Kingpin (1996). Erityisen hauskan kohtauksesta tekee tapa, jolla Harrelson palvoo Murrayta.Elokuvan suurin miinus ovat zombit, joita olisi voinut olla enemmänkin. Nimi saattaa kuulostaa joltain aivan muulta mitä elokuva oikeasti on. Se on kuitenkin niin pieni seikka, kun elokuva sisältää varsin toimivaa huumoria sekä nasevaa sanailua. Harvemmin näkee näin hyvin kasassa pysyvää komediaa, joka ei edes sorru pahempiin katsojan aliarvioimisiin. Dialogista ei puutu juuri mitään, ja jokainen hahmo täydentää omalla tavallaan kokonaisuutta. Loppupuoliskolla nähtävä toimintajakso huvipuistossa on toteutettu nerokkaasti. Huipennus hyödyntää hyvin huvipuiston tarjoamaa miljöötä. Lopussa tilaa annetaankin enemmän zombeille ja elokuva saa toiminnallisia piirteitä. Toiminta toimii hyvin, joka johtuu hyvin paljon tapahtumapaikasta.Zombielandin kulttimaine on taattu. On helppo kuvitella, miten tulevaisuudessa fanit lainaavat sääntöjä elokuvasta omaan arkeensa. Elokuva on ehdottomasti positiivinen yllätys, ja erittäin tervetullut lisäys zombielokuvien kattavaan kirjoon. Se tarttuu aiheeseensa mukavan rennosti, muttei kuitenkaan parodioi genren suurimpia klassikoita. Ruben Fleischer ohjaa kaiketi seuraavaksi jatko-osan tälle, jota voikin odotella mielenkiinnolla. Jos kehiin saadaan sama jengi, niin tuskin siitä ainakaan kovin huonoa leffaa saa tehtyä. Nasevaa sanailua ja zombeja jaksaa katsoa useammankin elokuvan. Riskinä on tietysti se, ettei elokuva enää tarjoa samanlaista yllätysarvoa.",Zombielandin kulttimaine on taattu.
401,80.0,"Kun leffa alkaa Metallican ""For whom the Bell Tolls"" -biisillä ja ruudullä pyörii näyttävästi hidastettua Zombi-mellastusta, on elokuva yleensä todella hyvä tai lopulta suuri pettymys.Tässä tapauksessa kyse oli onneksi ensimmäisestä. Zombielandista on moneksi - elokuva on samaan aikaan viihdyttävä, jännittävä ja näyttävä. Peruskuvio on sama kuin missä tahansa zombie-elokuvassa, eikä elokuva tuo tällä saralla mitään uutta. Kuten melkein aina, kyse on selviytymisestä. Omaperäisintä elokuvassa on lopulta tasaisen hyvä toteutus. Toisin kuin monet genreveljistään, Zombieland ei muutu tylsäksi ammuskeluksi missään vaiheessa, kiitos riittävän mielenkiintoisen juonen ja hahmogallerian.Näyttelijätyö toimii perusvarmasti. Päähenkilönä heiluu hintelä Jesse Eisenberg (tuttu mm. Social Networkin pääosasta), joka on luonut aukottoman järjestelmän zombielandissa selviämiseen. Woody Harrelson puolestaan on ""vakuuttava"" zombilahtaaja. Lisäksi draaman kaarta sekoittavat sisarukset (Emma Stone & Abigail Breslin). Erityismainintana Bill Murray cameoroolissaan.Elokuvan ääni- ja kuvamaailma korostaa osittain kieli poskessa tehtyä, mutta silti erittäin laadukasta kokonaisuutta. Musiikki ja muu äänimaailma toimivat 5.1 kokoonpanolla jykevästi. Visuaalisella puolella käytetään paljon hidastuksia ja muita pieniä jippoja. Tarkka ja kaunis kuva vaatii kuitenkin mahdollisimman ison ruudun.Kokonaisuudessaan Zombieland on yksi parhaita genren leffoja mitä olen nähnyt. Elokuva välttää zombi-leffojen useimmat tyypilliset ongelmat, kuten monotoniseksi muuttuvat räiskinnän ja ontoksi jäävät hahmot. Tästä syystä leffan voi huoletta katsoa jopa genremieltymykset ylittävässä seurassa.",Leffa jonka voi huoletta katsoa jopa genremieltymykset ylittävässä seurassa.
402,10.0,"Yhdysvaltalaisen aikuisviihdenäyttelijä Jenna Jamesonin varaan kyhäillyltä zombieleffalta ei voi etukäteen suuria odotella, mutta siitäkin huolimatta Zombie Strippers alitti kaikki odotukset. Miten pitäisi suhtautua kauhukomediaan, joka ei yksinkertaisesti pelota eikä naurata? Zombie Strippers on vuonna 2008 tehdyksi elokuvaksi toteutukseltaan harvinaisen ala-arvoinen ja monet amatöörifilmauksetkin ovat tätä tekelettä huolitelluimpia ja ulkoasultaan näyttävämpiä. Tuottajat ovat siis päättäneet suunnata pätäkkänsä kauniiden mallien ja näyttelijöiden suostutteluun strippauskohtauksiin ja tissien vilautteluun. Koko kauheuden ohjannut ja käsikirjoittanut Jay Lee ei ole ehtinyt tulemaan tutuksi edellisten elokuviensa perusteella, mutta tämän elokuvan nähneenä hänelle ei voi povata kovinkaan ruusuista tulevaisuutta.Kauhukomedioissa sivuseikalliseksi osaksi yleensä jäävä juoni ei aiheuta tässäkään leffassa hurraa-huutoja. Yhdysvallat on ajautunut sotaan Afganistanin, Iranin, Irakin, Syyrian, Venezuelan, Alaskan, Pakistanin, Kanadan ja jopa Ranskan kanssa. Armeija kärsii pahasta asemiespulasta, joten tiedemiehet ovat kehitelleet seerumin, jolla jo kuolleet sotilaat heräävät henkiin ja pystyvät jatkamaan taistelua isäinmaan puolesta yhä pelottomammalla asenteella. Noh, tietenkin ihmeseerumin kehitysvaiheessa tapahtuu jokin moka ja laboratorio kuhisee pian ihmislihan nälkäisiä eläviäkuolleita.Vajaan seitsemän minuutin kohdalla meinasin jo keskeyttää elokuvan katselun. En sen pelottavuuden takia, vaan simppelistä siksi, että näin huonosti toteutettua elokuvaa oikein oksettaa katsoa. Valmis tuotos näyttää siltä, kuin siihen ei oltaisi jälkikäteen lisätty mitään tehosteita, vaan kuvattu ja leikattu suoraan seuraavan pätkän jatkeeksi. Käsivarakamerallakin tulee siistimpää jälkeä kuin tällä kertaa. Camp-fiilistelyä ja B-luokan leffojen tuntuahan tässä pyritään hakemaan, mutta tietokoneella tehdyt päänräjäytykset ym. tapot näyttävät todella lapsellisilta ja erikoisefektit hakevat huonoudellaan vertaistaan 50-luvulta. Oikeastaan ainoa onnistunut elementti leffassa on zombien maskeeraus, joka onnistuu pääsemään jopa lähelle keskitasoa.Elokuvan kuljetus eteenpäin on matelevan hidasta. Varsinkin strippiluolassa aika tuntuu astelevan eteenpäin lähes reaaliajassa, kun vuorollaan tanssitankoa nylkyttämässä käyvät stripparineidot vetävät show'nsa kaikella hartaudella alusta loppuun. Varmaankin mieskatsojana pitäisi olla otettu näinkin pitkistä tissitanssiosioista, mutta ikävä kyllä edes nuo kohtaukset eivät hetkauta pätkääkään. Jenna Jameson näyttävine alamaisineen laittaa parastaan stringit yllään, mutta surkean kameratyöskentelyn ja paskojen musiikkivalintojen vuoksi otoista puuttuu kaikki intohimo ja aito erotiikka. Ehkä Jay Leen olisi kannattanut kysyä kokeneelta Jamesonilta pari vinkkiä, miten nämä hommat oikeasti pitäisi hoitaa.Näyttelijät uppoavat kautta linjan keskiverron alapuolelle, mutta heitä ei kannata tästä liikaa syyttää, sillä tämänkaltaisessa roskassa ja herra Leen ohjauksessa loistavankin näyttelijän taso laskee parilla numerolla. Jenna Jameson vetää ihan kivan bitch-roolin ja toinen nimihenkilö Robert ""Freddy Krueger"" Englund tekee minkä pystyy strippikapakan häikäilemättömänä pyörittäjänä.","Zombie Strippers ei ole valintasi illan elokuvaksi, mikäli et ole 10-vuotias pojankoltiainen joka haluaa nähdä porno-Jennan tissit."
403,40.0,"Puhuvia eläimiä on nähty elokuvissa jo kyllästymiseen asti. Buumi alkoi nousta uudelleen 1990-luvun puolenvälin kohdilla, kun Babe - urhea possu valtasi valkokankaat. Lisää löylyä heitti noin kolme vuotta myöhemmin Eddie Murphyn tähdittämä Eläintohtori.  Ideaa alettiin kierrättää tämän jälkeen kuin markan huoraa ja taso laski vähitellen minimiin. Lopputuloksena syntyi sisällöttömiä kohelluksia, kuten nyt vaikka esimerkiksi tämä Zookeeper.Työlleen omistautunut eläintarhanhoitaja Griffin Keyes (Kevin James) menettää elämänsä rakkauden. Joitain vuosia itsesäälissä rypeneenä hän päättää hankkia menetetyn morsiamen takaisin, keinolla millä hyvänsä. Apu naaraan löytämiseksi tuleekin hänen hoitamiltaan eläimiltä, jotka yllättäen osaavat puhua. Alkeellista apuansa tarjoavat mm. Donald-apina (Adam Sandler), Mollie-kirahvi (Maya Rudolph), Joe-leijona (Sylvester Stallone,) Bernie-gorilla (Nick Nolte) ja Barry-elefantti (Judd Apatow). Homma ei ole helppo, sillä vaikeuksia tuottavat eläimien oudot pariutumisvinkit ja Griffinin ristiriitaiset tunteet kollegaansa Kateen (Rosario Dawson).Menestymisen helppous on siinä, minkä asettaa rajaksi ja mitä tavoittelee. Jos elokuvalla on kuitenkin tavoitteena valtaisat lipputulot ja selvää rajaa (kohdeyleisöä 7-12 v. lukuun ottamatta) ei kuitenkaan näy missään, menestyminen on kyseenalaista ja lopputulos keskinkertaista. Tämä elokuva on kaikkea sitä, mitä toivoit pikku-valluna näkeväsi, mutta varttuneempana et varmaankaan toivoisi nähneesi tätä koskaan. Lähtökohdat ovat vain niin turhan köykäiset.Kevin James:Tämä keskinkertainen jenkkikoomikko ei ole urallaan saanut valkokankailla oikein mitään järkevää aikaan. Kellarin kunkkuna ja Ostarikyttänä pyörineen Jamesin huumori on kankeaa ja turhan slapstickmaista. Tiettyyn nuorempaan kohdeyleisöön tällainen varmasti uppoaa, mutta näinä epävarmoina aikoina kannattaisi tällainen kohellus jättää vaikka pelkästään Adam Sandlerille. Myöskään ilmeet eivät vakuuta, vaikka naamaa yritetäänkin vääntää moneen kuosiin. Mies on yksinkertaisesti liian kiltin näköinen vääntämään naamansa muuhun asentoon kuin peruslukemille. Kevin James tulee aina jäämään muiden pellejen, kuten Adam Sandlerin ja Rob Schneiderin varjoon, jos tällä linjalla mennään tulevaisuudessakin.Eläimet:Heppoiselle rakkaustarinalle lisävauhtia yrittävät antaa eläintarhan asukit, joiden ääninä häärää laaja kasti tuttuja nimiä. Eläinten repliikit ovat jotenkin turhan kliseisiä ja suihin väkisin pantuja. Hauskojakin hetkiä on, mutta ei tarpeeksi. Vitsit ovat sisällöttömiä ja tarpeettomaan väkivaltaan ja eritehuumoriin mennään eläinten kustannuksella muutamaan otteeseen. Oikeastaan kaikki ääninäyttelijät pärjäävät silti tehtävissään melko hyvin. Ainoana ”ylinäyttelijänä” äänienkin puolesta on Kevin Jamesin hiekkalaatikkokaveri Sandler, joka onnistuu pienessä roolissaan menemään liiallisuuksiin pienenä apinana. Huumorillisesti yllättää äkäisenä gorillana muriseva Nick Nolte, jonka viskibasso sopii ehdottomasti juuri rintaansa hakkaavan gorillan suuhun. Myös Syltty oli joskin yllättävä, myös positiivinen valinta viidakon kunkuksi. Muut menevät siinä sivussa ihan mukavasti tulkiten omia elukoitaan.Tarinan kulku ja sen toteutus:Erilaisesta rakkaustarinasta ei voida puhua, vaikka välillä kuljetaankin eri polkuja onneen. Määränpää on silti sama siirappinen päätepysäkki, vaikka kiertoteitse osittain edetäänkin. Tarina noudattaa pääosin perhe-elokuvan kaavaa, vaikka hävyttömyyksiin paikoitellen sorrutaankin. Eläintarhan ympäristö käy paikoitellen puuduttavan tylsäksi. Pientä vaihtelua on kuitenkin luvassa, kun eläintarhan lisäksi pyöritään esim. autoliikkeessä ja TGI Fridayssakin. Eläimet ovat tietokonetekniikan ansiosta näppärän näköisesti toteutettuja ja ehkäpä ainoa syy katsoa elokuva edes kerran alusta loppuun. ",Zookeeper tarjoilee eläimellistä menoa kertakäyttöhuumorilla höystettynä.
404,80.0,"Lähdetään perusajatuksesta, että miesmallit ovat törkeän hyvännäköisiä hintahtahtavia äijiä, joilla ei jyvät kohtaa pääkopassa ollenkaan. Tärkein asia elämässä on olla todella makee ja hyvännäköinen, muusta ei ole väliä. Tuo on tietysti pelkkä yleistys asiasta, mutta näinhän sitä ajatellaan. Samoja yleistyksiähän on muistakin ammattikunnista, mutta eipä niistä sen enempää.Tuolta pohjalta lähdetään liikkeelle ja lähtötilanteessa ei ole mitään kyseenalaista eikä epäselvyyttä, päästään suoraan asiaan. Hommasta saa revittyä irti kyllä monenlaista hupia, joka menee välillä sikanaurettavan pitkälle, siis positiivisessa mielessä. Leffa on äärettömän idioottimainen, mutta toimiva. Ettei homma menisi pelkäksi miesmallien parjaukseksi niin juoneen vedetään mukaan lapsityövoiman käyttö Aasiassa vaatteiden valmistuksessa. Derek Zoolander (Stiller) aivopestään tappokoneeksi murhaamaan erään Aasian maan presidentti, joka valvoo maansa ihmisarvoja ja on palkkojen nostamisen sekä lapsityövoiman kieltämisen puolestapuhuja. Tuosta juonikyhäelmästä riippumatta leffan pääpointiksi muodostuu kuitenkin miesmallien typeryydelle nauraminen.","Leffa on äärettömän idioottimainen, mutta toimiva."
405,50.0,"Elokuva alkaa kohtauksella jossa mennään ajassa taaksepäin ensimmäisen Zoolanderin tapahtumiin, elokuva alkaa siitä mihin edellinen Zoolander on päättynyt.Elokuva on kokonaisuutena kohtuullisen hauska. Mutta en sanoisi sitä hauskimmaksi elokuvaksi jota koskaan nähnyt, elokuvan vitsit ovat paikoitellen hauskoja. Mutta vaikuttaa siltä että elokuvassa on käytetty liikaa aikaa lukuisiin cameo rooleihi,  mm: Justin Bieber kuolee, ja Skrillex ''soittaa'' Muotinäytöksessa musiikkia. Elokuvassa on yhdistetty sekä toimintaa että komediaa.... Eikä kumpaakaan kauhean hyvin, Jotkut vitsit elokuvassa on hauskoja ja muutama toimintakohtaus oli hienosti tehty. Kokonaisuutena elokuva vaikutti sekavalta ja väkisin väännetyltä, olisin toivonut että Zoolander elokuvalle ei olisi tehty jatko-osaa.Se oli elokuvassa positiivista että kaikki näyttelijät tekevät hyvät roolit. Ainut hahmo joka elokuvassa saa liikaa ruutu aikaa on Penelope Cruzin näyttelemä Muotipoliisi. Elokuva olisi todellakin tullut toimeen ilman sitä. Itse olisin toivonut että Benedict Cumberbatchin roolihahmo All olisi saanut enemmän ruutuaikaa.Hyvää:+ Hyvät hahmot ja näyttelijät+ Paikoitellen hauskat vitsit.+ Benedict Cumberbatchin rooli.Huonoa:",Zoolander 2
406,80.0,"Siitä onkin varmaan parikymmentä vuotta aikaa kun viimeksi olen katsonut uuden Disneyn tuoreeltaan, ja huhhuh, tätä elokuvaa onkin hypetetty perinteisen disneymäisesti kuin Jeesuksen toista tulemista konsanaan. Samoin oli Frozenin laita, joka mielestäni hypetettiin pilalle.Oma mielikuvani Disneyn elokuvista sanotaan Herkuleksen jälkeen, on että ne ovat järjestään kömpelöhköjä ja epätasaisia rahatpois –elokuvia ilman sen kummempaa sisältöä tai henkeä; riskittömiä ja sisällöltään heppoisia tekeleitä jotka eivät varsinaisesti anna mitään uutta tai mullistavaa vaan keskittyvät toistamaan vanhoja temppuja mahdollisimman uskollisesti. Zootropolis on uuden vuosituhannen Disney –elokuva niin hyvässä kuin pahassakin. Ensinnäkin Zootropolis on erittäin viehättävä ja perinteikäs furryelokuva. Brutus tykkää furryista. Ja onhan elokuva muutenkin erittäin toimiva, komea ja hyvin kirjoitettu kokonaisuus, ehkä parasta Disneytä sitten, noh, Herkuleksen tai Notre Damen. Elokuvan tarina kuuluu lyhykäisyydessän näin: Judy –kaniini ryhtyy poliisiksi Zootropoliksen kaupungissa. Hän päätyy tutkimaan salaperäisiä katoamistapauksia ja pääsee suuren ja mullistavan salaliiton jäljille sekä tutustuu useisiin värikkäisiin hahmoihin, joista Judyn buddyksi päätyy veijarikettu nimeltä Nick Wilde. Kyseessä on siis eräänlainen buddycop –elokuva furryilla. Kuten jo totesin, elokuva näyttää ja kuulostaa mahtavalta, se on hyvin kirjoitettu, elokuvan visuaalinen design on veikeää työtä ja etenkin englanninkielinen ääninäyttely kuulostaa mahtavalta. Zootropoliksen lopputwisti tuli vieläpä melko puun takaa. Lisäksi elokuvassa on paljon nokkelia viittauksia eri elokuviin, brändeihin ja kulttuuri-ilmiöihin mikä on aina hauskaa. Mutta mutta….SPOILERVAROITUS!Valitettavasti elokuvaa vaivaakin sitten liuta uuden vuosituhannen Disneyn ongelmia. Ensinnäkin elokuva ei todellakaan yritäkään tarjota mitään kovin tuoretta. Tarina on perinteinen buddycop –elokuva kliseineen päivineen: kaksi hahmoa jotka eivät aluksi tule toimeen ollenkaan lähentyvät elokuvan kuluessa ja setvivät rikosta, jonka tutkimuksen kuluessa välit menee yhtäkkiä poikki, toinen hahmoista keksii rikokseen nokkelan ratkaisun ja riita unohtuu eikä enää edes mainita loppuelokuvan aikana. Pääparin välien viileneminen tulee niin puskista ja yllättäen että tuntuu kuin se olisi pistetty elokuvaan vain ihan tavan vuoksi. Lopuksi kaikki korjaantuu kuin taikaiskusta eikä koko elokuvan tapahtumat tai henkilöiden väliset suhteet näy missään. Mitä elokuvan teemoihin tulee niin riittäköön kun sanon että ne on nähty niin miljoona kertaa. Suomalainen dubbaus ei mielestäni sekään pärjännyt alkuperäiselle, mikä on tavallaan surku, koska Suomessa perinteisesti on homma osattu. Erityisen paljon harmittaa että suunnilleen kaikki elokuvan humoristiset ja jännittävät kohtaukset on jaettu ja näytetty televisiossa osana elokuvan markkinointia, eikä varsinaiseen rainaan ole jäänyt kuin ne tylsemmät välikohdat. Lisäksi en kyllä keksi mitään järkevää syytä miksi Shakiran piti olla tässä elokuvassa mukana, hänhän ei tee käytännössä mitään muuta kuin yhden lauseen verran dialogia ja laimean poppibiisin lopputekstien päälle. Tässä tapauksessa koko Shakira on vain harhaanjohtavaa markkinointia. Lisäksi elokuvasta puuttui pitkälti ovelampi ja aikuismaisempi huumori jota Disneyn ja varsinkin Pixarin elokuvissa yleensä riittää, mikä vain alleviivaa sitä ettei tämän elokuvan kanssa otettu mitään riskejä tai leikitty liian rohkeaa. Se kuuluisa lopputwistkin on lyhykäisyydessään vähän ontuvahko.",Zootropolis on helposti parasta Disneytä vuosikausiin.
407,80.0,"Maalaistyttö Judy Hopps (Ginnifer Goodwin) ponnisteli rajusti rikkoakseen odotukset ja valmistui poliisiksi luokkansa parhaana. Virkaintoinen alokas onnistuu ärsyttämään poliisipäällikkö Bogon (Idris Elba) ja apulaispormestari Bellwether (Jenny Slate) on innoissaan uudesta poliisista. Katoamistapaukset laittavat kompromissin käyntiin ja avukseen Judy rekrytoi kyynistyneen huijarin, Nick Wilden (Jason Bateman) joka tuntee kaikki ja on myös tallonut useille jaloille. Sanomattakin on selvä että juttu on mutkikkaampi ja pormestari Lionheart (J.K. Simmons) haluaa välttää paniikkia. Allekirjoittanut unohti mainita että kyseessä on myös Disneyn täyspitkä animaatio.Byron Howard ja Rich Howard ovat ohjaajina animaatioleffassa mikä kaataa kyynisen, kovan ja kylmän noir-jännityksen samaan pataan antropomorfisten nisäkkäiden kanssa ja vaikka sivistyneisyys on ajanut viettien ohitse ja edeltävän lajin kulttuuri on omaksuttu niin jännitteitä on yhä olemassa ja vallanhimoinen roisto on valmis lietsomaan kauhua. Käsikirjoitus (monen kokin soppa) pitää komedian puhtaasti juonen ulkopuolisena vaikuttajana ja hahmoihin vaikuttavina väritäplinä. Noir-jännärin juuret takaavat että varsinainen juonen takapiru pysyy piilossa ja ulkomuodot ovat pääasiassa hämääviä. Visuaalinen ilme on erinomaisen hyvin kohdillaan pienissäkin yksityiskohdissa ja miljöö istuu hahmojensa kanssa täysin yhteen. Zootopia ei ole ihmisten kaupunki missä asuu antropomorfisia nisäkkäitä vaan kaupunki joka on antropomorfisten nisäkkäiden tarpeisiin rakennettu.Ginnifer Goodwin äärimmäisen optimistinen ja kirkassilmäinen pupu suuressa kaupungissa joka aikoo muuttaa maailman paremmaksi paikaksi ja iskuista huolimatta jatkaa ponnisteluaan. Optimisti saa kuitenkin oppia että kyseessä ei ole piirrosmusikaali missä unelmat toteutuvat nätillä laululla ja jopa pöljän pupun naiivi rehellisyys voi olla vaaraksi viattomille. Jason Bateman on kyyninen huijari joka joskus halusi olla jotain muuta ja oppi kantapään kautta että kieroa kettuutta vastaan on turha tapella. Kyyninen huijari on kuitenkin synnynnäinen tutkija ja osaa varautua odotettaviin vaikeuksiin. Idris Elba on härkäpäinen pomo joka noudattaa käskyjään ja odottaa alaisiensa noudattavan omia käskyjään. Jenny Slate on ylityöllistetty apuri äänekkäälle poliitikolle ja kokonaisuutena roolitukset ovat erinomaisen hyviä.Miljöö on erinomainen ja leffa on täynnä erinomaisia, värikkäitä hahmoja joiden läsnäolo kertoo pitkästä historiasta, sopeutuneesta kulttuurista ja sosiaalisesta konfliktista, mutta leffan itsensä tarina on varsin kliseinen ja etenee pikajunan nopeudella, joten pistesaldo saa miinusta. Tämä on elokuva minkä vahvuudet ovat taustan yksityiskohdissa varsinaisen kuvan ollessa varsin lattea kuvaus kyynikon ja optimistin kohtaamisesta.",Upea taustakangas mille tavanomainen kuva heijastetaan.
408,80.0,"Zorro on taas kehissä, kymmenen vuotta vanhempana.Avio-onni on heikentynyt Alejandron vaimon Elenan kyllästyttyä Alejandron liikaan omistautumiseen Zorrona.Hänen mielestään Alejandrolla ei ole tarpeeksi aikaa perheelleen. Väittely yltyy riidaksi ja jonka lopuksi Alejandro ratsastaa kirkon kellojen kutsumana auttamaan kalifornialaisia.Pian Elena sotkeutuu  salaliittoon ja ottaa avioeron. Alejandro ei ymmärrä Elenan motiivia avioeroon ja on rakastaa yhä vaimoaan,jota alkaa tavoitella takaisin Zorron naamion varjon alla.Elokuvan roolisuoritukset ovat hyviä mutta eivät yllä ykkösosan suorituksiin. Elokuvan juonikin tökkii keskikohdilla mutta loppu peittää keskikohdan töppäilyt. Jos juoni olisi ollut monivivahteikkaampi ja siihen olisi kulutettu aikaa enemmän, olisi elokuvasta tullut paljon mielenkiintoisempi ja seurattavampi.Jos elokuvassa olisi ollut ykkösen tavoin enemmän draamaa ja ensimmäisen osan tarinaa hyödynnetty enemmän (muttei liikaa jolloin olisi sama elokuva tehty kaksi kertaa, tarkoitan vain pikkuista lisäilyä ja takaumia)niin olisi elokuvasta mahdollisesti saatu ylpeä jatko-osa joka kertoisi tarinaa eteenpäin niin että ykkösen katsomatta jättänytkin älyäisi mistä on kyse.Vaikka tehosteet ovat hienoja, niitä tuntuu näkyvän mitä kummallisimmissa paikoissa. Musiikit olivat paljolti samankaltaisia kuin edellisessäkin mutta niitäkin olisi voinut tehdä taidokkaammin vaikka sekoittamalla vanhaa ja uutta kuten miksata vanha perusmelodia/tunnusmusa ja lisätä siihen perään uutta jolloin vanha katsoja tunnistaisi vanhan tunnarin mutta toteaisi musan kuulostavan paremmalta lisäyksineen.Elokuvasta jäi hyvä maku vaikka Zorron toimintaa olisi pitänyt olla enemmän eikä vain vaimon perässä juoksentelua. Tähtiä uupuu epätasaisen kokonaisuuden takia mutta viihdyttävyyden puolesta pisteet kotiin.",Elokuvasta jäi hyvä maku vaikka Zorron toimintaa olisi pitänyt olla enemmän eikä vain vaimon perässä juoksentelua.
409,40.0,"Tämän vuonna Suomen kärkisijoja koskettanut elokuva on seuraavana tykitysvuorossani. Kyseessä on siis leffa nimeltä Zorron legenda, joka on jatko-osa vuoden 1998 loistoelokuvalle Zorron naamio. Martin Campbell on jälleen ohjaajan puikoissa ja pääosia tähdittävät taas hyvännäköiset Antonio Banderas ja Catherine Zeta-Jones. Tällä kertaa edellisen Z-rainan kantava voima Anthony Hopkins on poissa, mutta siitä lisää lyhyen juonenkertauksen jälkeen.Kymmenen vuotta ykkösosan tapahtumista on kulunut, mutta Zorro (Antonio Banderas) veistelee vieläkin Z:ja pahisten releisiin. Alejandro de la Vegan, miehen naamion takana kylää terrorisoidaan tuon tuostakin joten Zorron apu tulee siis tarpeeseen useaan otteeseen. Alejandron kotipuolessa heiluu vieläkin vaimo Elena (Catherine Zeta-Jones), jonka kanssa hän kymmenen vuotta sitten naimisiin meni. Avioelämä ei tietenkään ole helppoa eikä Elena pidä Alejandron tavasta suhtautua Zorron työhön kuin työnarkomaanin konsanaan. Ale keksii selityksiä, mutta loppujen lopuksi Elena kyllästyy ja alkaa tapailla vanhaa tuttavaansa Armandia (Rufus Sewell) romanttisissa merkeissä. Myöhemmin Alejandrolle käykin ilmi, että Armand on sekaantunut jollain tavalla pahisten puuhiin ja päättää viimeisen kerran kietaista viitan niskaan taistellakseen Zorrona. Tilannetta entisestä hankaloittaa Nick Chinlundin tulkitsema palkkatappaja ja isänsä alter egoa tietämätön Alejandron poika Joaquin (Adrian Alonso!), joka suunnattomasti ihailee Zorroa.Kuten aiemmin jo totesin, Hopkins oli edellisen leffan shown varastaja ja siksi jo ennen tämän näkemistä pelkäsin leffan puolesta. Zeta-Jones ja Banderas ovat toki hyviä näyttelijöitä, mutta heidän kahden hartioilla yli kahden tunnin mittainen elokuva alkaa jo pitkästyttää. Varsinkin kun eivät kumpikaan heistä tunnu olevan oikein vedossaan. Banderaksesta huokuu silti kova yritys ja hänen suorituksensa on melkein ykkösosan kaltainen, mutta leffan yksi suuri heikkous on huonot sivuhahmot ja niiden näyttelijät. Kuten esimerkiksi Rufus Sewellin näyttelemä Armand on ihan hyvä hahmo, joka selvästi olisi toiminut paremmin vaikkapa Christopher Walkenin taikka Jeremy Ironsin tulkitsemana.Martin Campbell ohjaa kuitenkin ihan hyvin, mutta loppujen lopuksi sitä melko samaa pullaa mitä kaikki korkeintaan alla olevan pistemäärän tällä vuosikymmenellä ovat olleet. Musapuoli loistaa silti sillä taustalla soi samantyyppistä musaa kuin edellisessä Zorrossakin. Käsikirjoitus on kaikesta huolimatta heikko sillä pienen sitcom-ripauksen jälkeen de la Vegojen perhe-elämä saattaisi muistuttaa pikemminkin Pulmusia. Komediaa leffa suurimmaksi osaksi on, mutta on silti muutettavissa draamaksi yhdellä poskelle läpsäytyksellä, josta katsoja helposti voi ärsyyntyä.Kokonaispistemääränä kaksi viidestä lienee Zorro-jatkikselle oikea pistemäärä. Siinä missä edellinen todisti olevansa reilusti yli neljän tähden kelpo westernkomedia, tämä antaa katsojan todeta mielessään, ettei tätä olisi pitänyt tehdä. K-11 ikäraja taas tuntuu hieman turhalta, koska uskon juuri tuon iän alapuolella pysyttelevien pikkupoikien pitävän tästä kovasti. Banderaksen ja Zeta-Jonesin, molempien uriensa huonoimpia elokuvia, mutta uskon, että tästä voidaan olla montaa mieltä.nimimerkki: JohnRambo",Yli kahden tunnin mittainen elokuva alkaa jo pitkästyttää. yksi suuri heikkous on huonot sivuhahmot ja niiden näyttelijät.
410,60.0,"Hetken mielijohteesta mukaan vuokraamosta tarttui Mask of Zorron jatko-osa, Legend of Zorro. Mitään suuria ennakko-odotuksia ei todellakaan ollut, joten leffa onnistui olemaan ihan viihdyttävä ja kertaalleen katseltava seikkailu. Kymmenen vuotta on kulunut ja Zorro puolustaa edelleenkin oikeutta Kaliforniassa, josta ollaan tekemässä osavaltiota Amerikkaan. Zorron vaimo on täysin kyllästynyt miehen touhuihin ja on jättämässä hänet. Vaimon mielestä Zorrolla pitäisi olla enemmän aikaa perheelleen, kun oma poika hädin tuskin tuntee isäänsä. Pojalla ei ole mitään aavistusta, että hänen isänsä on mahtava Zorro. Tarina etenee mukavan leppoisasti, joskin välillä vähän turhan leppoisasti, mutta rinnalle tarjotaan hurjan näiköistä tomintaa: Zorro loikkii, pyörii ja hyörii vielä kymmenen vuodekin jälkeen suhteellisen vetreästi. Elokuvaa vaivaa liiallinen pituus, tarinan olisi helposti saanut kerrottua puolessatoista tunnissa, jos turhat draamalässyttelyt olisi jätetty pois. Toimintaa olisi voinut olla reilusti ennemän, ainakin itse jäin kaipaamaan sitä, koska sen verta näyttävää se paikoitellen on. Elokuvan komiikka onkin jo aivan puuroista mössöä, jonka olisi voinut helposti jättää pois. Ei Zorron tarvitse olla hauska tai ylipäätään kenenkään tässä leffassa. Muutama läppä onnistuu olemaan ihan kiva, kuten Zorron munkkiystävä, joka kiroilee, juo viinaa jne. Mutta tätäkään hahmoa ei onnistuta hyödyntämään tarpeeksi hyvin. Leffa hyödyntää kattavaa kliseevarastoa, jonka uumenista mukaan on kaivettu koominen sivuhahmo (munkki), pieni poika (tähän kaikki lapset voivat samaistua), eleganttipahis ja likainen butcher-pahis. Osa kliseistä toimii hyvin ja osa taas ei. Pahikset ovat tylsää katsottavaa, niistä jää jotenkin uupumaan tarvittava karisma. Onneksi Zorro on kuitenkin miesten mies, ja ainakin minuun tehoaa vieläkin hänen karismansa. Elikä, jos pitää Mask of Zorrosta, pitää myös tästäkin. Ihan samanlaista uutuden tunnetta ei tule, mutta ihan mukava jatko-osahan tämä on - tässä Lotrien tappamassa elokuvateollisuudessa.nimimerkki: Tumppimies",Onneksi Zorro on kuitenkin miesten mies.
411,100.0,"Zorro on ""The Sankari"". Lattiakaiuttimen kokoisena Zorron seikkailuja seurattiin sormen kynsiä jyrsien. Tuosta ajasta lähtien Zorro on ohittanut kaikki kelvottomat sankaritekeleet: Hämähäkkimiehet, Supermanit ja ties mitkä Mutantti-Antit. On helpotus huomata kuinka sankarien sankari on jälleen räpsimässä Z-merkkejä kansan riistäjien retonkeihin. Ja juuri siinä vuosikymmeniä vanhassa, oikeassa seikkailun hengessä.Zorron naamio koostuu kolmen ihmisen show'sta. Anthony Hopkins heittää lapajättiläisiä alussa puiden oksilla kunnes käy käpysesti. Oppipoika astuu kuvioihin Antonio Banderaksen esittämän ukkelin muodossa jatkaen kunniakasta taistelua valtaa pitäviä vastaan. Kolmas seikkailun päähenkilöistä on em. ukkeleiden mieliä eri syistä kuohuttava Elena (Catherine Zeta-Jones). ",On helpotus huomata kuinka sankarien sankari on jälleen räpsimässä Z-merkkejä kansan riistäjien retonkeihin
412,70.0,"Yksi omaperäisimmistä naamiosankareista teki kaivatun ja seikkailuntäytteisen paluun 90-luvun lopulla.  Z-merkkejä mielellään raapusteleva Zorro saapui valkokankaille, muhkeampana kuin koskaan. Zorron naamiota voidaan pitää aikansa merkkiteoksena. Elokuva kertoo hahmon tarinan tietyllä vakavuudella, mutta pilke silmäkulmassa.Ikääntynyt Don Diego De La Vega (Hopkins) alkaa etsiä uutta mantelinperijää Zorro-viitan kantajaksi. De La Vega vannoo kostoa Monterolle (Wilson), joka aikanaan murhasi tämän naisen ja kaappasi tämän Elena-tyttären. Potentiaalisin (ja ainoa) ehdokas tähän vaativaan tehtävään on kuitenkin alkoholisoitunut ja vähän simppelin oloinen rosvon retku Alejandro (Banderas), joka puolestaan kantaa kaunaa veljensä murhanneelle Kapteeni Lovelle (Letscher). Koston tie on kuitenkin kuoppainen, kun tunteet ja intohimo astuvat mukaan peliin.Zorron naamiota vie eteenpäin juurikin kyseisen hahmon ympärille rakentunut historia. Tarina pistetään katkolle hetkeksi, jotta hahmojen kemia alkaa varmasti toimia katsojankin silmiin. Rohkea, mutta tässä tapauksessa toimiva temppu toimii. Menetetty puolituntinen korvataan jälkeenpäin otteessaan pitävillä ja viihdyttävillä toimintajaksoilla. Aidot stuntit upeasti lavastetussa ympäristössä takaavat viihtyvyyden. Autojen ja pyssyjen sijaan, toimintakohtaukset tehdään miekat kalisten ja hepoilla ratsastaen. Liiallisuuksiin ei kuitenkaan sorruta, sillä kyseessä on silloisen K-8-luokituksen omaava seikkailuelokuva. Ohjaajalla ja näyttelijöillä on ollut selvästikin intohimoa ja mielikuvitusta toteuttaa tarina perinteisin konstein, sillä tietokonetehosteita ja stunt-miehiä näkyy todella vähän kuvioissa.Näyttelijäsuoritukset osuvat nappiin, sillä karismaattinen Hopkins ja charmikas Banderas hoitavat hommansa loppuun asti tyylillä. Banderasin hahmoon tehty humoristisempi lähestymistapa pitää paketin kasassa, tylsimmissäkin kohdissa. Dialogi toimii hauskoissa, ja vakavammissakin otoksissa, joissa Hopkinsin pokerinaamaa käytetään arveluttavan tehokkaasti. Läpimurtoroolinsa tehneen Zeta-Jonesinkin voi sanoa olleen varsin lahjakas, seksikkyydestään huolimatta.Äänimaailma on terävän taidokasta ja olennainen osa elokuvaa. Musiikki avaa uusia maailmoja kuvaston ympärille. Menevä flamenco- musiikki terästää varsinkin miekkailu-kohtauksista entistä jykevämpää katseltavaa.Ohjaaja Martin Cambellin urakehitystä on ollut mielenkiintoista seurata. Hän on saanut monet näyttelijät kansainväliseen kuuluisuuteen teoksillaan. Ohjaaja saa näyttelijöistään kaiken irti, mitä irrotettavissa on. Hän tietää näyttelijöiden kyvyt, eikä pelkää ottaa riskejä. Hahmoihin syventyminen liiaksi lienee tarkoituksellista, mutta paikoin myös puuduttavaa. Keskimäärin kahden tunnin elokuvia ainoastaan tehnyt mies saisi katsojista enemmän irti jättämällä pätkistään edes 10- 15 minuuttia leikkauspöydälle. Alku/keskikohta/loppu-kerronnasta liika pituus imee mehuja pois.Zorron naamio sai aikanaan minut valtaansa. Nykyään, kun supersankareita syntyy kolme vuodessa, tätä katsoessa tulee miellyttävän nostalginen tunne. Tunne, jossa vanhat arvot pätevät vielä. Kyseessä on sankaritarina, joka mitataan tunteilla ja teoilla eikä tunteina ja tehosteina. Tämä on seikkailu-elokuvien parhaimmistoa, joka uppoaa perinteitä kunnioittavaan katsojaan. ","Tämä on seikkailu-elokuvien parhaimmistoa, joka uppoaa perinteitä kunnioittavaan katsojaan."
413,90.0,"Aleksander Dovzenkon läpimurtoelokuvan juonta on vähintään yhtä vaikeaa selittää auki kuin mitä sitä on katsoa. Kyseessä on vähän D.W. Griffithin Suvaitsemattomuuden kaltainen useampaan aikatasoon sijoittuva löyhän episodimuotoinen historiallinen eeppos, jonka keskiössä on luonnollisesti Ukraina ja Zvenigoran vuoren salaperäinen aarre, jonka ulkopuolinen valloittaja toisensa jälkeen on yrittänyt saada käsiinsä. Yksittäisiä henkilöhahmoja elokuvassa ei tyypilliseen neuvostoelokuvien tyyliin ole tarinaa kertovaa vanhaa ukkoa lukuun ottamtta.Zvenigora on hyvin abstrakti ja kaikenlaista symboliikkaa vilisevä katsomiskokemus, joten viihteellistä elokuvaa kannattaa suosiolla jättää väliin. Oikeastaan tämä on jo niin kimurantti ja vaikeaselkoinen, että tämä käy välillä jo melko raskaanpuoleiseksi vaikka kaikenlaista vaikeampaa olisikin tottunut katsomaan. Pienen kirja- ja nettikaivelun tuloksena sain selville elokuvan kertovan todellisuudessa ihmisen ja luonnon suhteesta. Erityisesti Dovzenko oli kiinnostunut ihmisen kyvystä hallita luontoa, minkä ymmärtämisen hän näki työväestön vallankumouksen yhtenä päällimmäisistä ansioista.Äärimmäisestä vaikeaselkoisuudesta huolimatta Zvenigora on kuitenkin perinteiseen Dovzenkon tapaan äärimmäisen kiinnostavaa katseltavaa ja vaikkei tästä aina kovin helpolla perille pääsekään, iskee elokuvan visuaalinen ilme kuin lekalla jakaukseen. Dovzenko oli selvästi mieltynyt jo tässä vaiheessa erilaisiin siluettiotoksiin ja erityisesti teollisuutta kuvaavissa jaksoissa nähtäviin toisiaan leikkaaviin monimutkaisiin geometrisiin kuvioihin, mutta kumpiakaan ei onneksi viljellä liiaksi. Ainut negatiivinen asia, jota tästä visuaalisessa mielessä voi sanoa, on että Arsenal ja Maa tekivät saman vieläkin paremmin.","Ei ehkä paras, mutta taatusti yksi vaikeaselkoisimmista mykistä neuvostoklassikoista."
414,20.0,"Kaksi luonteeltaan vastakkaista kaverusta, maskuliininen ja machoileva Lou (Kenny Johnson, The Shield) ja nörtähtävä sekä hintelö Ryan (Ryan Fox) ovat matkalla Las Vegasiin viikonlopuksi.Ryan on kiehtoutunut Zzyzxistä, tiestä, jonka varrella on sattunut mysteerisiä kulttimurhia. He päättävät siis pistäytyä tällä tiellä matkan varrella.Tiellä tulee vastaan hoiperteleva turisti ja Lou ehdottaa hit and runia, kukaan ei huomaisi. Ryan suhtautuu Louin mahdolliseen vitsailuun sen verran vakavasti, että tilanne päättyy pieneen kahakkaan ja lopulta miehen yliajoon.Tilanne mutkistuu, kun Loui ja Ryan törmäävät kuolleen miehen vaimoon. Zzyzx ei ole hiottu timantti genressään. Se kuuluu uuden vuosituhannen huimasti kasvaneeseen indie-trillerien sekamelskaan, eikä erotu edukseen millään tavalla.Elokuva on muodikas psykologinen trilleri, jonka pohjana on katsojan aliarvioiminen. Elokuvassa annetaan paljon näennäisesti nokkelia vihjeitä, mutta ne ovat aivan liian alleviivattuja.Siksi lopun tullessa loppupuoliskon tapahtumat eivät ole innostavia, jännittäviä tai kiinnostavia, vaan aiheuttavat lähinnä epäuskoista tuhahtelua.Zzyzx on ohjaaja-näyttelijä-tuottajan, Richard Halpernin ensimmäinen ohjaustyö valitettavasti se ei ole millään alueella vakuuttava. Vaikka Art D'Alessandron käsikirjoitus onkin kasa kuivunutta ripulia, se ei ollut kuitenkaan elokuvan ainoa kompastuskivi.Elokuvan teknisyys ja ohjaus on aika tuskaista katsottavaa ja muutamassa kohtauksessa tulee mieleen Bad Tasten kuuluisa kohtaus, jossa Peter Jacksonin tiputtua näkyy verien heittäjän sanko. Musiikki, leikkaus ja kuvaus toivat mieleen lukion kuvataidekurssin elokuvaprojektit ja näiden keskinkertaisuus ja huonous olisi ollut ihan ymmärrettävää mikäli itse ohjaaja olisi ollut vastuussa näistä.Näyttelijöiden kökköys yllätti minut, kaikilla heistä on aikaisempia rooleja ihan kuuluisissakin projekteissa. Zzyzxissä näytteleminen on liijoiteltua, tämä ei sovi yhtään tämäntyyppiseen elokuvaan ja antaa ohjaajasta aika hölmön kuvan.Elokuvalla oli miljoonan budjetti. Ihmettelen vain kenelle nämä rahat ovat menneet, sillä elokuvasta on aika vaikea löytää mitään hyvää. Elokuva on samaa vanhaa yrittäen olla uutta, se on erittäin amatöörimäinen, alleviivaava, tietynlaisessa hidastahtisuudessaan katteettoman meluava. Toisaalta Zzyzx ei ole juurikaan mitään. ",Elokuva on samaa vanhaa yrittäen olla uutta.
415,70.0,"Äideistä parhain on kertomus pienestä pojasta nimeltä Eero, joka lähetetään sodan aikana Ruotsiin sotalapseksi. Ruotsissa häntä odottaa uusi perhe, jossa Hjalmar-isä ottaa uuden pojan iloisesti vastaan, mutta Signe-äiti ei tunnu oikein tulevan toimeen uuden poikansa kanssa. Eeron on opittava uusi kulttuuri ja uuden perheen säännöt. Ruotsia taitamattomana Eero joutuu opettelemaan myös uuden kielen, että pärjäisi uuden perheensä kanssa.Klaus Härön elokuva sotalapsista pääsi tämän vuoden Suomen Oscar-ehdokkaaksi. Äideistä parhain onkin juuri sellainen elokuva, josta Oscar-tuomaristo pitää. Se on sulavasti kerrottu koskettava selviytymistarina, niistähän pidetään. Härö on kyllä taitava ohjaaja, joka taitaa klassisen elokuvakerronnan. Hieno visuaalinen puoli jättää usein jopa välillä laahaavan tarinan varjoonsa. Kuvaus on hyvin kaunista ja koskettava tarina jaksaa pitää mielenkiintoa yllä, vaikka leffan 110 minuuttia sisältää muutaman tylsänkin minuutin. Kokoonsa nähden elokuva jättää ehkä hieman tyhjän olon.Näyttelijötyö toimii. Nuorta Eeroa esittävä Topi Majaniemi ja aikuista versiota tulkitseva Esko Salminen vetävät ehdottomasti vakuuttavimmat show't, eikä kummankaan roolisuorituksesta ei voi sanoa mitään pahaa. Majaniemen Topista saattaa vielä tulevaisuudessa tulla Salmisen kaltainen suurten tunteiden tulkitsija. Kari-Pekka Toivonen tekee pienen mutta tapansa mukaan hyvän roolisuorituksen Eeron oikeana isänä, ja nouseva ruotsalainen tähti Michael Nyqvist saa aikaan varsin hienoa jälkeä ""Ruotsin isänä"". Kiitosta ansaitsee myös Maria Lundqvistin erittäin vahvasti tulkitsema Signe, jonka suhde uuteen perheenjäseneen Eero-poikaan lämpenee hiljalleen. Porukan heikoin lenkki on Eeron oikeaa äitiä esittävä Marjaana Maijala, joka ei suoraan sanottuna osaa näytellä. Turha tuollaista johtopäätöstä on yhden leffan perustaalla tehdä, mutta olen valitettavasti todistanut hänen ilmeetöntä näyttelemistä muissakin elokuvissa.",Kyllä tällaisen nyyhkyelokuvan uskoisi uppoavan suureen yleisöön.
416,80.0,"Neuvostoaikakauden pateettisuudella ja pauhulla päälle hyökyvä Äiti on äänekäs mykkäelokuva. Sen kuvissa on niin vahvaa sanomaa, että katsomossa lentävät tupeet ja hatut päistä. Pudovkinin klassikkoraina tuo karua viestiä menneestä.Elokuvan äiti (Baranovskaya) on köyhän talon emäntä, joka on mukisematta ottanut, mitä talon miesväki on antanut. Äidin silmäterä on hänen poikansa (Batalov), joka sotkeentuu karskien kaverien hämäräpuuhiin. Se on monttu, johon edes mutsikullan hauras ja känsäinen käsi ei ylety kunnolla. Mutta äiti yrittää silti, käyden epätoivoiseen taistoon yhteiskunnan epäkohtia vastaan kuin leppäkerttu monsteriautoa päin. Ohjaaja Pudovkin kritisoi auktoriteetteja tuikealla otteella, mutta käyttää samalla elokuvansa keskeisintä hahmoa ikävällä tavalla hyväksi. Äidistä on useisiin amerikkalaiselokuviin verrattuna vaikea löytää sympaattista hahmoa, johon voisi samaistuakin.",Kun oma poika ei olekaan kullannuppu.
417,100.0,"Mieleni minun tekevi... arvostella taas vaihteeksi neuvostoelokuvaa! En tiedä miksi, mutta jostain syystä olin täysin unohtanut tämän elokuvan olemassaolon vaikka viime aikoina olenkin arvostellut runsaalla kädellä näitä itänaapurin mykkiä klassikkotason tuotoksia.Äiti tai pohjalaisittain Äitee perustuu Maksim Gorkin samannimiseen opukseen, joka muuten on myös päivänsankari (24.12) Tarja Halosen suosikkikirjasia. Alkuperäinen romaani kertoo riipivän realistisella otteella vuoden 1905 epäonnistuneesta vallankumouksesta sekä sen keskelle joutuvasta työläisperheestä, päähenkilönään nimensä mukaisesti äiti. Gorki itse ei pitänyt romaania mitenkään ihmeellisenä, mutta lokakuun vallankumouksen jälkeen siitä tuli vähemmän yllättäen symbolisesti merkittävä teos ja Gorkista itsestään Neuvostoliiton kansallissankari.Äiti-elokuva seuraa kirjan juonta kuitenkin vain hyvin kursorisesti ja pilkuntarkka realismi on korvattu aikansa neuvostoliittolaisella myyttisyydellä ja kylmä objektiivisuus erilaisilla aatteellisilla arkkityypeillä sekä uskonnolliset mittasuhteet saavuttavalla paatoksellisilla hengellä. Tehtaan silta ei esimerkiksi ole enää vain pelkkä silta, vaan symbolinen raja herraskaisen kapitalismin sorron ja työväen välillä eikä jäänmurtaja murra vain jäätä vaan koko vanhan yhteiskuntajärjestyksen - kiitos tyylikkään montaasin.Käytännön tasolla elokuvan tarina itsessään kertoo ihmisen kasvusta luokkatietoisuuteen ja sen ainoan oikean aatteen paloon, lopulta oikeaoppiseksi vallankumoukselliseksi marttyyriksi asti. Muodonmuutosprosessi saa alkunsa koko jupakan keskiössä olevan perheen aikuisen pojan sekaannuttua työväenliikkeen kumoukselliseen toimintaan, mutta ennen pitkää valtoimenaan raivoavassa luokkasodassa passiivisena sivustakatsojana olleesta äidistä itsestään kuoriutuu erinäisten vaiheiden jälkeen aito punalippua heiluttava työväenluokan sankari.Ilmestyessään Äiti oli valtaisa menestys, sen kuvaus, emotionaalista voimaa ja innovatiivista montaasitekniikkaa ylistettiin varauksetta ja Vsevolod Pudovkin nousikin käytännössä tämän ansiosta kertaheitolla neuvostoelokuvan terävimpään eturintamaan Sergei Eiseinsteinin kanssa. Nykyaikana Äiti ei enää ole saanut läheskään yhtä suurta huomiota ja kiitosta kuin moni muu aikansa neuvostoliittolainen klassikko vaan moni tuntuu kylmästi ohittavan tämän ""silkkana propagandana"", jota Äiti periaatteessa onkin, mutta pahuksen korkealaatuista sellaista.Omasta mielestäni kyseessä on helposti parhaita mykkiä neukkulaisia, Panssarilaiva Potemkinin, Mies ja elokuvakameran, Uusi Babylonin ja Arsenalin tasolle yltävä mestariteos.",Filmatisointina harvinaislaatuisesti jopa klassista alkuperäisteostakin onnistuneempi.
418,60.0,"Vuonna 1988 valmistunut Die Hard on saanut seuraajakseen vuosien varrella monen monta sitä kopoivaa elokuvaa. Yksi tälläinen on Peter Hyamsin vuonna 1995 ohjaama Sudden Death - Äkkikuolema. Pääosassa heilui Van Damme. Terroristit ovat jälleen pahanteossa, tällä kertaa jäähallillinen ihmisiä on kaapattu ja yksi mies on sodassa terroristejä vastaan.Palomies Darren McCord (Van Damme) vie kaksi lastaan katselemaan NHL Stanley Cup finaalia, jonne saapuu myös varapresidentti (Raymond J. Barry). Kukaan ei tiedä, että pahamainen terroristijoukkio kaappaa vallan hallissa pelin käydessä täysillä. Terroristien johtaja Joshua Foss (Powers Boothe) antaa heille aikaa välikatkoille maksaa tietty summa rahaa. McCordin toinen lapsi joutuu sattumalta vara-presidnetin aitioon. McCord lähtee pienelle terroristijahdille, jonka aikana sattuu ja tapahtuu.Äkkikuolema on ihan mukiinmenevä actionpätkä. Juoni todella hieman muistutti Die Hardia. Van Damme hoiti roolinsa jälleen samalla kaavalla kuin ennenkin. Powers Boothe ärisi pahiksena ihan hyvin. Peter Hyamsin ohjauksessakaan ei mitään valittamista ollut.",Tällä kertaa jäähallillinen ihmisiä on kaapattu ja yksi mies on sodassa terroristejä vastaan.
419,70.0,"Max Goldman (Walter Matthau) ja John Gustafson (Jack Lemmon) jatkavat kinastelujaan Wabashassa. John on onnellisesti naimisissa Arielin (Ann-Margret) kanssa. Johnin isäkin (Burgess Meredith) on vielä elossa ja vetreässä kunnossa, vaikka onkin jo 95-vuotias. Isän ruokavalioon kuuluvat pekoni ja olut. Max elelee yksinään ja kalastelee useasti. Hänen poikansa Jacob (Kevin Pollak) ja Johnin tytär Melanie (Daryl Hannah) ovat menossa naimisiin ja he antavat isiensä suunnitella häitä. Samoihin aikoihin Maria Ragetti (Sophia Loren) tulee pitämään italialaista ravintolaa äitinsä kanssa Wabashaan ja paikaksi on valittu vanha syöttimyymälä. Sehän ei Johnille ja Maxille käy vaan he aloittavat sodan Mariaa vastaan. Tietenkin Maxin ja Marian välille ehtii jopa syntyä pientä romanssia. Samalla olisi tarkoitus saada kiinni legendaarinen kala Monnivaari.Äksymmät vanhat herrat on jatkoa elokuvalle Äksyt vanhat herrat. Ensimmäinen osa oli leppoinen romanttinen komedia ja samoissa tunnelmissa jatkaa tämä jatko-osakin. Hyvälle tuulelle tulee tämänkin jälkeen. Tämä pitää sisällään kalastusta, romantiikkaa sekä pappojen tappelemista, mikä on varsin hauskaa. Tässä onkin kyseessä varsin veikeä ja lämminhenkinen komedia.Lemmon ja Matthau on loistava parivaljakko ja molemmat ovat loistavia näyttelijöitä. Ann-Margret ja Sophia Loren ovat molemmat hyviä. Kevin Pollak ja Daryl Hannah onnistuvat myös rooleissaan, mutta Lemmonille ja Matthaulle kuuluu suurin kunnia. Burgess Meredithin voisi melkein jopa nostaa samalle tasanteelle taisteluparin kanssa. Hänen roolinsa Johnin isänä on loistavaa työtä ja hän on aivan hulvaton. Meredithin hahmo olisi melkeinpä jopa ansainnut oman elokuvan, mutta enää se ei ole mahdollista, kun mies on jo hylännyt tämän maailman. Ohjaajana on tällä kertaa Howard Deutch, joka osaa ohjata ihan menevän komedian.Tylsiä hetkiäkin on toki luvassa, mutta kokonaisuutena tämä on varsin vauhdikas. Huonoksi puoleksi voitaisiin myös laskea, että tässä ei oikeastaan ollut yhtenäistä juonta vaan erilaisia tapahtumia pappojen elämässä. No, hyvä maku tästä kuitenkin jää suuhun. Pisteitä nostaa myös nostalgiapisteet sillä muistan vielä kun katselin tätä pienenä nassikkana ja kuinka paljon nauroin. Molemmat äksyilyt ovat mielestäni melkeinpä yhtä hyviä, eikä tämä ainakaan paljon häviä ykköselle.Romanttista komediaa etsiville tässä olisi hyvä pätkä. Minä ainakin olen jaksanut kuluttaa tämän parissa moniakin katselukertoja. Väsyttävän illan päätteeksi tämä varmasti kohentaa mieltäsi ja piristää oikein kunnolla. Eipä tästä paljon pahaakaan sanottavaa löydy. Kannattaa myös tutustua Äksyihin vanhoihin herroihin, niin voi päästä paremmin mukaan pläjäyksen meininkiin.","Kalastusta, romantiikkaa sekä pappojen tappelemista, mikä on varsin hauskaa."
420,70.0,"Äksyt vanhat herrat kertoo kahdesta äksystä vanhasta herrasta. John Gustafson (Lemmon) ja Max Goldman (Matthau) viettävät leppoisaa elämää Wabashassa, jonka talven myötä lumi on vallannut. He pilkkivät ja kinastelevat keskenään, kunnes naapuriin muuttaa salaperäinen nainen nimeltä Ariel (Ann-Margret). Molemmat ihastuvat tuohon kummalliset käytöstavat omaavaan naiseen ja tietenkin se kiristää vihamiehien välejä entisestään.Ehkäpä valkokankaiden parhaimman parivaljakon muodostavat Jack Lemmon ja Walter Matthau. He ovat myös erikseen mainioita näyttelijöitä, mutta yhdessä he saavat puristettua itsestään ulos vieläkin mainiommat roolisuoritukset, niin myös tässä leffassa. Äksyt vanhat herrat onkin kaksikon 1990-luvun paras yhteistyö. Se on idealtaan tavanomainen romanttinen komedia, mutta kuitenkin se on keskivertoa romanttista komediaa paljon hauskempi. Lemmon ja Matthau ärjyvät toisilleen hauskasti ja Lemmonin tulkitseman Johnin isäpappana nähtävä Burgess Meredit heittää aivan hulvatonta läppää. Elokuvan huumori lähteekin juuri tuosta pappaenergiasta, tämä on kuin miesten versio TV-sarjasta Tyttökullat. Tilannekomiikka kukoistaa ja loistavat näyttelijät maustavat leffaa mukavasti. Jo mainittujen roolisuoritusten lisäksi pitää mainita vielä Ann-Margret, joka saa aikaan myös hienoa jälkeä, vaikka ei pääsekään tehokaksikon tasolle.Vaikka Äksyt vanhat herrat on pääasiassa mukava romanttinen komedia, joka tarjoaa monet hyvät naurut, niin on se myös omalla tavallaan haikea tarina vanhenemisesta. Elokuvan päähenkilöiden elämästä on muuttumassa hiljalleen merkityksetöntä. Kalastus tarjoaa heille ainoan ilon tylsän arjen keskellä. Uutta toivoa heille tuottaa tuo ihastuttava uusi Ariel-naapuri, joka iästään huolimatta jaksaa ottaa elämästä kaiken mahdollisen irti. Yleensä komedioissa draamaosiot tuntuvat hyvin irrallisilta, mutta tässä draamaa on hyvin ujutettu joukkoon ja se on sulautunut siihen täydellisesti.","Yllättävän elämänmakuinen, eivätkä sen hahmot ole ollenkaan pahvisia."
421,80.0,"Kylmä talvi on taas yksi monista sellaisista John Gustafsonin (Jack Lemmon) ja Max Goldmanin (Walter Matthau) elämissä. Elinikäinen kina saa uutta vettä myllyyn kun ukkojen naapuriksi iskeytyy Ariel Truax (Ann-Margret). Lisätään soppaan vielä Gustafsonin sitkeä isäukko (Burgess Meredith) ja hieman muitakin sukulaisia ja tuttavia, joten draaman värittämälle komedialle on hyvät lähtökohdat.Matthaun ja Lemmonin yhteiskarisma on elokuvan vankka perustus ja ukkokaksikon ikiaikainen, mutta yhä sydämellisen ärhäkkä sanasota on tämän perustuksen kulmakivi. Elinikäisillä kinastelijoilla on enemmän kuin yksi asia yhteistä ja kaikki on sallittua sodassa ja rakkaudessa. Koomisten hetkien lisäksi mukana on myös todellista draamaa ihmisen vanhenemisen tuottamasta yksinäisyydestä ja ikuisista tarpeista.Draaman lähtökohta ei ole kahden ukon muinainen kina, vaan uusi naapuri Ariel Truax, elinvoimainen, tyylikäs ja arvokkaan kaunis taiteilija. Ann-Margret toimittaa suorastaan enkelimäisen vahvan suorituksen. Burgess Meredith ikivanhana isäukko-Gustafsonina repii nauruhermoja räväkällä asenteella jonka voi saavuttaa vain olemalla 94-vuotias ja yhä sätkää ja kaljaa kiskova alatyylin ilmauksien äijä. Sivuhahmo loikkaa valopiiriin ja varastaa shown kokonaan.Lopputulos on maukas yhdistelmä komediaa ja draamaa. Oikeasti hauska elokuva ja erinomaiset näyttelijäsuoritukset ovat pelkkä bonus.",Maukas yhdistelmä komediaa ja draamaa.
422,60.0,"Älkää syökö päivänkakkaroita antaa jo hupsulla nimellään olettaa, että kyseessä on poskettoman hauska komedia. Tähän oletukseen tuudittautuessaan katsoja ei taatusti tunne saavansa leffalta kaipaamaansa huumorimäärää. Huonosta leffasta tässä tapauksessa ei silti voi puhua. Älkää syökö päivänkakkaroita on sellainen kepeä, parin virnistyksen arvoinen perhekomedia, jonka seurassa parituntinenkin vierähtää mukavasti, jos siltä tosiaan ei odota liikoja.Ikipirtsakka Doris Day esittää tuttuun tyyliinsä helposti hymyyn sulavaa touhutyttöä. Tällä kertaa Day ei tavoittele Rock Hudsonin käsivarsille pääsyä, kuten useassa muussa elokuvassaan, vaan esittää kitkerän teatterikriitikon (Niven) herttaista kotirouvaa. Doriksella eli rouva Kate Mackayllä on neljä vekkulia natiaista kasvatettavanaan. Pikkuiset ovat oikeastaan varsinaisia riiviöitä – yhtä heistä on pakko pitää peräti häkissä. Perheen elämää ei yhtään helpota se, että isipappa nousee kaupunkinsa kahdentoista arvostetuimman kriitikon joukkoon. Isompi palkkashekki suo tilaisuuden muuttaa isompaan taloon, mutta mitäpä jos uusi kämppä onkin täysi murju? Ja mitä mahtaakaan tapahtua, kun kriitikon itsensä nuoruusvuosinaan kirjoittama jämänäytelmä halutaan vihdoinkin esittää suurelle yleisölle?Elokuvan lähtökohdat ovat kieltämättä kutkuttavia. Sen tempossakaan ei moittimista, vitsiä pukataan vitsin perään vähintään moderato (= käyden). On kuitenkin otettava huomioon, että huumori on 1950/-60-luvun tapaan perin kilttiä ja tapahtumien pyöriessä enimmäkseen amerikkalaisen kotirouvan arjen ympärillä voi niistä löytää aika vähän itselleen läheisiä juttuja.Leffan puitteet ovat tuttuun Hollywood-tyyliin huolella tehdyt. Värit ovat raikkaita kuin Doris Day pääosassaan ja tilat avaria kuin unelma-asunnoissa aina. Varsinaisia musiikkinumeroita rainassa on oikeastaan vain kaksi, joten siihen puoleen katsojan ei tarvitse pelätä uuvahtavansa.",Kiltti perhekomedia kriitikon rouvan arjesta talonmurjun ja neljän riiviön kanssa.
423,60.0,"Marx-veljesten suuresti ylistetyn komedian Ilta oopperassa (1935) juonta ja sketsejä lainaileva Älykääpiöt oli ensimmäisellä katsomiskerralla kerrassaan hupaisa. Neljännellä kerralla alkoi jo tuntua siltä, että olisi korkea aika nähdä myös alkuperäinen leffa. Älykääpiöt soveltuu lähinnä sellaisille henkilöille, jotka inhoavat mustavalkoisia elokuvia ja tykkäävät crazy-komedioista, joissa huumoria ei ole kuokittu liian syvään navan eteläpuolelta.Komedian päähenkilöinä häärii kolme miestä: hyperaktiivinen vakuutusmyyjä Roland T. Flakfizer (Turturro), jonka suu käy kuin mummon vanha Singer, kortiton taksisuhari Rocco Melonchek (Smith) ja yleishyödyllinen poplarihyypiö Jacques (Nelson), jonka taskuissa on enemmän tavaraa kuin kymmenen mammamuumin väskyssä. Tämä trio säntää eräänä kauniina aamupäivänä rouva Lillian Oglethorpen (Marchand) lukaaliin, jossa selvitetään edesmenneen herra Oglethorpen pesää. Vainaan varat päätetään käyttää korkeakulttuurin ts. baletin tukemiseen. Kunnon bisnesnaisen tavoin leskirouva päättää kilpailuttaa balettinsa johtajat, joista toinen on – of course – Flakfizer. Joutsenlampi ei ole koskaan ollut hauskempi.",Marx-veljesten klassikkoa mukaileva ilottelu John Turturrolla maustettuna.
424,80.0,"Johnny Knoxville on niin ikään kaikille tuttu MTV:een Jackasseistä, mutta elokuvien saralla mies on tehnyt myös pätevää työtä, mistä on hyvänä esimerkkinä tämä Farrellyn veljesten tuottama älyvapaa vetoSteve Barker on se lähes kuuluisa nykykomedian perinteinen luuseri, joka ei osaa mitään. Steven setä on vähän pienessä pulassa mafian takia. Velkoja on iso kourallinen ja rahat pitäisi saada jollain tavalla. Setä sitten keksii, että laittaa Steven esittämään kehitysvammaista, päästäkseen paraolympialaisiin ja voittaakseen rahat. Tiedossa on tietenkin kourallinen kommelluksia ja satunnaisia iskuja palleihin ja kompastumisia. Perinteitä kunnioittaen Farrellyt ovat sisäistäneet elokuvaan Stoogesien tyyliin, slapstickiä. Komedia syntyy juuri näistä elementeistä. Vammaisuutta korostetaan leffassa hyvin paljon, mutta selvällä lämmöllä ja kunnioituksella.Johnny Knoxville on tässä elokuvassa hyvin sympaattinen ja sopii luuserin Steven rooliin. Brian Cox äreänä setänä vetää roolin kotiin, kunnialla. Katherine Heigl on kaunis ja tekee roolissaan mahtavaa työtä. ",Tiedossa on tietenkin kourallinen kommelluksia ja satunnaisia iskuja palleihin ja kompastumisia.
425,100.0,"Opettajantyö ei ole pelkkää teorianhallintaa vaan pyyteetöntä kasvatustyötä, joka vaatii periksi antamatonta luonnetta. Tässä elokuvassa Edward James Olmoksen esittämä opettaja tietää opiskelijoidensa vaikeat taustat. Sen takia hänen on alettava vaatia myös itseltään enemmän. Opettajan työ ei ole näin ollen hänelle ammatti, josta hankitaan elanto, vaan se on aito missio, jonka päämääränä on vaikuttaa oppilaidensa tulevaisuuteen positiivisesti.Elokuva perustuu tositapahtumiin 1980-luvun alkupuolen Los Angelesiin, jossa jonkin sortin tietokonevelho Escalante (Olmos) pestataan atk-opettajaksi kouluun, jonka oppilaat tulevat ns. huonommista oloista. Escalantelle selviää nopeasti, että tämä koulu on niin huonomaineinen, ettei sinne ole edes toimitettu mitään tietokoneita. Näin ollen Escalantesta tehdään normaali tuntiopettaja. Hän ottaa tehtävän tarmolla vastaan ja tekee latinonuorille heti selväksi, mitä hän heiltä odottaa. Escalante on tiukka ja vaativa opettaja. Toki hän käyttää yhtenä opetusmetodinaan myös huumoria, mutta hän ei viljele sitä kuin pelle, joka hakee oppilaidensa hyväksyntää tai muutamaa halpaa naurua. Asiallinen vanhan liiton opettajatyyppi on siis kyseessä.Miami Vicen Castillona parhaiten tunnettu Edward James Olmos on epäilemättä yksi lahjakkaimmista ihmisistä, mitä Hollywoodissa on viime aikoina vaikuttanut. Baseball-ammattilainen, rock-laulaja, näyttelijä ja ohjaaja kuuluvat titteleihin, joita Olmosiin on aikojen saatossa liitetty. Hän on saanut kaikista tehtävistään paljon tunnustusta, mutta suuren yleisön suosio on miestä kuitenkin aina kartellut. Älä anna periksi -elokuvan opettajanrooli on toistaiseksi ainoa, mistä Olmos on saanut Oscar-ehdokkuuden. Tämä opettajan rooli kieltämättä onkin Olmosin tähänastisen näyttelijäuran kruunu. Hänen hahmonsa on ulkoisesti täydellinen miesopettajan prototyyppi. Toisin sanoen hän muistuttaa uitettua rämemajavaa kipeine kekkoslovakia silmälaseineen. Katsoja ajattelee automaattisesti, että tuolla kaverilla ei voi olla mitään auktoriteettia näihin katujenkasvatteihin. Totuus kuitenkin on, että voima joka pursuaa tämän opettajahahmon sisältä, pystyy tahdollaan siirtämään vuoria. Voima ei kuitenkaan tarkoita uhkailua ja väkivaltaa niin kuin aikalaiselokuvassa nimeltä Reksi, vaan suoritus lähtee täysin Olmosin persoonasta ja ilman häntä tämä elokuva ei olisi mitään.   Opettajan vastapuoli eli luokka koostuu värikkäästä joukosta latinonuoria, joista kaikki ovat omalla tavallaan kiinnostavia. Päähuomio keskittyy Lou Diamond Phillipsin esittämään oppilaaseen nimeltä Angel Guzman. Guzmanin hahmo tiivistää sen, kuinka kaikkein hankalimmastakin materiaalista voidaan muokata oppimaan kykenevä yksilö. Guzmanin ulkoisesta tyylistä voin kertoa vielä sen verran, että hän käyttää päässään ""coolia"" hiusverkkoa, joka ilmeisesti oli 80-luvun alun jenginuorison suosiossa. Mahtaako muodin kierrätys tuoda nuo hyttysverkot vielä kerran takaisin - toivotaan parasta! Pelätään pahinta! Elokuvan lopussa Andy Garcia tekee vielä raikkaan tuntuisen vierailun opetushallituksen tarkastajana. Nuori Garcia on aina mukavan viileä ilmestys.Älä anna periksi on ehdoton kouluelokuvien klassikko. Jotain elokuvan realismista ja innovatiivisuudesta kertoo jo sekin, että tätä on käytetty paljon erilaisissa opettajakoulutus tilanteissa, joissa tutkitaan erilaisia opetustyylejä. Jokaisen opettajan, joka tuntee motivaatio-ongelmia, tulisi katsoa tämä ja sen jälkeen miettiä onko hänellä mitään annettavaa oppilailleen. Koulutuksella on nimittäin lähtemätön vaikutus ihmisen tulevaisuuteen.Elokuvan lopuksi esitetään vielä faktat siitä, mitä motivoituneella opetuksella saadaan aikaan. Tuloksien luulisi vakuuttavan jokaisen katsojan. Elokuvan voikin hyvällä syyllä omistaa kaikille opettajille, jotka oman persoonallisuutensa likoon laittaen, jaksavat raataa jokaisen oppilaansa eteen niin paljon, että oppi menee varmasti perille.","Jokaisen opettajan, joka tuntee motivaatio-ongelmia, tulisi katsoa tämä elokuva."
426,50.0,"Tervetuloa kiiltokuvamaailmaan, jossa toinen toistaan virheettömämmät nuoret telovat suhteitaan. Get over it - Älä jätä minua on pahimmillaan kliseisintä huumorintynkää aloittelijatasolla, mutta onpa niitä hyviäkin hetkiä 83 minuutin aikana. Kelausnappulan käyttö suvantokohdissa kylläkin tuntuu houkuttelevalta. Elokuvan juoni on melko yksinkertainen: itsekeskeinen rokkari tulee ja vie tavis Berkelta (Ben Foster) unelmien tytön Allisonin (Melissa Sagemiller). Tämän jälkeen tavis nolaa itsensä tytön edessä voidakseen nolata itsensä uudelleen. Jatko ei ole kovinkaan yllättävää, vaan kyllähän sankari rakkautta tavoitellessaan vielä pari kertaa nolaa itsensä. Ilmoittautuupa hän jopa näytelmään, vaikkei koskaan ole näytellyt. Auttajaksi toivottomaan yritykseen siunaantuu Kirsten Dunstin näyttelemä kuuma pakkaus Kelly Woods. Toope sankari ei tietenkään huomaa, että Kelly on rakastunut häneen, kun taas ex-heila ei välitä jätöksen vertaa koko miehestä. Tosiasioiden huomaamatta jättämiseen voi vaikuttaa tosin mm. se, että Kelly vahingossa ampuu Berkea jalkajousella, Allison ei.Mukana kuvioissa vilahtavat domina (Carmen Electra), onnettomuusherkkä ja isorintainen bimbo blondi sekä kiimainen pikkupiski ovat halpoja yrityksiä tehdä huumoria. Kertaakaan ei vitsien kohdalla tarvinnut nauraa, mutta onneksi pientä draamaakin on mukana, ja koulun versio Shakespearen Keskikesän yön unesta on paikoin valloittavaa katseltavaa. Näytelmänohjaaja Desmond Forrest Oates (Martin Short) on hauskin hahmoista, ja tarkoituksellisine kliseineen aika toimivaa stereotypioille kujeilua.Get over it ei ehkä ole kekseliäs eikä edes kovin hauska, mutta itse ihastuin aivottomaan näytelmätolloiluun ja Kirsten Dunstiin jälleen mukavassa roolissa. Kirstenin Dream of me-kappaleen tulkinta oli todella kaunista kuunneltavaa (aargh, vajoanko moisen lässytyksen pauloihin?), joka tuo puolikkaan lisäpisteen. Ja kaikki huipentuu siihen kuuluisaan huikeaan improvisoituun musikaaliin ja tanssiaskeleisiin mm. Sisqon tahdissa. ","Pöhköä kökköä, joka on ihan kivaa katseltavaa. Tietenkin kaikki ovat lopputekstien rullatessa onnellisia."
427,60.0,"Rikollisjärjestö SPECTRE varastaa kaksi ydinkärkeä. Se alkaa kiristämään Nato-mailta rahaa. Jos rahaa ei tule viikon sisällä, niin kärjet räjäytetään. Niinpä James Bond (Connery), joka on juuri tuhonnut erään kuntoutuslaitoksen ollessaan siellä kuntoutuksessa, kutsutaan etsimään kärjet ja pysäyttämään rikolliset.Älä kieltäydy kahdesti on eräänlainen re-make James Bond-elokuvasta Pallosalama. Juonet ovat kummassakin identtisiä ja monet muutkin jutut näissä kahdessa elokuvassa ovat melko samanlaisia. Onkin hieman omituista, miksi tällainen tehtiin. Ei tämä huono ole, mutta melko tarpeeton epävirallinen Bond-elokuva. Oli kyllä edellinenkin epävirallinen Bond-elokuva Casino Royale aivan tarpeeton. Ja sitä leffaa ei pitäisi kutsua edes epäviralliseksi Bondiksi, sen verran sontaa se on. Mutta palataanpa tähän leffaan. Tästä olisi voinut tulla hyväkin virallinen James Bond-elokuva, jos olisi vaivauduttu keksimään uusi juoni, eikä vain lähdetty matkimaan Pallosalamaa.Sisällöllisesti Älä kieltäydy kahdesti muistuttaa kovasti Pallosalamaa, mutta kyllä näissä on myös eroja. Eivät tosin tämän leffan toimintakohtaukset huonosti ole toteutettu. Ihan hyvää toimintaa tästäkin löytyy. Ei tämän parissa ainakaan tylsää tule. Löytyy tästä myös bondmaista sanailua ja huumoria.",Toimintaa ja bondmaista huumoria löytyy ihan mukavasti. Matkii kuitenkin liikaa Pallosalamaa.
428,70.0,"SPECTRE on varastanut ydinkärjillä varustettuja ohjuksia! Blofeld, vihollisjärjestön pää, silittelee kissaansa ja kehrää sen kanssa kilpaa onnesta. On tullut aika näyttää, mihin SPECTRE oikein pystyy. Ja sehän pystyy vaikka mihin, mutta onko vanhan 007:n voittanutta? Ehtiikö James Bond hätiin kesken taistelunsa vapaita radikaaleja vastaan? Ja mikä tärkeintä: ehtiikö James kellistää kaikki leffan naikkoset missionsa aikana?Pallosalaman uudelleenlämmitetty juoni tuskin oli pääsyy sille, että Sean Connery palasi Bondin smokkiin vielä kerran. Olihan hän kieltäytynyt jo roolista aiemminkin. Ehkä kyse oli viidenkympin villityksestä, tiedä häntä. Roger Moore heilui tuplanollaseiskana vieläpä samana vuonna Octopussyssa (ja jopa sen jälkeen), mutta Conneryn vesileikit tässä ylipitkäksikin haukutussa Bond –rainassa näyttävät ja tuntuvat paljon paremmilta. Kumpaakin miestä alkoi jo ikä painaa - Moorea tosin hivenen enemmän - mutta Conneryn tyylissä sille seikalle on aina löytynyt varaa. Heebo porskuttaa täysillä ja ilmiselvästi roolistaan nauttien.Jos Pallosalama palkittiinkin tehosteistaan, ei pystejä Älä kieltäydy kahdesti –elokuvan ryminöille tippunut. Vedenalaiset vehkeilyt näyttävät kuitenkin hyviltä ja muutenkin tehosteet ovat säilyttäneet teränsä yllättävän hyvin. Myös Conneryn rinnalla nähtävät naamat ovat hyviä. SPECTREn kenttäpahista, Largoa, esittävä Klaus Maria Brandauer on kiitettävän erilainen vihollinen. Näin siitäkin huolimatta, että Bond –teema asettaa roolille tiettyjä rajoitteita. Ruotsin lahja elokuvamaailmalle, Max von Sydow, tekee taas tavanomaisemman pahisroolin Blofeldina. Nuori Kim Basinger saa olla kiltti blondi ja Barbara Carrera pistää Fatimatkin punastelemaan käytöksellään. Pienessä sivuroolissa nähdään myös Rowan Atkinson, hyvin Johnny English –tyylisenä hyypiönä. Siitä huolimatta: kokonaisuudessaan yksi parhaimmista Bondeista.",Heebo porskuttaa täysillä ja ilmiselvästi roolistaan nauttien.
429,60.0,"Rikollisjärjestö SPECTRE toteuttaa ovelan suunnitelman. USA:n presidentin silmän kaksoiskappaleella varustettu kapteeni Jack Petachi (Gavan O'Herlihy) on avainasemassa ja käyttämällä lahjontaa ja kiristystä hän tekee kuten pitää ja rikollisjärjestö myös säästää kulujaan. Petacchin osuus oli varmistaa että testattavat risteilyohjukset ladataan oikeilla atomikärjillä ja ne siirtyvät SPECTREN haltuun, joka käyttää niitä kiristämään länsivaltoja. Fyysisesti erittäin raskaassa kuntoutuksessa ollut James Bond (Sean Connery) joutuu taas tehtävään. Hän jäljittää atomipommeja Bahamalla, Ranskassa ja lopulta Pohjois-Afrikassa käyttäen raakaa voimaa ja charmia. SPECTREn operaatiota johtaa moitteettoman PR-kuvan omaava Maximillian Largo (Klaus Maria Brandauer), jonka apurina on tappavan seksikäs Fatima Blush (Barbara Carrera) ja kuolleen Petachin sisar Domino (Kim Basinger) on korvaamattomaksi avuksi Bondille.Varsinaisen Bond-jatkumon ulkopuolinen Bond-elokuva oli Sean Conneryn viimeiseksi aiottu, vaan ei viimeiseksi jäänyt suoritus agentti 007:n roolissa ja hyvin mies työnsä teki vaikka varsinaisen sarjan arvovaltaa ei teos omaakaan. Sen sijaan se tuo mukaan annoksen mustaa huumoria, itseironiaa, psykologisesti mielenkiintoisen roiston ja viihdearvoa. Pallosalaman juonea kierrättävä teos omaa vahvat näyttelijäsuoritukset paitsi itseironiaa omaavalta Connerylta, myös Brandauerilta ja Barbara Carrera pahana kaunottarena on todellakin kaunis ja paha. Kim Basinger ensimmäisessä roolissaan pärjää hyvin, vaikka onkin epävarma roolistaan. M.n roolia täyttävä Edward Fox on kireällä tuulella ja onpa mukana jopa Rowan Atkinsonkin koomisessa roolissa ja brittikolossi Pat Roche luo remonttialan työllisyyttä hillittömän tuhoisassa kohtauksessa.Kokonaisuus toimii ongelmitta ja teknisesti moitteetta, mutta silti ei tällä teoksella ole täydellisen elokuvan patinaa. Viihdyttävä, mutta ei täydellinen teos.","Viihdyttävä, mutta ei täydellinen teos."
430,50.0,"Vuonna 1960 tämä pätkä oli vielä niin kuuma, että se oli Suomessa kiellettyjen listalla. Älä luota muukalaiseen on gangsterileffa. Siitä tavallaan kielii jo alkukohtauskin, jossa miespolo ajaa verissään päin pylvästä. Elokuva kertoo, miten siihen pisteeseen päädyttiin.On 1910-luku. Tuntematon nainen synnyttää pojan ja kuolee. Sitä ennen hän ehtii kähisemään kuuluville nimen pojalleen. Francis Kaneksi (Barrymore) ristitty poika varttuu kristillisessä kurissa ja nuhteessa, jota tarjoaa paikallisen orpokodin pappi. Poika hankkii rahaa kengänkiillottajana. Kun kulmakunnan pelätyin gangsteri, Silk Fennelli, tarjoaa popoaan pojun klanssattavaksi, tämä on onnensa huipulla. Francis tahtoo olla joskus yhtä arvostettu kuin Fennelli. Elokuva on mustavalkoinen, mutta vain teknisesti. Päähenkilöstä on kirjoitettu ristiriitainen mykkyrä, joka toisaalta suojelee heikompiaan – kuten Steve McQueenin esittämää nörtihköä juutalaista – mutta toisaalta hän taas on valmis tekemään kunnianhimossaan melkein mitä tahansa. Pelätty gangsteri Silk ei myöskään ole yksiselitteinen hahmo. Hänen vaikutusvaltansa ilmenee lähinnä vain eri hahmojen puheista. Kuvissa mies esitetään kohtalaisen miellyttävänä tyyppinä. Tämä esitystapa on moninkertaisesti tehokkaampi kuin sen verinen vaihtoehto – ainakin, kun kysymyksessä on tämän ikäinen leffa, joka muutenkin kärsii vanhahtavasta ilmaisusta. Esim. McQueeniä se ei kuitenkaan pidättele olemasta yhtä hot ja nautittava kuin vuosia myöhemmin Bullittissa. Sama ei päde pääosassa patsastelevaan John ”Drewin isä” Barrymoreen.Älä luota muukalaiseen käsittelee myös uskontokysymystä. Juutalaisia vainotaan, vaikka ollaan Amerikassa. Asenteet ja ajatukset aiheesta näytetään leffassa kuin kuvakirjan sivuilla. Mälsä kertomiskeino, mutta katsojallekin annetaan onneksi tilaa miettiä asioita itse.","Tunkkainen gangsterileffa, jossa Steve McQueen pehmistelee."
431,70.0,"Miehellä (Hudson) on pilleripurkkeja kaappi täynnä kuin Midaksella aarteita. George Kimball on terveyden ja tervehenkisyyden perikuva, josta on sitten tulla elämäntyylinsä irvikuva. Kun Judy-vaimo (Day) ei enää saa luulotautista miestään uskomaan tämän sairauksien olevan huuhaata, on miehen käytävä lekurinsa pakeilla. Ja kiitos väärinymmärryksen, siltä reissulta palaa takaisin kahta kauheampia luuleva mies. Kohta Kimballien liitto natisee liitoksistaan ja pariskunnan rakas naapurikin, lakimiehenrääpäle Arnold Nash (hupaisa Randall), päättää hukuttaa suru-uutiset baarikaappinsa sameisiin vesiin.",Hupia luulotautisuudesta 1960-luvun sievään ja viattomaan tyyliin.
432,80.0,"Elokuva käynnistyy Tapio Rautavaaran koskettavalla balladilla. Asetan siis päästä työntyvät teleskooppianturini nostalgiseen 60-luvun maalaisdraama asentoon. Kuva siirtyy huoltoasemalla, jossa kaverukset Jaakko ja Timo (Leo Jokela & Tommi Rinne) haaveilevat äkkirikastumisesta. Letkuapinan hommat eivät elätä. Vakioveikkaus antaa mahdollisuuden, mutta todennäköisyys suureen voittoon on huono. Muutto suurempiin ympyröihin saattaisi auttaa.Elokuvan tyyli muuttuu. Ahaa, tämä onkin komediaa. Asetan anturini uuteen asentoon, eikä kauaakaan, kun pääsen onnistuneesti uudelle taajuudelle. Leo Jokelan lyömätön komediantaju auttaa tässä merkittävästi. Kaverukset tekeytyvät amerikansuomalaisiksi öljymiljonääreiksi ja pistävät viimeiset penninsä kulissien ylläpitoon. Hienot vaatteet, asunnot ja autot näet tekevät miehen, jota nainenkin voi arvostaa. Menestyvä ulkokuori vetää puoleensa oikeaa menestystä. Näin pojat ainakin uskovat. Vaikeuksia on kuitenkin näkyvissä, kun Helge Heralan näyttelemänä Bill Burton uhkaa paljastaa huijarit. Herala vetäisee suomalaisen elokuvahistorian tahattomasti koomisimman roolin, ja tämä on kohteliaisuus, koska tyyli sopii hyvin juuri tähän elokuvaan.Aarne Tarkas oli tuottelias ja erittäin nopeatahtinen ohjaaja, miltei Särkän veroinen. Kiivas tuotantotahti sai hänet näyttämään bulkkitavaran tekijältä. Arvostus jäi usein saamatta. Myöhempi tarkastelu kuitenkin osoittaa, että kaverilla oli myös lahjoja. Älä nuolase… on komediaklassikko ja Tarkaksen paras elokuva. Sen suurin oivallus ja mahtavuus piilee siinä, että Leo Jokelan persoonalle on annettu kerrankin tarpeeksi tilaa. Aikalaiset eivät joistain syystä pitäneet häntä sopivana pääosanäyttelijänä. Leo Jokela vääntää sellaista suom-engelskaa, että pokka meinaa pettää moneen kertaan. Näitä ideoita ja maneereja on myöhemmin matkittu suomalaisessa komediagenressä tasaisin väliajoin. Voin jopa kirkkain silmin väittää, että pieni osa Speden ideoista on ammennettu tämän elokuvan pohjalta. Tämä nimittäin on helppo sekoittaa Spede-tuotannoksi.",Komediaklassikko ja Tarkaksen paras elokuva
433,100.0,"No mutta mitäs kaikkea muuta hyvää Mihail Kalatozov, tuo Georgian hassu pieni suuri mies tulikaan urallaan tehneeksi sen yhden kurkien lentämisestä kertovan klassikkoteoksensa lisäksi? No vaikkapa heti perään tällaisen perinteikkään Hollywood-seikkailuleffan hengessä tuotetun selviytymistarinan, mutta tavoilleen uskollisesti jälleen miljoona kertaa näyttävämmin ja tyylitajuisemmin kuin genren tuotokset keskimäärin yhä tänäkään päivänä. Nykyään katsottavissa oleva versio ei kuitenkaan ole virallisesti kuin keskeneräinen, sillä tyytymättömällä ohjaajalla oli alunperin tarkoitus kuvata muutamia kohtauksia uudelleen, mutta suunnitelmat eivät lopulta koskaan realisoituneet suuntaan taikka toiseen.Tarinamielessä Kalatozovin seikkailufilkan ymmärtämiseen ei varsinaisesti tarvita kaksista mielikuvitusta tai symboliikantajua, sillä mies tässä harvemmin sellaisia juuri harrastaa. Tämän tarinakin esimerkiksi kertoo timanttiesiintymää etsivästä geologiryhmästä, joka jää ansaan Siperian loputtomaan erämaahan metsäpalon keskelle. Kulovalkeaa pakeneva ryhmä yrittää epätoivoisesti selvitä armottomia luonnonvoimia vastaan ja saada yhteyden ulkomaailmaan, mutta arvokkaat resurssit alkavat nopeasti huveta ja aika loppua kesken...Lisättäköön edelliseen kuitenkin, että vaikka tarina lähteekin varsinaisesti liikkeelle metsäpalon tulisesta helvetistä, muuttuu tilanne elokuvan edetessä yhä enemmän taisteluksi lähenevää talvea, vähä vähältä kiristyvää pakkasta ja kasvavia nietoksia vastaan läpi tundran ja vuoristojen.Tällainen yllättävä täyskäännös tunnelmassa oli ainakin omasta mielestäni tekijöiltä suorastaan fantastisen loistava idea vaikkei se ehkä juonellisessa mielessä mitään kovin merkittävää uutta elokuvaan tuonutkaan.Koska kyseessä on lähes samalla tuotantotiimillä kuvattu teos kuin Kurjet lentävät, lienee turha erikseen mainitakaan, että kyseessä on visuaalisesti lähes yhtä leuat loksauttava, parhaimmillaan jopa vähän komeampikin, kuin Kalatozovin ja Sergei Urusevskin edellisenkin yhteistyön hedelmänä syntynyt mestariteos. Tällä kertaa mustavalkoisena kuvattu siperialainen ikimetsikkö varjoineen ja siluetteineen riittää jo yksinään täräyttämään katsojaa tyylitajuisuudessaan lekalla takaraivoon, mutta viimeistään Kalatozovin harrastamien päällekkäisten kuvien ja Urusevskin akrobaattisen lennokkaiden kamera-ajojen liittyessä edelliseen päästään jo lajissaan kaikkein aikojen komeimpien kuvausteknisten suoritusten tasolle.Älä odota kirjettä on todellinen ilo silmälle ja korvalle. Jos voisin, varmaan rakastelisinkin tätä elokuvaa silmilläni. Mutta ikävästi tämäkään ei vain ole mikään maailman täydellisin ja virheettömin timantti, vaan Kalatozovin visualisesta vyörytyksestäkin löytyy muutamia ikäviä säröjä, jotka onnistuvat repimään kokonaisuutta ainakin karvan verran väärään suuntaan. Kuten jo esimerkiksi aiemmin totesin, tarina ei ole mitenkään kovin syvällinen ja tyypilliseen kikkailuelokuvan tapaan ne komeat kuvaustekniset niksitkin tuntuvat hautaavan henkilöhahmot motiiveineen vahvasti alleen. Tatjana Samoilovan kauniista kasvoista toki ropisee roppakaupalla lisäpisteitä, vaikken ehkä tässä vaiheessa enää täysin varma hahmon päänsisäisestä maailmasta olekaan. Kaiketi yhtenä oleellisena teemana kuitenkin oli yksilötason tarpeiden ja kaunojen sivuuttaminen suuremman tehtävän tieltä.Eri katsojilla todennäköisesti on hyvin erilaiset motiivit lähteä katsomaan tällaisia vanhan ajan vähemmän tunnettuja klassikoita. Itselleni uteliaisuuden ja yleissivistyksen ohella himo iski ihmepoika Rian Johnsonin taannoin julistettua Älä odota kirjettä Star Wars: The Last Jedin suurimmaksi inspiraatioksi. Luonnollisesti iski jälkimmäisen kuohittua tarve nähdä missä määrin Johnsonin visio möytäilee Kalatozovin näkemystä, mutta nyt molemmat katsottuani voin vain todeta The Last Jedin vertailun tähän olevan vähän samaa kaliiberia kuin vertaisi pierua oopperaan.","Kalatozovin tiimin komeaakin komeampi tyylittely ja kamera-akrobatia onnistuvat varastamaan huomion itse tarinalta, mutta myös paikkaaman sen heikkouksia."
434,60.0,"Vuonna 1973 valmistunut tv-kauhuelokuva Don't Be Afraid of the Dark-Pimeyden oliot on myös päätynyt uusintaversion kohteeksi,- elokuva-alan monitoimimiehen Guillermo del Toron käsittelyssä. Kyseinen elokuva onkin yksi Guillermo del Toron suosikeista, josta hän suunnitteli uutta versiota useita vuosia. Del Toro hoitaa uuden Don't Be Afraid of the Dark-Älä pelkää pimeää elokuvan käsikirjoituksen ja tuottajan hommat. Ohaajan pestin sai sarjakuvataiteilija Troy Nixey, jolla on ainoastaan listalla lyhytelokuva Latchkey's Lament (2007).Nuori tyttö Sally (Madison) on hiljattain kokenut vanhempiensa avioeron. Sally on saapunut isänsä Alexin (Pearce) ja tämän uuden tyttöystävän Kimin (Holmes) luokse Rhode islandille. Alex on ostanut läheltä suuren Blackwoodin kartanon, joka pitäisi remontoida. Alex käyttää aikaansa kartanon kunnostukseen ja Kimi tehdäkseen lisää vaikutusta Alexiin. Sally jää hieman yksin ja alkaa tutkia kartanon ympäristöä, mutta alkaa pian kuulemaan outoja kuiskauksia kartanon uumenista.Älä pelkää pimeää on visuaalisesti tyylikäs kauhuelokuva, joka yhdistää vanhan hammaskeiju tarun ja kuvauksen hieman rikkinäisestä perheestä. Melko tylyn avauskohtauksen jälkeen meneekin hetken aikaa ennen kuin kauhu-alkaa tulla näyttämölle mukaan, mutta hiljalleen Guillermo del Toro ja toinen käsikirjoittaja Matthew Robbins pistävät sopivia shokkeja tarinaan mukaan. R-luokituksen saanut Älä pelkää pimeää pitää myös huolen, että pari hieman tylympääkin kauhukohtausta on luvassa.Tunnelma pysyy mukavan painostavana ja erityisesti Oliver Stapletonin upeat kamera-ajot pitkin suuren kartanon käytäviä, saleja ja suurta pihaa pistää vain sopivasti kierroksia hommaan. Älä pelkää pimeää toimii parhaiten alku puolella, kun varsinainen uhkakin pidetään piilossa melko pitkään. Toki tarinassa on mukana tyypillisiä kauhuelokuvan kliseitä, kuten aluksi kukaan ei tietenkään usko Allyn väitteitä, että kartanossa on jotain muutakin.L.A. Confidentialista ja Mementosta tunnettu Guy Pearce hoitaa tälläisen aluksi hieman etääntyneen, mutta lopuksi kuitenkin tyttärestään välittävän iskän roolin vaikka päiväunilla. Dawson's Creekin Katie Holmes pärjää myös kohtalaisen toimivasti vaikutusta isään ja tyttäreen tekevänä mukavana naikkosena. Jack Thompson on se tarinan outo heppu Blackwood kartanon talkkari, jolla on enemmän salaisuuksia kuin aluksi haluaa kertoa. Älä pelkää pimeää vetonaula on nuoren Bailee Madisonin mainio roolisuoritus, joka pistää itsensä likoon tunteidensa kanssa täysillä.Kokonaisuutena Älä pelkää pimeää on mukavan perinteinen ja viihdyttävä, mutta hieman ennalta-arvattava kauhusatu.     ","Mukavan perinteinen ja viihdyttävä, mutta hieman ennalta-arvattava kauhusatu"
435,60.0,"Vihreän timantin metsästäjä Michael Douglas on tällä kertaa punaisen rubiinin metsästäjä. Heppu on roolissaan psykiatri Dr. Nathan Conradit, joka yrittää pelastaa säälimättömien kidnappaajien viemää tytärtään. Kidnappaajat jahtaavat Dr. Nathanin potilaan pääkopassa olevia tietoja, koska tämän isä teki joskus 10 vuotta sitten roistoille ohikkaan ja tytöllä on tapahtumaan liittyviä tietoja hallussaan. Nyt nuo asiat ovat jo hiukan kerenneet pölyttyä pääkopassa vaikka siellä pieni läpiveto käykin.Dr. Nathanin on selvitettävä vuorokaudessa missä ryöstösaalis luuraa. Edessä on lähes mahdoton tehtävä, mutta sen onnistuessa Dr. Nathan voi voittaa paljon upeita palkintoja kuten tyttärensä. Aikaa harjoitteluun ei ole, on käytävä suoraan tehtävään ja kello tikittää nopeammin kuin koskaan.Hiukan hidastempoinen alku muuttuu hetkessä tiukaksi trilleriksi. Kyllähän leffan parissa viihtyy kun se polkaistaan käyntiin vartin jälkeen. Miehinen on kidnappausdraama. Vaimo makaa avuttomana kipsi jalassa sängyssä ja potilas-Elisabethia retuutetaan meikit poskella muistelemassa menneitä. Mukaan on ympätty tasapainon vuoksi myös energistä naiskaunetta, tosin hiukan huvittavan oloisesti. Jossain varjona perässä, juttua selvitellen hiihtelee yksinäinen poliisi-etsivä. Tämä toi ensinäkemältä mieleen Cindy Crawfordin, mutta lähiksissä alkaa pisteet ja pakkelit vähän ropisemaan. Naiskauneutta silti, vaikka ihan Super-Cindyksi ei Miss Cop ylläkään.",Hiukan hidastempoinen alku muuttuu hetkessä tiukaksi trilleriksi.
436,70.0,"Tämän kidnappausleffan tarina on se tavallinen. Eli on onnellisesti elävä pariskunta, jolla on pieni tytär. No, eräänä päivänä lapsi siepataan ja pian tulee puhelimesta erinäisiä käskyjä, joita olisi tyttären terveyden kannalta hyvä noudattaa. Tällä kertaa perheen isän, joka on psykiatri, täytyy mennä mielisairaalaan jututtamaan erästä skitsahtanutta tyttöä, sillä hänellä on numerosarja, jonka avulla pitäisi päästä erään jalokiven jäljille. Siinä sivussa yritetään tietenkin pistää kampoihin kidnappaajille.Kuten jo tuosta juonenselostuksestakin voi päätellä, niin kyseessä ei ole mikään hirveän omaperäinen leffa. Samaa kaavaa on toteutettu tämän tyylisissä elokuvissa jo vuosien ajan ja siinä on tullut niin hyviä kuin huonojakin leffoja. Useimmiten ne jäävät sinne keskiverron paikkeille. Älä sano sanaakaan on ihan kiva trilleri, vaikka onkin kovin kaavamainen. Tämän elokuvan onnistuu olemaan kovin ennalta-arvattava. Omaperäisyyttä ei juuri löydy. Älä sano sanaakaan on muutenkin tehty yleisön mieltymyksiä noudattaen. Silti tämä pitää ihan hyvin otteessaan ja onnistuupa luomaan ihan kivasti jännitystä.Psykiatri-isäksi on saatu Michael Douglas.  Elokuva on tehty selvästi Douglasin persoonan ympärille. Mies jättääkin muut näyttelijät varjoonsa. Ei kylläkään taidoillaan, sillä Douglas on tässä hieman pökkelö. Miehellä vain sattuu olemaan ruutuaikaa enemmän kuin tarpeeksi. Muut hahmot jäävät sivuun koko hommasta. Skitsoa tyttöä näyttelevä Brittany Murphy sentään tekee hyvää työtä. Elokuvan pahikset jäävät turhan ohuiksi. Heistä ei paljon irti oteta. Edes pahisjoukkion pomoa näyttelevä Sean Bean ei saa omaan hahmoonsa paljon särmää, vaikka miehellä on selvästi yritystä. Mutta kun kässäri on sellainen kuin on, niin asialle ei voi oikein mitään. Michael Douglasin vaimoa näyttelevä Famke Janssen jää turhankin sivuun, ja pistääkin mietityttämään, miksi hahmo on edes olemassa, kun se ei paljon muuta tee kuin istuu paikoillaan jalka kipsissä. Sama valituksen aihe kohdistuu Jennifer Espositon esittämälle poliisihahmolle. Hän jää koko hommassa irralliseksi. Perheen tytärtä näyttelevä Skye McCole Bartusiak on roolissaan pikkuvanha, mutta nuori tyttö hoitaa hommansa sen verran hyvin, ettei hän pääse juurikaan ärsyttämään.Elokuva on siis kaavamainen, eikä hahmopuolikaan toimi parhaalla mahdollisella tavalla. Näistä ongelmista huolimatta Älä sano sanaakaan on ihan kelpo jännäri.nimimerkki: Ville","Melko kaavamainen elokuva, mutta silti ihan viihdyttävä."
437,50.0,"Leffassa kaiken pitää olla aina tuplasti, ellei sitten triplasti, traagisempaa ja jännittävämpää kuin tosielämässä, eikös totta? Mutta kuinkas pistät enää jännittävämmäksi, kun kertomus käsittelee lapsensieppausta, joka on aiheena jo uskomattoman raskas. Yksi hyvä tapa on tehdä tragedian kohtaamasta perheestä supersympaattinen ja –onnellinen. Ja kuinkas se sitten tapahtuu? No, ensiksi tarvitaan huolehtiva, mutta rohkea isä. Hei, mutta Douglasin Michaelillahan on harmaa tukka, se yksi huolestunut ilme ja mainetta naistenmiehenä. Siinäpä loistava sankari jännäriin! Sitten tarvitaan rakastettava pikku penska. No, siihen osaan passaa Skye McCole Bartusiak, tyttö, joka jo 7-vuotiaana valloitti katsojat hymyllään. Mitäs jos tyttö vielä sanoisi jotain hellyttävää isäpapalle ennen katoamistaan? Kuulostaa tunteita herättävältä.Kas vain, perheen äitihän puuttuu kokonaan. Oliskos Catherine Zeta-Jones jotakin? Äh, sehän on Douglasin puoliso, ei tässä mitään Hollywoodpareja olla hajottamassa, joten tyydytään siihen X-Menin Famke Jansseniin. Ja koska ei sitä viitsi laittaa pääosiin, niin sovitaan, että sillä on jalka murtunut. Ai, että sovinistista. Äh, no sovitaan, että Janssen saa piestä yhden pahiksen jalkapuolenakin. Joo joo, oikein kunnolla, verisesti. Sehän on vain tyhmä pahis.Sitten tarvitaaan lisää pahiksia. Sean Bean on aika karu jätkä, se vois olla tän leffan gansta. Tunteeton mies, joka sieppaa vaikka lapsen saadakseen haluamansa. Ja sitten sillä pitää olla Harrikkamiehen näköinen frendi, joka on kummiski vähän nössö… Mut ei mennä siihen nyt, vaan mietitään, mitä se jätkä haluaa. Ok, the plan elikkä niinku suunnitelma ois tää: jätkä on hukannut kalliin esineen, ja vain yksi hullu tyttö osaa kertoa missä se esine on. Ja koska tää harmaapäinen huolestunut perheenpää on psykologi, niin vain se voi ratkaista tilanteen. Kato pakkohan sen on, ku muuten sen penska kuolee!Eli siis nyt meillä on Douglas jututtamassa ihan bimboa tyttöä, joka muuten on Brittany Murphy. Kato miehet tykkää. Silmänisku. Ja sit nää pahikset on niinku ihan kaikkialla. Siis ihan kaikkialla. Ne on jopa saaneet kuuntelulaitteet sinne flikan selliin. Ja ei tää tähän lopu, vaikka varmaan luulitte. Myöntäkää pois. Hihassa on yllätyskortti. Ja synkkää menneisyyttä ruotivaa tunteilua. Piinaavaa musiikinpoikasta. Liian traagisia repliikkejä. Korni tarina. Mutta älkää sanoko sanaakaan tästä mun juonesta: tää on niin originelli, siis ihan magee. Ei siis sanaakaan. Tää on varma hittituote. Tai sitten ei.Ehkä joku pelasi liian varman päälle?","Michaelillahan on harmaa tukka, se yksi huolestunut ilme ja mainetta naistenmiehenä. Siinäpä loistava sankari jännäriin!"
438,70.0,"Douglasille osataan nykyään jo tehdä räätälintyönä kässäreitä joista hemmo sitten valitsee managerinsa kanssa tyylilleen sopivan työstettäväksi. Näinhän se tietenkin menee. Kansan on saatava sitä mitä se on teatteriin tullutkin katsomaan. Perusaineksiltaanhan nuo leffat ovat olleet tyyliin: Jo kypsemmällä iällä oleva, yleensä varakas perheenisä joutuu jostain kumman syystä kuseen. Tällä kertaa yksityinen psykiatri (Douglas) joutuu ongelmien pariin kun tytär kidnapataan ja rosmojoukko vaatiikin hieman palveluksia lunnaiksi. Kymmenisen vuotta sitten erinäisten tapahtumien seurauksena skitsahtanut ja pahasti sulkeutunut tyttölapsi nimittäin omistaa arvokasta tietoa, joka kiinnostaa pahiksia hinnalla millä hyvänsä. Kallonkutistajan tehtävänä on siis kaivella tarvittavat tiedot tytöstä esiin ennen kuin oma tytär on mennyttä kalua ja ennen kuin kotona kipsi jalassa viruva vaimoke hermostuu kohtalokkain seurauksin...Tälläkään kertaa ei onneksi olla sen kummemmin naisten kanssa ongelmissa. Olisi jo liiankin huvittavaa nähdä pappa-Duoglas taas köyrimishommissa, siitä Michaelille piste. Sean Bean on hyvin myös onnistunut omimaan pahiksen elkeet. Lisäpojo myös leffan hieman normaalia astetta tummemmista sävyistä. Tämä viehättää aina, kevyt synkistely on mukavaa katseltavaa.Älä sano sanaakaan on taattu Michael Douglas -tuote. Niin hyvässä kuin pahassakin. Juoni itsessään on ihan keskiverto, vaikkakin aika-ajoin tuntuu hieman ontuvankin. Liika arvattavuus koituu varsinkin loppupuolella hieman turhauttavaksikin elementiksi. No, ei anneta sen haitata pidetään ne aivot siellä hattuhyllyllä vaan. Ihan peruslaatukohellusta on saatu kuitenkin jälleen aikaan.",Leffa on taattu Michael Douglas -tuote
439,40.0,"Kirk Smith (Nicholas Worth) on mielipuoli murhaaja. Hän tappaa ja siinä sivussa soittelee tohtori Lindsay Galen (Flo Lawrence) radio-ohjelmaan. McCabe (James Westmoreland) on poliisi joka jahtaa em. mainittua murhaajaa.Robert Hammerin ainoa ohjaustyö on tyyliltään 80-luvun tyypillinen pienen budjetin jokin-ploitaatioleffa missä veri tirskuu. Juuri samaa luokkaa kuin Exterminator, mutta yhdellä, varsin huomattavalla erolla - Soitto murhaajalta on parempi elokuva, mutta vain hienoisella aste-erolla.Nicholas Worth näyttää nyljetyltä karhulta ja repii ylinäyttelyvaihteen 11:n tuolle puolelle. Röhöttävä psykopaatin irvikuva on kuitenkin erinomaisen intensiivinen ja kiehtova hahmo. Luonnollisesti tällä on taustalla suuri määrä erilaisia traumoja joita hän purkaa misogynistisella väkivallalla. Muu näyttelijäkaarti onkin siiten tyypillistä sivulaumaa joka vain alleviivaa ainoaa, todella vakuuttavaa roolisuoritusta tässä leffassa.",Kokonaisuus on oksettavan risainen.
440,50.0,"Dolph Lundgrenin ura alkoi painua nollakelistä pakkaselle 90-luvun puoliväliin saavuttaessa, jolloin leffoja alkoi ilmestyä jos jonkinmoisia. Varsin pienissä tuotannoissa mies on silti oikeastaan sinnitellyt kokoajan, paria poikkeusta lukuunottamatta. Jokin mystisen nostalginen tunne hänen elokuviaan kohtaan on kuitenkin puoleensa melkein aina vetänyt.Mm. Highlanderin kaksi ensimmäistä osaa tehtaillut Russell Mulcahy, ohjasi suoraan kasetille julkaistun trillerin Äänetön tappaja (Silent trigger).Tarina sijoittuu pilvenpiirtäjään, jossa Waxman (Lundgren) yhdessä naispuolisen kollegansa Gleggin (Bellman) kanssa alkavat valmistella poliitikon salamurhaa. Kaksikkoa yhdistää vanhat ja katkerat muistot edellisestä tehtävästään. Hitaasti, mutta varmasti homma karkaa nyt myös käsistä, ja tappokeikka uhkaa mennä pieleen. Kaksikkoa alkaa saalistaa firman omat sotilaat ja doupattu vainoharhainen yövartija (Heyerdahl).Varsin heppoisista lähtökohdistaan huolimatta elokuva pyrkii katkonaiseen kerrontaan. Tarinaa kuljetetaan eteenpäin takautumia ja nykyhetkeä sekoittaen, mikä vain imee mehuja välillä jopa tiivistunnelmaisen nykyhetken tapahtumista. Juonenkäänteitä on upotettu soppaan parikin, mutta ne jäävät lopulta aika pienelle huomiolle. Elokuva etenee välillä aivan tuskallisen hitaasti. Yksitoikkoiset kuvauspaikat yhdistettynä sateisuuteen ja pimeyteen eivät tässä tapauksessa tunnelmaa juurikaan nostata.Toimintaa on loppujen lopuksi melko vähän, mutta se on mukavan veristä ja viihdyttävää katseltavaa. Samaa ei tosin voi sanoa erikoisehosteista, jotka muistuttavat enemmänkin pleikkarin grafiikoilla tehtyjä animaatioita. Potkimista ei leffassa oikeastaan ole, ja ne vähäisetkin kohtaukset ovat aika avuttomia.Näyttely on varsinkin Dolphilla entistä kankeampaa ja vähäpuheisempaa. Muutenkin pienellä kastilla toteutettu leffa olisi vaatinut Dolphilta vähän huumorintynkää tai edes naurunpyrskähdyksen tai kaksi. Vahvin rooli menee hullunkurista vartijaa tulkitsevalle Christopher Heyerdahlille. Miehen karski, mutta idioottimainen olemus hoitaa ainakin vähäisen huumoripuolen onnistuneesti.Kaikista epäkohdistaan huolimatta, elokuvaa voidaan pitää Dolphin filmografiassa ihan siedettävänä tapauksena. Vaikka leffan anti on melko tasapaksua, tällaisten toiminta-elokuvien syvin olemus piilee juuri siellä oman mielikuvituksen ja viihdearvon välimaastossa. Täytyy vain löytää se maaginen raja.",Dolphilla on taas kovat piipussa.
441,40.0,"Ihmisillä on taipumus nähdä onnea onnettomuuksissa, hopeisia reunoja harmaissa pilvissä ja mahdollisuuksia takoa massia maailman merkittävimmistä katastrofeista. Niin traumatisoiva tapahtuma kuin WTC:n terrori-isku Amerikan Yhdysvalloille olikin, on se tarjonnut mahdollisuuden kymmeniin, ellei jo satoihin, iskua tavalla tai toisella käsitteleviin elokuviin ja tv-sarjoihin. Yksi mielenkiintoisimpia WTC:n innoittamana kirjoitettuja tarinoita on Äärimmäisen lujaa ja uskomattoman läheltä. Tarina kertoo 9-vuotiaasta Oskarista, jonka isä kuolee 9/11-iskussa. Ennen iskua Oskar harrasti isänsä kanssa erilaisia aarrejahteja, arvoituksia ja etsintäleikkejä, joten tulee siihen tulokseen että isä on lähdettyäänkin jättänyt arvoituksen itsestään jonnekin New Yorkiin. Oskar löytää isänsä jäämistöstä Black-nimellä kirjatusta kirjekuoresta avaimen, ja päättää että se sopii lukkoon, joka jotenkin tuo isän lähemmäs Oskaria ja selittää selittämättömän – miksi isä vietiin pois. Matkallaan kohti avaimeen sopivaa lukkoa ja selitystä, Oskar kohtaa New Yorkissa monenlaisia värikkäitä ihmisiä.Elokuvan vahvuuksia ovatkin Oskarin tapaamat ihmiset ja heidän kauttaan tarinaan tuotu syvyys. Varsinkin Max Von Sydowin esittämä Oskarin mummon alivuokralaisena asuva vanha mykkä mies on kiehtova ja karismaattinen hahmo, jolle kaipaisi enemmänkin syvennystä. Se ei valitettavasti onnistu, sillä suurimman osan kohtauksista ja huomiosta saa Thomas Hornin esittämä Oskar, jonka teennäisyyteen elokuva lopulta kaatuukin.Elokuvassa annetaan ymmärtää Oskarin sairastavan Aspergerin syndroomaa, joka luo erittäin suuret haasteet nuorelle näyttelijälle jo muutenkin vaikeaan tehtävään. Käsittääkseni Asperger-lapset ovat usein ikätovereitaan älykkäämpiä erityisesti erilaisissa tieteellisissä ja matemaattisissa asioissa, mutta puuttellisia sosiaalisessa ja tunteellisessa älyssä, ja siksi saattavat turhautua ""tyhmempiin"" seuralaisiinsa ja käyttäytyä paikoitellen ylimielisesti ja koppavasti. Ymmärrettävää, mutta ei kovin sopivaa elokuvan päähenkilölle. Vaaditaan erittäin hyvää näyttelijänohjaajaa tekemään tällaisesta lapsihahmosta myös pidettävä, moniulotteinen, ja lähestyttävä. Ohjaaja Stephen Daldry ei tässä onnistu. Oskarin hahmo on ennen kaikkea näsäviisasteleva ja ärsyttävä besserwisser-poika, joka käy isänsä kanssa väittelyitä oksymoron-sanoilla, listaa omaan käyntikorttiinsa olevansa mm. harrastelijakeksijä ja pasifisti, ja valehtelee lintsatessaan koulusta että hänet päästettiin ajoissa, koska hän tietää jo kaiken. Ylitulkitseva ja artikuloiva Horn tuntuu lähinnä näyttelevän näyttelemistä, eikä onnistu koskettamaan juuri millään tasolla. Horn sai alunperin roolinsa lasten Jeopardy-tv-tietokilpailun kautta, ilmeisesti siksi että hän on oikeassakin elämässä nuori älykkö, näyttelijäntaustaa hänellä ei ainakaan julkisten tietojen mukaan ole. ","Ylitulkitseva ja artikuloiva Horn tuntuu lähinnä näyttelevän näyttelemistä, eikä onnistu koskettamaan juuri millään tasolla."
442,70.0,"Äärirajat on toimiva trilleri, jossa ohjaaja Michael Apted saa pidettyä katsojaa otteessaan koko leffan keston ajan. Apted on tehnyt monia aika nimekkäitäkin leffoja, mutta mitään maailmaa mullistavaa hän ei ole saanut aikaan, eikä hän ole saanut omaa nimeäänsäkään tarpeeksi esille. Leffan pääosissa ovat brittiläisten romanttisten komedioiden vakiokasvo Hugh Grant sekä eräs parhaista pahisten tulkitsijoista eli Gene Hackman. Grantin nimi tällaisessa leffassa hieman epäilyttää, mutta juttu toimii.Tavanomaisista elementeistä huolimatta Äärirajat luo ympärilleen piinaavan tunnelman, jonka seurassa katsojan mielenkiinto tuskin horjuu. Mikään kovin psykologinen trilleri tämä ei ole, mutta mihinkään turhaan veren vuodatukseen ei sorruta, eikä mistään äksönrymistelystä ole kyse. Mihinkään painajaismaisuuteen elokuva ei missään vaiheessa yllä, vaikka sillä olisikin siihen mahdollisuuksia.Juonta ei paljon kannata kertoa, sillä spoilereita voi helposti tipahtaa. Jos ei ihan välttämättä tahdo tietää, mistä pläjäys kertoo, niin suosittelen skippaamaan tämän kappaleen, sillä pientä makua voi mennä elokuvanautinnosta pois. Leffassa on siis... Ääh, no sinua on ainakin varoitettu. Leffassa on siis kyse brittiläisestä tohtorista, Guy Luthanista (Grant), joka työskentelee New Yorkissa. Hänellä menee hyvin, löytyy katto pään päältä ja sairaalassa hän saa osakseen suurta kunnioitusta. Guylle täysin tuntematon tapaus sairaalan potilaana vie lääkärin pahaan tilanteeseen, josta ei noin vain päästä pois. Gene Hackmanin tulkitsemalla toisella tohtorilla voi olla jotain tekemistä asian kanssa...Mainetta ei paljon Äärirajat ole niittänyt, eikä arvostustakaan se ole saanut tarvitsemaansa määrää. Se on aika valitettavaa, sillä nyt on varmasti monet trillereiden ystävät jäänyt paljosta paitsi. Yrittämisestä huolimatta elokuva on aika tavallinen, mutta silti toimiva, pelkkään olennaiseen keskittyvä kikkailu. Sivujuonia ei näy mailla, eikä halmeilla, mikä on kuitenkin aika hyvä. Mitään suuria mullistuksia ei tapahdu juonen kehittelyssä, eikä loppuratkaisukaan ole mikään kovin yllättävä, vaikka se olisi varmasti ollutkin tarkoitus. Käsikirjoittaja Tony Gilroy on saanut hyvin toimimaan Michael Palmerin kirjan (en ole lukenut eli en voi vertailla) valkokankailla, eikä ohjaaja Aptedkaan ole hommaa tunaroinut, vaan on saanut aikaan varsin mielenkiintoisen kokonaisuuden.Täytyyhän nyt niistä näyttelijöistäkin jotain mainita: Hugh Grant osaa pahimmillaan olla todella ärsyttävä (Sinisilmä-Mickey), mutta välillä hän tekee mukavia poikkeuksiakin (kuten loistava Poika), joihin tämä kuuluu. Ei mikään mahti rooli, mutta uskottava. Sarah Jessica Parker on taas oma itsensä sairaanhoitajana eli ei mikään kovin erikoinen. No, Gene Hackman on taas oma inhottava itsensä, mutta tällä kertaa hän ei pääse kunnolla revittelemään, valitettavasti. Silti hän onnistuu show'n itsellensä varastamaan. Näyttelijät eivät ainakaan pilaa ollenkaan toimivaa kokonaisuutta, jonka seurassa viihtyy helposti yhden illan, ehkä jopa toisenkin.","Tavanomaisista elementeistä huolimatta luo ympärilleen piinaavan tunnelman, jonka seurassa katsojan mielenkiinto tuskin horjuu."
443,40.0,"Shen Young on syntyjään rampa konttorirotta ja avuton hissukka. Mies kuolaa viereisen pöydän toimistotytön perään mutta fyysiset rajoitukset ovat puhaltaneet miehen itsetunnon lähes olemattomiin.Shenin läheinen ystävä  Ah Ba joutuu jälkikasvuaan puolustaessaan kahnauksiin jonkin sortin limaisen rikosporukan kanssa ja tulee samalla syyllistyneeksi tappoon. Äijälle määrätään pikaisesti kuolemantuomio mutta ennen tätä mies pyytää Sheniä suojelemaan tytärtään gangstereilta ja tarjoaa vielä raajarikkoisen avuksi voimakasta loitsua, joka löytyy mistäpä muualta kuin piirrettynä miehen selästä, hoh, no tietysti. Ah Ban shamaanina häärineeltä isäukolta perittyä loitsua on kumminkin luvallista käyttää vain heikkojen puolustamiseen, muuten tulee kuolo ja korjaa.Shen kopioikin pikimmiten loitsun parempaan talteen ennen pyövelin parrasvaloihin astumista. Hetken itsesäälissä rypemisen ja itkuparku-kohtauksen jälkeen Shen muistaakin kyseisen loitsun ja kaivaa sen ohjeistamana kotinsa lattiaan kuopan, jonne sitten kömpii loitsua mutisemaan ja tuloksena on.. mies kumipuvussa-kavalkaadin ehdoton valioyksilö. Yritteliään pelottavasti muriseva kiiluvasilmäinen ja koomisesti lyllertävä, yli-inhimilliset voimat ja hypernopean öljyläikkä-olomuodon omaava mörssäri valmiina taistoon pahuutta vastaan. Jep. Loppuelokuva sujuukin sitten mainiosti mielettömän huutonaurun ja silkan hämmästyksen vallassa.The Oily Maniacin asetelma vaikuttaa pilvessä keksityltä vaikka tekijät kovasti vakuuttelevatkin sen perustuvan vanhoihin kansantaruihin, ken tietää. Se ei kenties ole se ensimmäinen elokuva jonka kimppuun kannattaa paukata Shaw Brothersien elokuvista puhuttaessa. Kokonaisuus on juonellisesti(!) erittäin kömpelö ja eksyy vähän väliä sivuraiteille, kun lähdetään tarkastelemaan Shenin pomon kieroja edesottamuksia ja näennäisen tarkoituksettomia oikeuskäsittelyitä, joiden perimmäisenä tarkoituksena lienee erinäisten tissien esittely, ei siinä mielessä että ne olisivat millään lailla huono asia.Elokuvan lukuisat taistelukohtaukset ovat sitten ihan oma lukunsa. Sen kummempia koreografioita ei ole näemmä katsottu tarpeelliseksi ja riittävää on kunhan kumihirviö mätkii karhumaisella käpälällään patukka kädessä loikkivia ja kirkuvia tusinagangstereita ja örisee välillä. Lukuisat hidastetut, painovoimaa uhmaavat superloikat sekä kekseliäät muovailuvaha-regeneraatiot ilahduttavat sopivasti. Toisaalta on kyllä ymmärrettävää ja myös pääosanesittäjän kannalta inhimillistä ettei noinkin jähmeässä asukokonaisuudessa hyppivälle ole kehitelty sen akrobaattisempia kuvioita, voin vain kuvitella kiven vierähtävän näyttelijän sydämeltä.",Kaikin puolin kehno mutta kieltämättä sympaattinen tekele.
444,60.0,"”Mies kumipuvussa” –elokuvia ei ole koskaan liikaa. Hongkongilaista tuotantoa oleva Öljyinen raivohullu (The Oily Maniac, 1976) ei yritäkään tuoda tähän marginaaligenreen mitään lisää, vaan tiedostaa asemansa ja keskittyy olemaan sitä mitä on: ”mies kumipuvussa” –elokuva.Sheng Yung on rampa, pomo kiusaa häntä, naapurin tyttö ei lämpene hänelle, eno teloitetaan, työkaverin lähentely-yritykset lähinnä ahdistavat, sukulaisten plantaasi ryöstetään ja niinpä Sheng masentuukin pahasti. Onneksi hän on oppinut enoltaan muinaisen loitsun, jonka avulla hän kykenee antamaan pahiksille köniin. Shengin täytyy vain kaivaa kuoppa talonsa keskelle, lausua loitsu ja mennä kylpemään kuopasta pulppuavaan öljyyn. Yllättävän helposti talon perustukset saa rikki kaivettua tavallisella lapiolla, ja pian montusta ponnahtaakin ylös hirvittävä, öljyinen peto, kaikkien hädänalaisten ja sorrettujen ystävä. Sheng ryhtyy tappamaan kaikkialta esiin puskevia pahiksia, mutta jostain syystä se kaikkein ilmeisin roisto säästetään viimeiseksi. Shengin jaloa missiota helpottaa se, ettei hänen enää tarvitse mennä kuoppaan kylpemään, vaan jatkossa pelkkä dieselillä itsensä tuhriminen tai öljylätäköissä rypeminen riittää muuttamaan hänet pedoksi.Öljyinen raivohullu eli elokuvan heeros on luultavasti kaikkien aikojen koomisin supersankari: hänen ulkoasunsa vaikuttaa siltä että miehen päälle on lorotettu joko sulaa suklaata tai mämmiä. Idealtaan ja ulkonäöltäänkin hiukan ”Toxic Avengeria” muistuttava supersankari osaa myös muuttua todella tökerön näköisellä erikoisefektillä toteutetuksi huippunopeaksi öljyläiskäksi. Luvassa on muitakin omaperäisen näköisiä tehosteita; erityisesti öljyörkin erittäin hienoilla efekteillä toteutetut metrien korkuiset loikat herättävät hilpeyttä kerta toisensa jälkeen.Vaikka typerästä dialogista, tökeröistä näyttelijöistä ja hilpeän näköisestä supersankari-ilmestyksestä irtoaakin hupia koko elokuvan ajan, alkaa homma toistamaan itseään turhan nopeasti. Puolenvälin jälkeen suurin osa Öljytystä raivohullusta keskittyy kuvaamaan öljyörkkimoodissa olevaa Shengiä hutkimassa roistoja kuoliaaksi. Tissejä vilautellaan vähän väliä, mikä on toki hieno asia, mutta muuten alkaa väkivalta nopeasti muuttumaan yksitoikkoiseksi eikä gorea löydy kuin hätävaraksi. Myös elokuvan järkyttävä tyhmyys tuskastuttaa: syystä tai toisesta Sheng onnistuu aika usein valitsemaan uhrikseen sen epätodennäköisemmän tyypin. Erityisesti höynäytetyksi joutuneen plastiikkakirurgin kohtalo jäi hämmentämään – toisaalta saahan elokuva tästä uuden tekosyyn öljyisen supersankarin vierailulle, joten ei voi valittaa.Öljyisessä raivohullussa on muuten sanoma: se kuuluu ”hyvä lopulta voittaa” –kategoriaan. Koska juustoinen kalkkuna ei muuten pysty välittämään tätä katsojalle, se kerrotaan heti alussa. Elokuva loppuukin yhtä töksähtävästi kuin muut Shaw Brothers –elokuvat, ja loppuratkaisu pistää miettimään että missä tässä nyt hyvä muka erityisesti voitti… Ikävällä tavalla loppua kohden latistuvaa campia, joka ei varsinaisesti huonone mutta muuttuu itseään toistavaksi loppua kohden. Niin oikean kuin camp-elokuvankin puolelta löytyvistä puutteistaan huolimatta Öljyinen raivohullu on varsin laadukasta roskaa, ja irtoaahan tästä monet hyvät naurut.",Elokuvan heeros on luultavasti kaikkien aikojen koomisin supersankari.
445,50.0,"Disneyn porukoilla ei ideavarasto pääkopassa tyhjene sitten millään. Kun vuonna 1996 kehiteltiin mainio tietokoneanimaatio Toy Story, päätettiin parin vuoden kuluttua palata kompuutterin ääreen luomaan tällä kertaa pikku murkkuja. Hahmoja keksittiin taas iso liuta. Mutta onko tarina sitten ihan samaa maata kuin Toy Storyssa?Tarina kertoo pienestä (muurahaisten näkövinkkelistä jättimäisestä) saaresta, jossa iso muurahaisyhdyskunta raataa niska limassa...vain tarjotakseen kunnon atrian laiskoille heinäsirkoille, jotka koko ajan ovat vain viihteen parissa, eivätkä tee työtä. Kun murkut saapuvat taas kerran hakemaan sapuskaansa, käy niin että heille ei olekaan ruokaa. Ja miksi? Yksi murkku, keksjä Flik joka on myös täysi luuseri onnistuu niin sanotusti hukuttamaan kansansa työn hedelmät oman nerokkaan keksintönsä ansiosta. Närkästynyt heinäsirkka-pomo, Hopper antaa muurahaiskansalle vielä yhden mahdollisuuden: Kerätä ruuat heinäsirkoille koko kesän ajan, mikä johtaa siihen että muurahaisten on mahdoton saada omia varastojaan kuntoon ennen sadekauden alkua. Flik saa päähänpiston, että heinäsirkoille olisi annettava opetus ja saada myös vapaus kansalleen. Idea ei ihastuta prinsessa Attaa, kun hän kuulee, että Flik aikoo hakea apua saaren ulkopuolelta, missä on todella vaarallista. Asialla on kääntöpuolensa: Kun Flik on poissa hän ei pysty sotkemaan enää toistamiseen muiden kuvioita. Flik lähetetään matkaan, vaikka hänen ei tosissaan pidä löytää apujoukkoja. Mutta niin vain käy, että Flik löytää ""ötököiden suuresta maailmasta"" joukón raudanlujia sotureita...jotka paljastuvatkin sitten aivan muuksi.Juonessa ei todellakaan ole aukkoja ainakaan sisällön puolesta. Suurimmat ongelmat kohdistuvat elokuvan hupipuoleen. Tähän ei ole saatu keksittyä kunnon huulenheittoja sun muita kohelluksia. Jos parhaat naurut saa kun katsoo lopputekstejen lomassa muka oikeasti pilalle menneitä kohtauksia, ei voi huvituspuolelle voi kuin antaa välttävän arvosanan. Jos tämä on lastenleffa, niin olisi hyvä tarjota hiukan enemmän hupiakin. Toinen vaihtoehto voi olla myös se, että hauskat kohtaukset on nähty jo muissa leffoissa ehkä hieman eri muodossa. Mutta, ""Liekehtivä kuolema"" oli loistava. Katso leffa, niin tiedät mikä se on. Suomalaisina ääninä kuullaan taas samoja tuttuja ääniä mitä on kuultu Aladineissa sun muissa. Jarkko Tamminen on vähintäänkin yhtä hyvä kuin Herculeksessa, tässä ehkä hiukan huonompi. Seppo Pääkkönen taas loistava. Hän on melkein vakioääni disney-leffoissa. Ötökän elämää on tarinansa ja  animaationsa puolesta ihan OK-kamaa, josta on vaikea löytää hirveitä puutteita. Mitä nyt ne mainitsemani huonot vitsit, mutta kyllä ne ajoittain saavat ainakin hymyilemään. Oman osansa elokuvan hienoiseen tökkimiseen on tehnyt samoihin aikoihin tehty toinen ehta ötökkäleffa ""AntZ-Muurahaizet"" joka on melkeinpä parempikin. Mielipiteitä on monia.Kiteyttäisin tämän leffan näin plussina ja miinuksina:+ Animaatio+ Onnistuneet suomalaisäänet+ Vauhtia piisaa- Huumoripuoli, paitsi ""Liekehtivä kuolema""-Tarina on ajoittain pitkäveteinen verrattaessa Toy Storyyn ja muihinmainioihin tietokoneanimaatioihin.-Ei eroa juuri millään tavalla samoihin aikoihin ilmestyneestä leffasta ""AntZ"".Ötökän elämää on Disney-leffana ihan ok, mutta samalla ehdottomasti historian huonoimpia tietokoneanimaatioita.",Tarinansa ja  animaationsa puolesta ihan OK-kamaa.
446,100.0,"TV:stä tuli seurattua jokainen jakso mainiota Twenty four (24), joten päätin ostaa myös DVD boxin kyseisestä sarjasta ja täytyy sanoa että odotan innolla seuraavaa tuotantokautta.Jack Bauer on agentti terrorisminvastaisessa CTU:ssa, joka saa vihiä tulevan presidentti ehdokkaan murhasta. Jack kumppaneineen aikoo tehdä murhaajan aikeet tyhjiksi. Jackin tytär katoaa myös samaisena iltana. Juttu tuntuu aina vain liittyvän enemmän ja enemmän Baueriin ja erääseen vanhaan operaatioon.24 alkaa tästä aika yksinkertaisesta, mutta toimivasta asetelmasta. Jokaisessa jaksossa rupeaa hahmottumaan isompi kuvio. Juonenkäänteitä ja ihmissuhde sotkuja on niin paljon, että Salatut Elämätkin olisivat kateudesta vihreitä. Sarja sisältää kourallisen mielenkiintoisia ja erilaisia ihmisiä, niin hyviä kuin pahoja, tai jotain siltä väliltä. Jack Bauer on agentti joka yrittää olla samaanaikaan sekä hyvä isä, että hyvä aviomies. Asioita ei helpota se että Jackilla on ollut suhde työtoveriinsa Nina Myersiin, eikä tunteet ole vielä hellittäneet kummallakaan. CTU:n pomoilla ja (joillakin) Jackin alaisilla tuntuu myös olevan jotain hampaankolossa heeboa vastaan. Presidenttiehdokas David Palmer on uransa huipulla, hänet saatetetaan valita USA:n ensimmäiseksi mustaksi presidentiksi. Ikävä kyllä kaikki ei ole näin hyvin Palmerin perheessä. Vaimo tuntuu olevan miehensä jokaista ideaa vastaan ja poikaa syytetään murhasta. Mukaan mahtuu vielä paljon ilkeitä pahiksia ja tietoavuotavia myyriä. Niin paljon mahtuu yhteen vuorokauteen.En tiedä olenko sitten joku fanaattinen 24 fani mutta mielestäni sarja on erittäin hyvä. Tiivis tunnelma on yllä joka jaksossa, eikä tylsiä kohtia tule. Yllätyksiä riittää jokaiselle tunnille. Väkivalta on myös realistista eikä mitään peitellä, jos joku tapetaan se näytetään kuvassa eikä sen ulkopuolella. Näyttelijät ovat hyviä ja varsinkin isänsä varjoon jäänyt Kiefer Sutherland tekee upean roolin Jack Bauerina. Muita niin nimekkäitä tähtiä sarjassa ei nähdä, paitsi viimesissä jaksoissa nähdään (aina yhtä mainio) Dennis Hoopper. 24 leikittelee ajalla nerokkaasti ja juttu on selvästi käsikirjoitettu huolella. Actioniakin riittää, vaikka 24 laskisin enemmänkin trilleriksi kuin toiminnaksi. DVD boxi on mainio ostos, jonka ostamisessa ei kannata viivytellä. Jaksot on jaettu 6 levyllä, joista jokainen sisältää 4 jaksoa. Bonuksilla nyt ei hirveästi hehkutella, vaihtoehtoinen loppu on varmasti niistä mielenkiintoisin. Ainoa marisu tulee siitä että yhteiskestoksi tulee 18 tuntia, koska jenkkilän mainokset vievät noin 20 minsaa ajasta, mutta eipä se juuri haittaa, kyllä 18 tuntia putkeen katsomistakin on jo ihan hyvin.",Yllätyksiä riittää jokaiselle tunnille.
447,80.0,"2000-luvulle siirtyminen toi ilmeisesti paineita amerikkalaisille tuottajille, sillä heidän oli keksittävä jotain aivan uutta Jenkkilistojen kärjessä jo vuosikaudet roikkuneiden sarjojen syrjäyttämiseksi. Herrat Robert Cochran & Joel Surnow päätyivät omissa päätelmissään siihen tulokseen, että heidän sarjansa kulkisi eteenpäin reaaliajassa ja kertoisi yhdestä ainoasta toiminnantäytteisestä päivästä. Tuloksena oli siis sarja nimeltä 24.Jack Bauer (Kiefer Sutherland) on kaikkien actionpoliisien ruumiillistuma, mies joka puskee läpi vaikka harmaan kiven. Hän työskentelee CTU:ssa agenttina, suhde on karikolla kuten kovilla poliisijätkillä Hollykylässä yleensä ja teinityttökin sattuu aloittamaan hurjat hurvittelureissunsa juuri pahimpaan mahdolliseen aikaan. Lopulta tilanne on suunnilleenkin tämä: Jackin on 24 tunnin sisällä pelastettava supersuosittu presidenttiehdokas David Palmer (Dennis Haysbert) murhayritykseltä, saatava kidnapattu tyttärensä Kimberly eli Kim (Elisha Cuthbert) takaisin sieppaajilta ja siinä sivussa paikkailtava ja rakennettava jos jonkinlaista yhteyttä juonittelijoihin. Siinäpä siis lähtökohdat 24 tunnin hurjastelulle, josta tietenkin vähennämme pois sopivanmittaiset mainosajat ja saamme jokaisen 24 jakson pituudeksi 45 minuuttia.24 ei periaatteessa tuo toimintasarjagenreen juuri mitään uutta, mutta tapahtumat on silti punottu kasaan mielenkiintoa ylläpitävällä tavalla. Käänteitä on yllättävän paljon, ja vaikka Jackin pakenemiset ja Kimberlyn sieppaamismäärät lakavat loppupuolella lähellä kärsiä inflaatiosta, niin seuraava tunti on silti AIVAN pakko katsoa. Näyttelijäosasto on laadukasta. Kiefer William Frederick Dempsey George Rufus Sutherland (kyllä, se on hänen koko nimensä IMDb:n mukaan) suoriutuu osastaan hyvin, vaikka hänet onkin totuttu niin monesti näkemään pahisen osassa. Läpimurtonsa tekevä Elisha Cuthbert pitää mieskatsojat ruudun tykönä niin ulkonäöllään kuin näyttelijäntaidoillaankin. Toivottavasti 24 vie nuoren naisen muihinkin leffoihin kuin halpiskomedioihin, joita neitokainen nykyään lähinnä tähdittää. Leslie Hope esittää järkyttynyttä äitiä sopivasti hosuen ja mustan presidentiehdokkaan D. Palmerin paikan täyttää kunniakkaasti Dennis Haysbert. Xander Berkeley ansaitsee kunniamaininnan loistavasta Masonin roolistaan, jonka hän huipentaa toisella tuotantokaudella.Allekirjoittanut on katsellut sarjan peräti kahdesti läpi, ja joutuu myöntämään, että nämä yhden vuorokauden käänteet täyttävät tv-viihteen tarpeen viikkokausiksi. Ruumiita tulee iso pino, Kimberlyrukkaa raijataan teipattuna paikasta toiseen ja Jack karjuu äänensä käheäksi. 24 on laadukasta jälkeä, toisin kuin toinen tuotantokausi, jolloin homma vedettiin jo aivan överiksi ja rahastuksen löyhkä pyyhkäisi viihdyttävyyden pois. Mutta eipä surra toista saati tulevaa rahastuskierrettä, vaan annetaan jämptisti massiiviselle boksille neljä pojoa. Nykyhinnoilla se on ehdottomasti hankkimisen väärti, varsinkin jos ei televisiosta aikoinaan sarjaa seurannut.",Yhden vuorokauden käänteet täyttävät tv-viihteen tarpeen viikkokausiksi.
448,100.0,"Nyt kun 24:n toinen tuotantokausi on päättynyt Suomessakin, uskallan ottaa arvioitavakseni tämän mainion sarjan toisen tuotantokauden dvd-boxin.Jenkkilän isot kihot saavat huhuja USA:ta vastaan suunniteltusta terrori-iskusta. USA:n maaperällä on ydinpommi. Presidentin mielestä ainoa keino löytää pommi on otettaa yhteys entiseen CTU agenttiin Jack Baueriin, jonka eräs vanha operaatio liittyy juttuun. Ongelmana on vain että Jackin elämä on hieman luistunut raiteltaan, ykköskauden jälkeen. Jackin tytär Kim työskentelee lapenvahtina eräässä perheessä jossa alunalkaenkaan kaikki ei tunnu olevan aivan kohdallaan. Perheen isällä tuntuu olevan jotain hämäräbisneksiä ja miehisiä haluja Kimiä kohtaan. Samaan aikaan valmistellaan häitä, jossa sulhasena on Lähi-Idästä kotoisin oleva tavallisen oloinen mies ja tyttärenä rikkaan pörssihain tytär. Muutamien tuntien aikana nämä tarinat alkavat uskomattomien juonenkäänteiden avulla kietoutua toisiinsa ja yksi tämän hetken parhaimpia sarjoja on valmis alkamaan. 24:ää tuli seurattua ensimmäisellä kaudella ahkerasti televisiosta ja niinpä päätin tilata toisen tuontakauden DVD-boxin joka on paitsi DVD:nä edeltäjäänsä parempi, myös sarjana. Jokaiseen jaksoon (tuntiin) on ängetty rutkasti juonenkäänteitä, jännitystä ja toimintaa. Henkilöhahmot ovat hyviä ja heidän näyttelijänsä sitäkin parempia. Jo ensimmäinen kausi oli tv-sarjana yllättävän raaka ja peittelemätön, eikä kakkoskausi tee poikkeusta. Sarjassa seurataan periaatteessa neljää eri tarinaa, jotka ovat lopulta todella tiivisti sidoksissa toisiinsa. Etsimällä sarjasta löytyy roppakaupalla aikavirheitä ja epärealistisia tapahtuamia, mutta sarjan tapahtumat ovat jokatapauksessa aivan upeasti keksittyjä ja jokainen jakso on mestariteos.Kiefer Sutherland jatkaa seikkailujaan Jack Bauerin housuissa. Kiefer Sutherland on hyvä näyttelijä ja sopii rooliinsa todella hyvin. Juuri oikeanlainen karisma ja kokemus huokuvat Sutherlandista, joka heijastaa hyvin Jackin hahmoa. Jack on edelleen se sama yli-ihminen, omin päin toimiva sankari, joka onnistuu pelastumaan pinteestä kuin pinteestäkin. Jack on ehkä hieman psykoottisempi kuin ykköskaudella, tämän syy selviää katsomalla 24:n ensimmäinen kausi, tai sen loppu. Dennis Haysbert jatkaa nyt presidentiksi päässyttä David Palmerin esittämistä ja onnistuu roolissaan jälleen yhtä hyvin kuin ennekin. Elisha Cuthbert vakuuttaa Jackin ongelmiin joutuvana tyttärenä yhtä hyvin kuin ennenkin. En nyt rupea jokaista hahmoa ja esittäjää käymään läpi erikseen, vaan tyydyn sanomaan että näyttelijät ovat hyviä ja hahmot eivät jää yksiuloitteisiksi. Toisella kaudella ei nähdä yhtään täydellistä shown varastajaa kuten Dennis Hopper ensimmäisellä kaudella, mutta se ei oiekastaan haittaa, vaan kiinnittää katsojan mielenkiinnon kaikkiin näyttelijöihin tasapuolisesti.Jokainen jakso on sisällöltään upea kokonaisuus. Ohjaus ja käsikirjoitus marssivat käsi kädessä ja minkäänlaisia tylsistymisongelmia ei tule. Reaaliajassa tikittävistä jaksoista otetaan kaikki hyöty irti niin ajallisesti, kuin juonellisestikin. Jokaisen jakson aikana mennään harppaus eteenpäin, eikä ruveta kuhnimaan missään vaiheessa. Kerronta on nopeaa ja huolellista. Käsikirjoittajien ideaatulvaa voi vain ihailla. Toimintaa ja jännitystä jaellaan juuri sopivasti, sopivissa kohdissa. Päätarina ydinpommin metsästyksestä on tietysti kiinnostavinta katseltavaa, mutta sivujuonetkaan eivät juuri uneta. Juonellisesti ainoa miinus tulee Kimin seikkailuista, joista osa jää hieman turhiksi ja tyhjänoloisiksi. Muuten jaksot ovat piinavan jännittävää katsottavaa ja esittelevät aina lisää mielenkiintoisia ja toimivia hahmoja. Sarjan lopetus on aivan täydellinen ja kaikessa nerokkuudessaan upea. Extratkin ovat parempia kuin edeltäjässään. Monessa jaksossa kuullaan kommenttiraitaa ja yksi levy sisältää pelkästään extroja, joista suurin osa on mielenkiintoista katseltavaa. Dokkaria ja poistettuja kohtauksia löytyyyllin kyllin, eikä 24 fanit jää kylmiksi.24: Toinen tuontantokausi on vielä hitusen parempi kuin edellinen. Muutamista pikkuvirheistä en viitsi rokottaa ja annan DVD-boxille täydet viisi tähteä.",Sarjan tapahtumat ovat aivan upeasti keksittyjä ja jokainen jakso on mestariteos.
449,90.0,"Olen todella suuri 24-fani, joten olin haltioissani, kun toinen tuotantokausi ilmestyi. Odotukset olivat luonnolisesti korkeat erinomaisen ykköskauden jälkeen. Katsottuani tämän kokonaisuudessaan dvd-boxilta, en pettynyt. En todellakaan. Päinvastoin. Tämä todistaa lopullisesti, että 24 on jotain aivan käsittämättömän ihailtavaa taidetta. Jotain mikä saa sinut janoamaan kuollaksesi seuravaa kautta, seuraavaa jaksoa ja seuravaa juonenkäännettä.Juoni on tälläkin kertaa mahtava. Asiaan mennään suoraan heti ensimmäisessä jaksossa. Terroristiryhmä Toinen Aalto suunnittelee terroristiiskua Yhdysvaltoihin. Tarkalleen ottaen Los Angelesiin. He ovat saaneet pommin yli rajojen ja ovat aikeissa räjäyttää sen. Vaimonsa menettänyt Jack Bauer (Kiefer Sutherland) on eronnut terrorismin vastaisesta yksiköstä CTU:sta, ja on muuttanut asumaan yksin. Hänen tyttärensä on erkaantunut hänestä, eikä halua tavata häntä. Kuitenkin terroriuhan seurauksena presidentti David Palmer (Dennis Haysbert) tietää Bauerin taidot, joten hänet taivutellaan palaamaan CTU:hun. No Bauerhan tulee kuin tuleekin - ja ryminällä muuten tulee. Kyllä täytyy taas ihannoiden katsoa Kieferin roolityötä. Hän se vain osaa. En voisi kuvitella ketään muuta näyttelemään Jack Baueria. Myös Dennis Haysbert on mies paikallaan presidentti Palmerina. Samoin myös ykköskaudesta tuttu Xander Berkeley George Masonina. Varsinkin Berkeley tekee työnsä kehumisen arvoisesti. Juoni pyörii tutut 24 jaksoa kiitettävän hyvin. Jännitys nousee jakso jaksolta, sekunti sekuntilta. Syntyy riippuvuus ja seuraava jakso on pakko nähdä. 24:hän on maailmalla tunnettu juonenkäänteistään. Missään muussa sarjassa ei uskalleta käyttää niin rohkeita juonenkäänteitä kuin kaksnelosessa. Siitä suurtakin suurempi kiitos käsikirjoittajille ja sarjan luojille Cohranille ja Surnowille. Kuitenkin tulee huomattua myös pieni hoppuilu, mikä saa aikaan pikkuisen ärsykkeen. Joitakin tilanteita ei ole viitsitty viimeistellä huolella ja siitä syntyy pieniä epäloogisuuksia. Nämä kyseiset seikat rokottivat puoli pistettä, mikä sai aikaan kivuliaan tunteen allekirjoittaneessa. Pienellä huolellisuudella tästä oltaisiin saatu yhtä hyvä kuin ykköskausi, ellei jopa parempi. Sivuroolit ovat myös erittäin toimivia. Esimerkiksi Warnerin perheen sotkut, Tony Almeida ja Michelle Dessler. He kaikki antavat potkua ja eloa sarjaan. Myös CTU:n sisäiset juonittelut ovat mielenkiintoista katsottavaa ja saa aikaan myös kaunista särmää. Henkilöhahmot saadaan loppujen lopuksi vielä punoutumaan ihannoitavasti yhteen. Toisessa kaudessa myös raotetaan hieman myös heidän yksityiselämäänsä, joka tuo humaanisuutta ja tunnetta.24 toinen tuotantokausi on tapaus, jota ei voi jättää katsomatta. Jännitystä piisaa niin paljon, että kynsiä purraan lihoja myöten ja iho hikoillaan märäksi. Erinomainen jatko ykköskaudella joka saa sinut janoamaan kolmosta. 00.03Tu-tum*00.02Tu-tum*00.01Tu-tum*",Missään muussa sarjassa ei uskalleta käyttää niin rohkeita juonenkäänteitä.
450,60.0,"Jos heittää tikan keskelle kymppiä, on seuraavaa tikkaa enää hankala heittää yhtään paremmin. Kymppiin voi toki osua, mutta yhtä hyvin suorituspaineet voivat tuottaa hudin. Ja tämä vertaushan oli kohdistettu menestysleffoihin ja –sarjoihin, jotka ovat poikineet jatkotuotoksia. Ja etenkin 24–sarjan toiseen tuotantokauteen, joka on nyt suurennuslasin alla.24:n ensimmäinen tuotantokausi tunnetusti iski kultasuoneen ns. reaaliaikatemppuilullaan ja loistavasti käsikirjoitetulla toiminnalla. Kakkososaa varten mainosaika olisi varmasti täyteen buukattu ja katsojat seuraisivat show:ta, vaikka aloitus ei olisikaan yhtä räväkkää. Joten mitäs arvostettu käsikirjoittajakaarti teki?No, hehän tekivät entistä paremman aloituksen. Niin käsittämättömältä kuin se tuntuu, pääkaksikko Surnow & Loceff loihti tiiminsä kanssa aloituksen, jossa ydinpommiuhka rävähtää ruudulle singoten katsojan sohvaltaan lattialle. Jack Bauer on huonossa jamassa ykköskauden päättäneen tapauksen vuoksi, ja välit tytär Kimiin ovat viilenneet entisestään. Mutta kun sadattuhannet ihmiset joutuvat terroristiuhan alle, on Jackin ajettava parransänki pois ja karistettava menneisyyden haamut niskastaan. Ja niin hän tekee.Jackin työtoveri George Mason (yllättävän karismaattinen ja loistava Xander Berkeley) on tällä kertaa suuremmassa osassa itse seikkailun kannalta ja hänen suorittamansa isänmaallinen veto on stoorin parasta antia. Eikä homma todellakaan sorru mihinkään tähtilipun heilutteluun, vaan jämäkästi kello tikittää ja vie sarjaa eteenpäin.Alku on siis upea. Jossakin kuuden jakson paikkeilla sitä olisi ollut valmis antamaan viisi kuulaa sarjalle, mutta sitten vaikeudet alkavat. Homma hyytyy kuin Kimin Mäklaareni. Ensinnäkin meidän on palattava alun tikkavertaukseen. Eli toisella tikalla on tähdättävä keskemmälle kuin mitä tikalla, joka jo sojottaa täysosuman tienoilla. Tässä vaiheessahan mieleen tulee, että entäpä jos tikan lentorata olisi uskomattomampi, ehkä se korvaisi tuskan, kun kymppiä ei tule? Siis tarinan käänteet vesitetään vedoilla, jotka eivät kerää ylistyssanoja. Vertauksessamme tikka lentää turbiinien ja vilkkuvien ledien kera tauluun, ja sitten on muka jännää ja kivaa. Itse sarjassa tämä tarkoittaa, että yhden päähenkilön on ”kuoltava” välissä ja sitten varttia myöhemmin piestävä pahiksia paljain käsin. Että näin.Pohjanoteerauksena toimii nimenomaan yhden pääjannun kuolemanporteilla vierailu, sen kohdilla täytyy tsekata DVD-kotelosta, että mikäs sarja olikaan kyseessä. Joku b-luokan komediako? Yhtälailla metsään menee Bauerin tyttären Kimberlyn vauhkoilu huolehtivana babysitterinä. Eihän siinä mitään, Elisha Cuthbertia kyllä katselee mielellään vaikka koko sarjan keston mitan, mutta kun itse roolia ei ole parsittu kovin kiinteästi Jackin hurjaan koettelemuksiin. Kim sattuu joutumaan sekoboltsin miehen jälkikasvun kaitsijaksi, ja sitten huuli jo väräjääkin ja Bauerin tyttöä jahdataan – taas kerran. Eivätkä hullut miespuoliset henkilöt ole ainoita häiriköitä, vaan jopa metsäneläimet osoittavat hyvää makua ja juoksevat blondin perässä kuola roiskuen (trivia: mukaan raahattu petoeläinhän muuten puraisi Elishaa kuvauksissa oikeasti). Hutikuti on myös yllättävä lopputwisti, joka vielä ykkösessä toimi shokeeraavalla tavalla. Nyt yllätystä haetaan väärältä suunnalta ja jälkimaku on paha. Paha jälkimaku suussa ei ole mukava yrittää koota sarjasta mielipidettä yhteen. Hyvää kun oli varsinkin alkupuoliskolla paljon, mutta sitten homma lipsui häpeällisesti korniuden puolelle ja perinteisen tv-viihteen tasolle. Suoraan sanottuna viimeisiä jaksoja täytyi katsoa joko häveten ensimmäisen tuotantokauden puolesta tai sitten huumoripohjalta.Vastoin sarjan keräämiä loputtomia ylistyksiä nyt tulee niskaan myös lokaa ja ""vain"" kolme pojoa. Ei tällä kahdenkymmenenneljän jakson formaatilla ja kuvassa vilahtelevalla digikellolla kovin pitkälle pötkitä, jos itse stoori ei kanna loppuun saakka. Kakkosnelonen on pudonnut tv-viihteen keskikastin tuntumaan.",Kakkosnelonen on pudonnut tv-viihteen keskikastin tuntumaan.
451,80.0,"2000-luvun oma teknosarja 24 on noussut muutaman vuoden aikana yhdeksi suosituimmista tv-sarjoista, eikä täysin syyttä. Uniikin ideansa ansiosta sarja eroaa toisista jännityssarjoista tarpeeksi ollen samalla amerikkalaiseksi tuotokseksi kauttaaltaan toimiva paketti, josta on kaikeksi onneksi kytketty pehmoinen jenkkipatriotismi pois. DVD-julkaisujen kohdalla ollaan nyt edetty jo kolmanteen tuotantokauteen ja neljäs pyörii hyvää vauhtia rapakon takana telkkarin puolella. Pidemmittä puheitta, astukaamme Jack Bauerin ja kumppaneiden kylmään maailmaan, jossa poliittinen leikki on petollistakin petollisempaa ja moraaliset kysymykset pistävät jokaisen polvilleen.Tavalliselle tv-sarjalle poikkeuksellisesti 24 esittelee tinkimätöntä ja realistisen tyylikästä väkivaltaa, elämää huumeiden ympärillä ja vahvojen teemojen käsittelyä. Suurin osa painosta on sanalla jännitys ja kaikki on paketoitu viihteellisempään ja katsojaa houkuttelevampaan muotoon. Siinä missä edelliskaudet etenivät uutuuden viehätyksen voimalla katsojaa sohvan pohjalle naulaavien juoniensa ja jännitteiden tiiviin rakentamisen myötä, tyytyy kolmonen noudattamaan samojen kaavojen kierrättämistä uudistaen samalla terroriuhkaa erikoisempaan suuntaan. Hyvin samankaltaisilla seuduilla siis liikutaan, mutta ydinpommien ja salamurhien tilalle on tällä kertaa ujutettu nopeasti leviävä ja tartunnan saaneet varmasti tappava virus. Bioterrorismi on päivän sana ja itse asiassa asetelmat ensimmäisten jaksojen aikana kehittyvätkin varsin kiehtoviksi, kun terroristit uhkaavat laskea edellä mainitun viruksen Los Angelesiin mellastamaan. CTU saa töitä - jälleen kerran.Juonirakenne seurailee samoja ratoja kuin edelliskaudetkin pysyen pääidealle uskollisena. Tarinaa kannattelevan pääjuonen rinnalla käydään lävitse lukuisia sivujuonia, joilla pienestä kalpeudestaankin huolimatta on tärkeä asema itse kokonaisuuden kannalta. Esimerkiksi Kim Bauer (Elisha Cuthbert) on kirjoitettu aluksi hieman päälle liimatun oloisesti, mutta hahmo onnistutaan kuitenkin sulauttamaan tarinaan, vaikkakin hitusen hapuillen. Juonenkuljetus tapahtuu läpi kauden ihailtavalla intensiteetillä, joskin eräällä hieman eksoottisemmalla ajanjaksolla kerronta kokee kolauksen ensimmäistä kertaa. Materiaalia on ollut käytettävissä erittäin laajalti, mahdollisesti jopa liikaa, joten kokonaisuutta voidaankin verrata mutkikkaaseen vuoristorataan notkahduksineen ja kohokohtineen. Sarjalle ominaisia twistejä riittää enemmän kuin huvipuistojen vetonauloissa ja ne pyrkivät takaamaan katsojan mukana pysymisen ja tylsistymisen estämisen. Aika usein jopa onnistuen tavoitteissaan, mutta välillä jahkailusta johtuen taantuen yrityksen tasolle.Kolmannen tuotantokauden - niin kuin myös koko sarjan - henkilöhahmot ovat pääasiassa huolella mietittyjä ja varsin helposti sisäistettäviä, joskin mukaan on eksynyt myös muutama vähemmän ideaali tapaus. Ihmissuhteiden ja terroristien aikaansaamien uhkien keskellä tuskastelevat hahmot rakennetaan kaikkiaan onnistuneesti ja vanhempien hahmojen polkuja täydennetään mukavasti. Kokonaan uudet hahmot pohjustetaan rauhassa juonen edetessä, eikä epäselvyyksiä näiden asemista jää mieleen kummittelemaan. Näyttelijäsuoritukset vaikeissakin tilanteissa toimivat pelkästään sarjan ja hahmojen hyväksi, eikä tahattoman humoristisia pahvikasvoja ruudulla tulla näkemään.Jack Bauerin hahmo huokuu edelleen sitä hohtoa, jota sarjan päähahmon pitääkin huokua. Vaikka Bauer onkin huvittavalla tavalla se planeetan keinoja kaihtamattomin ja kovin jätkä, ei tällä seikalla ole kovinkaan paljoa väliä kun homma rullaa täysin voimin. Uransa ehdottomasti parhaimmassa roolissaan Kiefer ""Donaldin poika"" Sutherland jatkaa tukevalla pohjalla Bauerina, eikä tästä voi olla pitämättä edes sitä hippusen vertaa. Erikoismaininta lähtee myös Dennis Haysbertille, jonka ansiosta toinen päähahmo, presidentti David Palmer on saanut määrätietoisen, järkkymättömän ja karismaattisen olemuksen. Rooli edellyttää lähinnä yrmistelyn taitamista ja huolestuneelta näyttämistä, mutta Haysbertin tekemiset jaksavat silti miellyttää.Käsikirjoitus on millimetrin tarkkaa ja ajoittain varsin oivaltavaakin työtä. Panostus näkyy kaikessa, mutta kirjoituksellisia hamoja tuntuu siltikin esiintyvän. Pienten aikaan liittyvien perusvikojen lisäksi sarja on luonut itselleen tyypillisiä kliseitä, eri elokuvalajityyppien käyttämien kliseiden ohella. Muun muassa konnat ovat edelleen kirjoitettu armottomiksi ja tunkkaisiksi stereotyypeiksi, eikä pahispuolelta mielestäni löydy niitä helposti vihattavia persoonia tai vaihtoehtoisesti hauskoja karikatyyrejä, joita näyttelijäsuoritukset tukisivat. Juonenkäänteet taasen eivät mene liikaa yli, mutta kokeneempi sarjan seuraaja pystyy niitä päättelemään ja täten harmittelemaan kierrätyksen mausta aiheutuvaa kyllästyneisyyttä. Tylyyttä käänteistä paikoin kyllä löytyy ja ruumiita tulee, joten pientä yllätyksellisyyttä wanhakin voi löytää.On sarja tarkemmin pohdiskeltuna sitten miten vastenmielisen laskelmoitu ja hölmö tuote tahansa, on se totuttuun tapaan turvallista ja sopivan hillitysti kamerankäyttöä myöten ohjattua tv-viihdettä koko rahan edestä. Jokseenkin saumaton toteutus on vakaan ammattitaidon tulosta ja sarja pakottaa katsojan laittamaan uuden jakson pyörimään aina edellisen päätyttyä. Suositeltavaa olisikin katsella kaikki jaksot suuremmissa erissä, jotta sarjan tehokkuus onnistuisi säilymään. Katseet käännetään kuitenkin hieman epäileväisesti seuraavaan kauteen, ja vain aika näyttää, pystyykö sarjaa kannatteleva idea pysymään tarpeeksi tuoreena jatkossakin.",Käsikirjoitus on millimetrin tarkkaa ja ajoittain varsin oivaltavaakin työtä.
452,90.0,"Uskomattomista juonenkäänteistä tunnettu sarja 24 on edennyt kolmanteen tuotantokauteen. Jack Bauerilla on jälleen uusi katastrofi hoidettavanaan, vaikka omiakin ongelmia on taas iso pino. Tällä kertaa Los Angelesia uhkaa äärimmäisen tappava Cordilla-virus. Jack on toiminut kahden vuoden ajan peitetehtävässä pahamaineisten Salazarien huumeperheessä. Peitetehtävän tarkoituksena oli saada perheen johtaja Ramon Salazar vankilaan. Kun Los Angelesiin ilmestyy ruumis, josta löydetään Cordilla-virus, alkaa monien tapahtumien kierre. Jos Ramon Salazaria ei vapauteta kuudessa tunnissa, Cordilla-virus päästetään irti. Jackilla on taas 24 tuntia aikaa pelastaa päivä...Kolmas kausi on tälläkin kertaa vailla vertaansa. Yllätävät juonenkäänteet, erinomaiset näyttelijät ja piinaavaa jännitystä piisaa taas 24:n jakson ajan. Uusia asioita onkin enemmän, kuin kakkoskaudessa, mikä on mukava huomata. Tällä kertaa ollaan panostettu enemmän syvälliseen kerrontaan. Tunteita kuohutetaan, kynnet saadan pureskelusta puhki, ellei jopa sohvaakin istumisesta. CTU:n sisäiset rakkaussuhteet, yllättävääkin yllättävämmät petturit, kamerakikkailu ja vanha kunnon toiminta saavat jälleen 24:sen keikkumaan TV-sarjojen kärkijoukoissa. Pari mainittavaa asiaa myös löytyy. Jackin uhmakasta ja tehokasta paria Chase Edmundsia näyttelevä James Badge Dale oli kehuttava lisä. Välillä Chasen ja Jackin välit risteävät, välillä tapellaan, joskus jutellaan, mutta pääasiassa pysäytetään jälleen kerran terroristit. Myös Dennis Haysbert presidentti Palmerin roolissa on tuttu, vakuuttava itsensä. Myös Reiko Aylesworth Michelle Desslerin ja Carlos Bernand Tony Almeidan roolissa ovat kehumisen arvoisia. Pieniä heikkouksia ei kuitenkaan olla onnistuttu välttämään. Kolmas kausi eroaa ensimmäisestä ja toisesta kaudesta hitaalla alullaan, mikä rokotti pisteitä. Kausi alkaa turhalla liirumlaarumilla ja tunnevärkkäilyllä, joita esitetään ensimmäiset viisi jaksoa. Sitten vasta alkaa tapahtumaan, ja 24 pääsee tuttuihin elementteihinsä. Kolmas kausi ei ihan yllä ykkös- ja kakkoskausien tasolle, eikä jää kauas niistä. Jälleen kerran erinomaiset näyttelijät, piinavat juonenkäänteet, loppuun asti jännäksi hiottu kässäri, sekä tuttu toiminta saavat katsojan jäämän koukkuun. Jälleen kerran tulee todistettua se, että Jack Bauer on äijien äijä, ja 24 on maailman ykkösluokkaa televisiosarjoissa. ","Ei yllä ihan ykkös- ja kakkoskausien tasolle, ei kuitenkaan kaukana. Jälleen kerran erinomaista viihdettä."
453,50.0,"Hei, mä olen Jack. Bauerin Jack jos tarkkoja ollaan. Mä oon ihan tavallinen pulliainen, vaikka mulla tahtookin käydä äärettömän huono tsägä elämässä – varsinkin kansainvälisen terrorismin osalta. Tuntuu, että joudun vähän väliä ratkaisemaan kriisitilanteita ja pelastamaan maailman. Arvatkaapa tympiikö mua jo ku frendit soittaa aina tyyliin ""Jack, et viittis teloittaa sitä jäppistä, oisin tosi iloinen, jos viitsisit?""?Jotta ette pitäisi tätä mun hakemusta ja väitteitä aivan huuhaana, aion kertoa Teille hieman tavallisesta elämästäni. Mä työskentelen CTU-nimisessä aivan normaalissa valtionlaitoksessa. Mä oon työpaikallani erittäin kunnioitettu työntekijä, ja virkani ansiosta mulle on kertynyt hyviä frendejä (jos ei silleen lasketa niitä kaikkia, jotka mä oon joutunut tappamaan, huijaamaan tai pidättämään esim. kolmannen tuotantokauden tiimoilta). Yhdysvaltain presidentti on paras kamuni, mutta nyt elämäni edettyä jo kolmanteen tuotantokauteen, meidän ystävyytemme alkaa tuntua kaukaiselta. En tiedä voiko muut ymmärtää, miltä se tuntuu, kun pressa soittaa, kertoo jonkin mahdottoman toiveen toteutettavaksi, sitten mä ahkeroin ja lopuksi pressa soittaa minulle ja kiittää. Sama kuin kaikkien muidenkin kohdalla. Se on niin tylsää… kalassa tai pubissa käynti olis mukavaa vaihtelua.Mutta en mä aio pressasta valittaa. Musta se on kiva pressa. Enemmän mä siitä työpaikasta. Joskus vaan tuntuu, että se homma on romuttanut elämäni. Vaimo on mennyt, rakkaus ontuu ja kaunis tyttärenikin etääntyy – vaikka hankin sille kolmostuotantokauden ajaks hyvän duunin, johon sillä rukalla ei kai ees oo koulutusta (ei voi muistaa siitä kakarasta mitään). Se kiittämätön penikka.Niin se duuni. Välillä mulla on työpäiviä, jolloin ei riitä, että mä en saa nukkua olleskaan, vaan mä joudun kidnappaamaan siviilejä, kiristämään muutakin kuin hampaitani, välillä mut kidnapataan, melkeen hakataan kuoliaaks ja sit pitäis taas painaa duunia. Työympäristössä on pommeja ja myrkyllisiä kaasuja. Siepattua, salakoodattua dataa enemmän kuin siepattuja lähimmäisiä! Ei oo helppoo! Ja aivan kuin fyysinen väkivalta yhdistettynä henkiseen rasitukseen ei riittäis, niin lisäks firman johdossa kuohuu! On aivan mahdotonta arvata, kuka siellä tällä kertaa on petturi ja ketä pahis vain kiristää sieppaamalla lähimmäisiä. Välillä tuntuu, että mä oon ainoo kunnon jätkä siellä. Ja niin kai mä oonki.Kaikkein pahinta ovat ehkä ne kamerat. En tajua minkälaisen tosi-tv-sopparin olen joskus jurrissa mennyt tekemään, mutta se ryhmä on roikkunut perässäni jo kolmen pirullisen vuorokauden ajan. Eivätkä ne ole olleet helppoja aikoja. Välillä simmukulmaan on hiipinyt kyynelkin. Toisaalta on niitä syitäkin ollut. Se mun tytär, Kim, sekin on taidettu kidnapata jo nelisen kertaa, siis kolmessa päivässä! Ja uni on kaikkina päivinä korvattu adrenaliiniannoksilla ja parilla kupposella kaffea. Näin kävi ton viimesimmän tuotantokaudenkin suhteen.Toivon, että siis hyväksytte mun toiveeni siirtyä maatilallenne kurkunviljelijäksi. Se voisi tehdä terää ihmissuhteilleni. Enkä jaksa uskoa, että ulkomaalaiset pahat ihmiset ovat kiinnostuneita kurkuista, joten mä voisin kerrankin viettää päivän ilman pahojen ihmisten hassua aksenttia. Rakkaalle tyttärelle mä voisin vaikka viedä salaattia sen kunniaksi, että häntä ei kidnapata. Ties vaikka löytäisin itselleni naisenkin maatilalta. Ja sitä paitsi mun hermot on kai olleet kireällä, sillä oon viimeaikoina keltanumeroista digitaalikelloa katsellessa kuullut aina todella ärsyttävän tumpstumpstumps-äänen. Ja välillä mun näkökenttä alkaa jakaantua osiin ennen sitä outoa ääntä. Mä toivon, että maatilan hiljaisuus veisi tuonkin harhan pois.Pikaista vastausta odotellen, Bauerin Jack, kolminkertainen maailmanpelastajaVastaus:Jack, me tuotantoyhtiössä olemme hieman pettyneitä Sinuun. Olemme tietoisia, ettei räjähdysten täyttämä elämäsi ole enää originaalein ajatus maailmassa ja että alunperin kiva kello tikittää -efekti alkaa jo ärsyttää katselijoita, mutta silti… kurkunviljelijäksi!?!Valitettavasti joudumme jatkamaan sopimustasi maailman kovimpana jäppisenä, pidä siis sänki kasvoillasi, varaudu tappamaan ainakin yksi mies tunnissa ja selvittämään typeriä sotkuja, joihin Sinä aina oudosti sekaannut.Listaasi lukiessamme päätimme sentään hieman auttaa elämääsi ja poistaa jatkossa sen ärsyttävän kakaran ja hankkia vähän rakkauden värinää neljännelle tuotantokaudelle. Neljännellä tuotantokaudella olemme nimittäin jälleen iskussa (toivottavasti, sillä eihän laskusuhdanne voi loputtomiin jatkua? Eihän?) ehkä turkkilaisia (niillä vasta kiva aksentti onkin!) napatessamme. Neljättä tuotantokautta odotellessa toivotaan, että väki diggaa Sinusta enemmän katastrofimagneettina kuin minään turnipsinviljelijänä… vai mikä se olikaan.Älä siis huoli, Jack, jopa liikaa hiottuja kässäreitä tekeville ja isoilla rahoilla pelaaville sattuu 24:n kolmannen tuotantokauden kokoisia tylsiä välitöitä. Ja myönnä pois, että oli kivaa jäljittää myrkkykapseleita ja huiputtaa pahiksia! Sitä varten Sut meille palkattiinkin! Ja itse asiassa, kuten me isot herrat juuri huomasimme, Sinulla alkaa aivan juuri uusi duuni jossain Suomen televisiossa. Se sinun duunisi käynnistyy tänään tiistaina! Pidä hauskaa kadonnutta ministeriä etsiessä! Katsotaan taas 24 kolmivarttisen jälkeen sitä kaktuksenviljelijän paikkaa. Mutta yritetään jatkossa välttää tylsiä pahishahmoja, kerronnallisia alamäkiä ja ehkä jopa uudistaa formaattia, moi!00:02Tumps.00:01Tumps00:00Tumps.",17 tuntia liikaa hiottua tarinointia sekä vanhan kaavan toistoa. 
454,70.0,"Ja jälleen kerran putkahti ruutuihin taas yksi uusi piinaava vuorokausi Jack Bauerin hyvin tuskallisesta elämästä. Tällä kertaa agentti Jack Bauer (Sutherland) on saanut potkut  terrorismin vastaisesta yksiköstä CTU:sta. Hän on siirtynyt puolustusministeri James Hellerin (William Devane) turvapäälliköksi Washingtoniin. Rakkauden tiet ovat käyneet myös yhteen Hellerin tyttären Audrey Rainesin (Kim Raver) kanssa. Ongelmat kuitenkin alkavat, kun puolustusministerin käydessä Los Angelesissa poikaansa tapaamassa, terroristit kidnaappaavat hänet ja tyttärensä. Tästä alkaa monien tapahtumien kierre, jonka seurauksena Jack Bauer on jälleen kerran korviaan myöten terroristien aiheuttamassa liemessä. Okei, tehdään nyt yksi asia selväksi. Ei enää 24 tuotantokausia pyydän. Kyllä vain, neljäs kausi olisi sopiva päätös tälle pitkälle ja mielenkiintoiselle sarjalle. Palataanpa nyt todellisuuteen: 24:sta tehdään kahdeksan tuotantokautta ja vielä elokuvakin. Ei hyvä. Ihan vain siitä yksinkertaisesta syystä, nimittäin rahastuksesta. Homma alkaa pahasti liusua rahastamisen puolelle. Neljäs kausi ylitti rahastuksen rimaa hipoen, mutta ei anna toiveita hyvästä jatkosta. Kaikki kriisit ydinpommista, pressan murhayrityksiin ollaan käyty läpi. Välillä mietityttää, että mistä ihmeestä käsikirjoittajat keksivät näitä. No, iloksenne (allekirjoittaneen suruksi) saamme nähdä vielä neljä uutta kriisiä, plus vielä se leffakin. Ei hyvä. Jack Bauer on mies, joka on kokenut kovempaa surua, kuin kukaan muu meidän rakkaalla planeetalla. Ja kyllähän se machoilun mestari, planeetan kovin äijä Bauer ansaitsi arvoisensa lopetuksen. Mutta ei niin ei. ","Välillä mietityttää, että mistä ihmeestä käsikirjoittajat keksivät näitä."
455,60.0,"24:sesta putkahti nyt siis JO viides tuotantokausi. Jälleen kerran sanon, että minusta tämä olisi pitänyt lopettaa jo neljänteen kauteen. Ei, niin ei. Katsoinpa kuitenkin tämän kauden minimaalisella onnistumisen toivonkipinällä. On kulunut 18 kuukautta kun entinen terrorismin vastaisen yksikön CTU:n agentti Jack Bauer lavasti oman kuolemansa. Yhdysvalloissa kuohahtaa, kun entinen prseidentti David Palmer murhataan. Jack lavastetaan murhan tekijäksi. Samalla, kun myös kaksi entistä hallituksen agenttia tapetaan, joiden tekijäksi myös Bauer on lavastettu, nousee Jack piilostaan. Jack haluaa puhdistaa maineensa ja myös kostaa oikeille murhaajille. Mutta murhien takana on vielä jotain paljon pahempaa. Terroristit ovat saaneet haltuunsa Sentox VX-hermokaasua, jota he aikovat käyttää. Terminaalin kidnappaus, vavisuttava salaliitto, lentokone kaappaus... kaikkea tätä 24:sen viides kausi sisältää.Kuulostaako hyvältä? Niin minäkin aluksi ajattelin. ""Kylläpä ne keksii"" oli ensimmäiset fiilikset. Se todellakin nosti mieli-alaa ennen katsomista. Kuitenkin loppujen lopuksi tyydyin tietynlaiseen mielipiteeseen ""Älkää tehkö enempää!"" Juoni kuulosti ja korostan KUULOSTI mielenkiintoiselta, mutta itse käytännössä se petti pahasti. Tästä maistui jo niin läpinäkyvä rahastus. Jotkut kohtaukset menivät laajasti yli tämän katsojan rajallisen aivokapasiteetin. Kuitenkin, niin kuin jälleen kerran,  24 loistaa hienoilla näyttelijäsuorituksilla, jos ei muilla. Tony Almeida, Audrey Raines, James Heller, Bill Buchanan, Charles Logan ja monet muut, ovat todella onnistuneita roolihahmoja. Juonenkäänteitä on todella paljon, ja vain harva ikävä kyllä niistä toimii. Toimintaa piisaa entistä enemmän, samoin myös Bauerin ruumiskasa alkaa olla jo pilvenpiirtäjän luokkaa. Ja samalla jotain pientä epätoivoista romantiikan kipinää ollaan yritetty ängetä mukaan. Se ei toiminut alkuunkaan.","Jälleen kerran rukoillaan, että käsikirjoittajat tajuaisivat lopettaa uusien kausien kirjoittamisen."
456,40.0,"Kovan itsekeskeisen taistelun jälkeen allekirjoittanut päätti katsastaa 24-sarjan kuudennen tuotantokauden. Sarjan ensimmäiset kolme kautta olivat erinomaisia, mutta sen jälkeen tahti on ollut laskujohteista. Käsikirjoittajapari Surnow & Cochran ovat muka valmistaneet uuteen kauteen jotain uutta, ennennäkemätöntä ja mullistavaa. Pah, sanon minä. Sama vanha loru on toistettu jo edellisellä kahdella kaudella. Olivat Surnow ja Cochran ainakin yhdessä asiassa oikeassakin. Kuudennelta kaudelta löytyy tosiaankin jotain uutta, ennennäkemätöntä ja mullistavaa. Uutta on se, että kauden aloitus on todellakin erilainen, mitä muissa kausissa. Äärimmäisen paikalla junnaava ja pitkästyttävä. Ennennäkemätöntä se, että kukaan katsoja ei ole vielä nähnyt näin surkeaa tuotantokautta. Ja lopuksi vielä mullistavaa se, että katsominen saa sinut paikoittain nukahtamaan ja naureskelemaan sen heikkoudelle. Niin ei ole edellisillä kausilla käynyt.Mutta palataanpas takaisin siihen kauden aloitukseen. Amerikka on ongelmissa. Se on kohdannut lukuisia terroristi-iskuja viimeisen parin kuukauden sisällä. Monet ihmiset ovat saaneet surmansa. uusi presidentti, David Palmerin velipoika Wayne Palmer (D. B. Woodside) on kiperän paikan edessä. Yhden terroristijärjestön jäsen Abu Fayed (Adoni Maropis) haluaa suorittaa vaihtokaupan jenkkien kanssa. Hän luovuttaa amerikkalaisille heidän maataan järisyttäneiden terroristi-iskujen takana olevan miehen Hamri Al-Assadin (Alexander Siddig).Vastineeksi Fayed haluaa Jack Bauerin (Kiefer Sutherland), joka on joutunut Kiinaan vangiksi. Fayedilla on henkilökohtaisia kaunoja Baueria kohtaan. Amerikkalaiset hankkivat Jackin takaisin ja suostuvat vaihtokauppaan. Jackin joutuessa Fayedin käsiin, hänelle selviääkin karmaiseva totuus. Hamri Al-Assad ei ole terroristi-iskujen takana, vaan Abu Fayed. Mies, jonka amerikkalaiset aikovat tappaa, voi olla ainoa joka voi pysäyttää iskut.Kauden aloitus on siis erilaisempi mitä me 24-fanit olemme tottuneet näkemään. Tarkoituksena erilaiselle aloitukselle oli saada suurta jännitystä luotua heti alkuun kakkoskauden tapaan. Yritys on heikko, sillä jännityksen luonti, muuttuu jännityksen poistamiseksi. Ensimmäiset kymmenen jaksoa ovat todella pitkäveteistä katsottavaa. Ihan vaan siitä syystä, että mikään ei toimi. Samoja kliseitä kierrätetään jo kuudetta kertaa (pressan murhayritys, hullu terroristijohtaja, ydinpommi, 25.lakisäännös, salaliitto...) hohhoijaa, mitäpä noista ei oltaisi vielä nähty. Näyttelijätyö on heikointa tähän mennessä. Kun kaikki loistavat näyttelijät (Dennis Haysbert, Carlos Bernard, Reiko Aylesworth...) ovat poistuneet ja jäljellä ovat enää Kiefer, Kim Raver, Mary Lynn Rajskub. Uusista näyttelijöistä D. B. Woodside ylinäyttelee, James Morrison on kökköäkin saviveistosta kökömpi ja varapresidentti Noah Danielsia esittävä Powers Boothe on naurettavan surkea. Ainoastaan Peter MacNicol on loistava lisäys. ","Onnistuu olemaan todella pitkäveteistä, aivotonta ja tylsää katsottavaa. Heikoin kausi tähän mennessä."
457,40.0,"Seitsemän tuotantokautta - se on kunnioitettava mitta lähes mille tahansa sarjalle. 24:n perusidea, eli kuvata amerikkalaista virkavaltaa sekä hallituksen edustajia ehkäisemässä kansaansa kohtaan osoitettuja iskuja vuorokauden ajan, on ollut järjettömyydessään hieno ja yllättävän toimiva. Tästä sietää kiittää lähes yksinään sarjan käsikirjoittajia. Tämän kauden kohdalla on pakko silti kysyä: paljonko kirjoitustiimi on hyödyntänyt puppusanageneraattoria luomistyössään? Ja: moniko kirjoittajista tuntee ajatustensa kulkevan parhaiten istuessaan puussa ja banaania natustaessaan?Sarja seitsemättä kautta pohjustaa sitä ennen valmistunut 24: Redemption -televisioelokuva. Leffaa näkemättä voi olla hankalampi sisäistää, miksi kovapintainen Jack Bauer (Sutherland) on yhtäkkiä tuomarien edessä ja nöyrää poikaa. Uusi, pehmeämpi Jack ei kuitenkaan ole yhtä imukykyinen kuin entinen. Kiefer Sutherland kuulostaa ison osan ajasta siltä kuin kulkisi rooliaan jonkinlaisella automaattimoodilla läpi. Surrr - tästä lähtee huolestunut katse, surrr - tästä taas jackmäinen kommentti ja tsika-bing - tässä vielä yksi perusirvistys rytäkässä tulleen vamman aiheuttaman kivun ilmentämiseksi. Tietty leipääntyminen on tietysti tässä vaiheessa jo ymmärrettävää, mutta silti toivoisi, että agentti Jack Bauerin taistelu oikeuden puolesta olisi yhtä rautaista kuin sarjan alkuaikoina.Nyt Jack ei kuitenkaan ole edes enää CTU:n agenttina. Kaiken huipuksi koko CTU on lakkautettu ja USA:n turvallisuudesta vastaa 24:n mukaan vain nössöjen FBI-tyyppien lauma, joka ei salli hiuskarvankaan nyppäämistä terroristin nahasta. Siksi myöskään Jack ei ole enää sankari, vaan vanhojen tekojensa takia syytetty mies. Tilanne muuttuu varsin nopeasti, kuten olettaa saattaa, sillä Yhdysvaltoja uhkaa jälleen terroristien joukko, ja Jackin valmiiksi veriset kädet sopinevat tekemään siitä siis selvää. Noin kahdella ja puolella ilmeellä varustettu naispresidentti Taylor (Jones) jää Bauerille etäisemmäksi kuin yksikään sarjassa aiemmin kuvattu presidentti, mutta silti ex-agentti puurtaa pitkää päivää henkensä edestä tämän takia. Taylor on kaikista 24:n presidenteistä epäonnistunein. Hänet on pantu tekemään eriskummallisen köykäisiä päätöksiä, kuten mm. nostaamaan vakavasti söhlänneen tyttärensä (Grayden) korkeaan virkaan. Se saa katsojan ihmettelemään, leikkivätkö sarjan käsikirjoittajat kenties katsojan kärsivällisyydellä tahallaan vai ovatko he vain turhan laiskoja keksimään mitään järkevämpää? Aika huonossa hapessa ollaan, kun myös entiset CTU:n tähdet keinotellaan tarinaan mukaan kahden tyypin ja yhden auton muotoisena supertiiminä. Jossakin miekka ja magia -ympyröissä tällaiset uljaat salasoturit ovat cooleja, mutta tässä yhteydessä vain naurettavia. Kaiken huipuksi Tony Almeidakin (Bernard) on taas kaivettu haudasta, jotta Jack saisi rinnalleen edes jotakin FBI:n Renee Walkerin (Wersching) laimennetun viinin kaltaista olemusta väkevämpää.Käänteitä seitsemännellä kaudella riittää, kuten aiemmillakin, joskin ensimmäiset tunnit ovat tapahtumien vähäisen kiinnostavuuden takia nyt tylsempiä. Vauhti paranee kauden loppua kohden, mutta laahaavan alun nukuttamalle yleisölle ei siitä enää ole iloa.",Jack Bauer painaa duunia 24/7 - mutta jaksaako kukaan enää mukana?
458,70.0,"4400 on saavuttanut suurta suosiota ympäri maailmaa. Alun perin se oli tarkoitettu minisarjaksi, josta myös johtuu ensimmäisen kauden lyhyys. Sarja oli kuitenkin Jenkeissä niin suosittu, että sitä päätettiin jatkaa. Jenkeissä on jo saatu äskettäin valmiiksi kolmas tuotantokausi.Ensimmäisen tuotantokauden alussa näytetään, kun muutama ihminen eri vuosikymmeniltä katoaa valovälähdyksen saattelemana. Vuonna 2004 Maapalloa lähestyy komeetta, jonka pelätään tuhoavan rakkaan planeettamme. Mutta komeetta ei iskeydykään Maahan. Sen sijaan Seattlen lähelle ilmestyy yhtäkkiä 4400 kadonnutta ja kuolleeksi luultua ihmistä. Ja yksikään heistä ei ole vanhentunut yhtään. Näitä palaneita tutkimaan perustetaan NTAC ja heitä tutkimaan pistetään Diana Skouris (Jacqueline McKenzie) ja Tom Baldwin (Joel Gretsch). Tomilla on myös omat intressinsä palanneiden suhteen. Hänen sukulaispoikansa Shawn (Patrick Flueger) on kadonneiden ja palanneiden joukossa. Katoamistapahtuman seurauksena Tomin poika Kyle vaijosi vuosiksi koomaan. Pian havaitaan, että palanneilla on erikoisia kykyjä. Muun muassa yksi näkee tulevaisuuteen ja eräs toinen osaa parantaa ja herättää kuolleista. Tutkijapari keskittyy tutkimaan palanneisiin liittyviä juttuja ja samalla seurataan palanneiden elämää.Tätä sarjaa on verrattu aika paljon Lostiin, mutta tätä vertailua en oikein pidä mielekkäänä. Ovat 4400 ja Lost kuitenkin aika erilaisia sarjoja. Jotkut ovat valittaneet 4400:n apinoineen Lostia. Aika älytön syytös, kun ottaa huomioon, että 4400:n ensi-esitys oli ennen Lostia. Ja näillä ei edes ole juuri mitään yhteistä. Kaikki mahdolliset yhtäläisyydet ovat vain sattumaa. Lost on tosin omaperäisempi sarja, mutta erilaisia nämä ovat.4400 on ihan viihdyttävä sarja, mutta ei kuitenkaan mikään täydellinen. Pahin pulma tässä ensimmäisessä tuotantokaudessa on tapahtumien kliseisyys. Ne jaksot, joissa keskitytään tutkimaan palanneisiin liittyviä tapahtumia, tuovat mieleen väkisinkin X-Filesin vastaavat jutut. Muualtakin on vähän otettu tutkimustapoihin vaikutteita. Muun muassa se, kun tutkijat yhdessä jaksossa poistivat epäiltyjä listalta, niin mieleen tuli pian CSI. Tuttu juttu on myös palanneiden kyvyt. Hieman tulee X-Men-jutut mieleen. Eikä mielikuvaa heikennä lainkaan se, että tavalliset ihmiset pelkäävät heitä ja jotkut jopa haluaisivat heistä eroon. Mutta kismittävin juttu on ties monettako kertaa esiintyvä ihmevauva. En edes tiedä, missä tieteissarjassa tai -elokuvassa tällainen on esiintynyt ensimmäistä kertaa. Tämä vauva osaa muun muassa arvioida asuntoja jo ennen syntymäänsä ja äiti tuntee, mitä vauva ajattelee. Eikä se ole tainnut saada alkuaan ihan luonnollisella tavalla. Eivät nämä kliseet kuitenkaan kovin pahasti sarjan tasoa pääse laskemaan. Ja ykköskauden viimeinen jakso on sentään erittäin toimiva ja sen perusteella voikin odottaa kakkoskaudesta jopa parempaa.Vaikka juttujen tutkimuspuoli onkin melko kliseistä, niin ihan mielenkiintoisia juttuja ne silti ovat. Draamapuoli on sentään paremmin toteutettu, vaikkei kaikista asioista saada irti ihan kaikkea. Muun muassa palanneiden sopeutuminen meidän aikaamme tuntuu liian nopealta. Heidän sopeutumistaan olisi voitu esitellä enemmän. Ei kaikista tietenkään pysty kertomaan kaikkea, mutta hieman enemmän olisi voinut olla. Tosin muut draamahommat korjaavat tätä puutetta aika hyvin.",Kliseisyydestään huolimatta ihan viihdyttävä sarja.
459,80.0,"Tämä arvostelu sisältää lieviä spoilereita niille, jotka eivät ole ensimmäistä kautta nähneet. Joten lukeminen tapahtuu omalla vastuulla.Toisen kauden alkaessa on kulunnut vuosi siitä, kun viimeisten kuuden vuosikymmenen aikana siepattua 4400 ihmistä palasivat varusteltuina yliluonnollisilla kyvyillä. Liittovaltion turvallisuusosaston NTAC:n virkailijat Tom Baldwin (Joel Gretsch) ja Diana Skouris (Jacqueline McKenzie) tutkivat palanneisiin liittyviä arvoituksia. Heillä on nyt uusi pomo, Nina Jarvis (Samantha Ferris). Diana on myös ottanut huostaansa yhden palanneen, 9-vuotiaan Maia Rutledgen (Conchita Campbell), jolla on myös oma tärkeä roolinsa. Tomin poika Kylella (Chad Faust) on outoja muistikatkoksia. Siepattu ja palautettu Jordan Collier (Billy Campbell) on perustanut yhteisön, johon useimmat palanneet liittyvät. Jotkut epäilevät, ettei miehellä ole aivan puhtaita jauhoja pussissaan. Tässä seurataan myös Lilyn (Laura Allen) ja Richardin (Mahershalalhashbaz Ali) pakomatkaa. Heillä on myös mukanaan puolivuotias Isabelle-tytär. Hän ei olekaan mikään tavallinen vauva. Ei sinne päinkään. Osa ihmisistä pelkää edelleen koko palanneiden porukkaa, ja jotkut jopa yrittävät tehdä jotain palanneiden elämän hankaloittamiseksi.4400:n ensimmäistä kautta vaivaa sen paha kliseisyys. Tässä toisessa kaudessa on päästy kliseistä eroon ja tämä seikka parantaa sarjan tasoa. Vaikka useat jaksot ovatkin palanneisiin liittyvien juttujen tutkimista, niin nyt ei sentään hyödynnetä vanhoja kliseitä. Myöskään palanneiden yliluonnolliset kyvyt eivät ole niin suuressa osassa kuin aiemmin. Tutkittavat jutut ovat mielenkiintoisia. Näiden aikana tutustutaan hyvin uusiin kykyihin ja ihmetellään ihmisten suhtautumista palanneisiin.Draamapuolikin toimii moitteettomasti. Hahmot on toteutettu hyvin ja heistä saadaan paljonkin irti. Myös palanneiden elämä saa uusia käänteitä. Sarjan tunnelma on tehty hienosti. Synkkyyttä ollaan lisätty runsaasti etenkin loppujaksoissa. Tämä kausi paranee koko ajan loppua kohden. Loppu jää myös mielenkiintoisesti auki ja katsoja jää odottamaan kolmatta kautta.Hahmoja ja uusia näyttelijöitä on saatu lisää. Tom Baldwin ja Diana Skouris ovat edelleen kliseinen tutkijapari. Eikä heidän näyttelijätyön laatu ole yhtään parempaa kuin aikaisemminkaan. Useimmat näyttelijät tekevät kuitenkin hyvää työtä. Joidenkin hahmojen kehittelyssä olisi tosin voitu käyttää enemmän mielikuvitusta. Baldwinin ja Skouriksen pomo Nina Jarvis on tyypillinen valtion byrokraatti, joka noudattaa ylempiensä käskyjä ja ohjeita pilkuntarkasti. Tällaisia pomoja löytyy monesta elokuvasta ja TV-sarjasta. NTAC:n tietokoneteknikko Marco Pacella (Richard Kahan) on hieman liikaakin perinteisen tietokonenörtin näköinen. Kaveri käyttää paksusankaisia silmälaseja ja olisi kampaajan tarpeessa. Eikä Kahan ole muutenkaan mikään erinomainen näyttelijä.Yhteenvetona voidaan todeta 4400:n toisen kauden päässeen ensimmäisen kauden kliseisyydestä ja panostaneen hyvin synkkyyteen. Tämä on selkeästi parempi kuin ensimmäinen kausi, mutta vielä olisi toki hiottavaa ollut. Kolmannelta kaudelta voinee odottaa paljon.",Kakkoskausi paranee loppuaan kohti.
460,90.0,"That 70's Show tai monille suomalaisille tunnettuna pelkkä 70's Show on vuonna 1998 alkanut komediasarja. Olen tutustunut tähän sarjaan nyt reilu vuoden ajan ja aina kun ehdin arkisin kello 18:00, laitan telkkerin päälle ja käännän TV5:lle. Voin olla takuuvarma siitä, että tulen nauramaan. Point Placessa nuoret seikkailevat ei-niin suurissa seikkailuissa, kokevat ongelmia, seurustelevat toistensa kanssa ja polttavat pilveä ringissä. Mitä nämä 70-luvun nuoret nyt tekivätkään.Mukana on loistavast hahmot, loistavineen näyttelijöineen. Isolle yleisölle tuttuja nimiä ovat Ashton Kutcher, Mila Kunis ja onpahan ensimmäisellä kaudella mukana myös Joseph Gordon-Levitt. 70's Show'n huumori on täydellistä. Lähes kaikesta revitään huumoria, mutta välillä huumori pääsee toistamaan itseään. Lisäksi tuotantokausien edetessä tässä käy osittain samanlailla kuin Simpsoneiden kanssa. Eli siis huumori muuttuu enemmän aikuisille suunnatuksi tai rivommaksi. Toisinkuin Simpsonit, 70's Show kyllä pitää tasonsa yhtä korkealla aikalailla koko ajan. Viimeisellä kaudella alkaa olemaan toistamisen makua, mutta se ei liityä tähän ensimmäiseen kauteen. Jotain draamaa löytyy, mutta mihinkään ei kunnolla tartuta, joka on hyvä asia tälläisessä komediasarjassa.Kenestä voisin aloittaa? Topher Grace hoitaa hommansa Ericinä loistavasti, vaikka omasta mielestäni ei kuuluu sinne hauskimpiin hahmoihin tässä sarjassa. Laura Prepon tekee ehdottomasti vähiten hauskimman roolisuorituksen Donnana päähenkilöistä ja ei oikein vain onnistuin. Mila Kunis on hieman ärsyttävä, mutta jaksojen mennessä eteenpäin hänestä paljastuu hauska puoli. Ashton Kutcherilla esittää perus kaveripiirien tolloa, joka aiheuttaa monet naurut. Wilmer Valderraman Fez on siitä hassu ettei hänen kotimaataan paljasteta milloinkaan, mutta ensimmäisillä kaudella hän tuntuu jotenkin pikkulapsen oloiselta. Danny Masterson esittää hienosti Hydea, joka on hämärä tyyppi, juksuttaa kavereitaan ja on se kaveripiirin bossi. Kurtwood Smith on kiukkuinen ja jääräpäinen Red ja esittää hahmooan loistavasti. Redin vaimoa Kittyä esittää Debra Jo Rupp ja hänen naurunsa on loistava. Kittyn viehätys perustuu siihen, että hän varsinainen ilopakkaus ja vastakohta miehelleen. Sitten on Formaneiden naapurit eli Pinciottit, joihin Bob, Midge ja aiemmin mainitsemani Donna. Bobia näyttelevä Don Stark ja Midgea näyttelevä Tanya Roberts tekevät kummatkin hyvät roolisuoritukset.","Kun tahdot rankan päivän jälkeen ottaa rennosti ja nauraa oikein kunnolla, suosittelen 70's Show'ta."
461,70.0,"Aarteenmetsästäjä on seikkailusarja, joka pyöri muutama vuosi sitten keräten ruudun ääreen joitakin lapsia ja lapsellisella tuulella olevia henkilöitä. Sydney Fox (Carrere) on hemaiseva historian professori, joka joutuu joka jaksossa pelastamaan milloin mitäkin aarretta tai myyttistä esinettä, apunaan avuton apulaisensa Nigel (Anholt). Tässäkin käytetään ikiklassista parivaljakon vastakohtaisuutta, joka olisi saatu jättää eläkkeelle tämän jälkeen sen sijaan että monet onnettomat komediat sitä viljelevät. Onhan Carrerea toki nähty myös ihan oikeissa leffoissa, ja yleensä hän päätyy esittelemään taistelulajitaitojaan. Ei siis ole ihme että roistoilla on lopuksi yleensä turpa ruvella Aarteenmetsästäjän päätyttyä. Carrerella oma olemuksensa, vaikkei hän kovin kaksinen näyttelijä olekaan. Seksikkäälle ja väkivaltaiselle sankarittarelle on aina ajoittain tilausta. Jokainen jakso menee siis aina samalla tavalla. Alussa näytetään pieni historiallinen kohtaus, joka valottaa aarteen taustoja tai entistä omistajaa. Ei huono idea, mutta paremmin se olisi toiminut ripoteltuna esimerkiksi takaumina sinne tänne. Se olisi elävöittänyt muuten naiviuteen taipuvaa kuvausta. Myytit ovat pinnalliselle yleisölle kuitenkin aika vaativa aihe, joten niiden sisällyttäminen ohjelman konseptiin on palkittava.Tänä päivänä aihetta ei käsitellä juuri missään muodossa, mikä on vahinko.Vangitseva tunnusmusa on juuri sellainen jollaiseen monilla on taipumusta jäädä koukkuun. Omanlaiselle yleisölleen Aarteenmetsästäjä varmasti kelpaa, vaikka yleisesti aihetta ei ole mihinkään kovin pitkäaikaiseen. Tänä päivänä vastaava tavara olisi luultavasti jo liian paksua ainakin minulle. No, onhan tämä kuitenkin jonkinlainen osa muistoja.",Seksikkäälle ja väkivaltaiselle sankarittarelle on aina ajoittain tilausta.
462,20.0,"Äskettäin siivoillessani komeroani satuin löytämään kaiken kuonan ja ryjän alta kopion tästä jo kauan sitten unohtamastani lyhyehköstä minisarjasta, joka lienee muhinut paikallaan pimeyden sydämessä täysin koskemattomana ainakin viimeiset 15 vuotta. Muistelen hankkineeni tämän joskus 2000-luvun alkupuolen manga- ja animevillityksen aikaan muutamalla eurolla silloisen Anttilan alekorista. Kannessa komeileva nimi AD Police oli itselleni jo niin olennainen juttu, että olin valmis pulittamaan arvokkaat vähäiset roposeni mukisematta kaikista mahdollisista kotelon tahattomista vaaran merkeistä huolimatta.Mikäli ”AD Police” ei ole nimenä tuttu, niin kyseessähän on kaikkien aikojen rakastettavimman japanilaisen kyberpunk-toimintamusikaalin nimeltä Bubblegum Crisis spin-off -sarja. Alkuperäisen sarjan perusideana oli yhdistää kaikki mahdolliset parhaat kasarikliseet, Blade Runner ja Streets of Fire - Liekehtivät kadut äärimmäisen viihdyttäväksi ja hauskaksi kokonaisuudeksi; vastoin kaikkia odotuksia homma myös toimi vähintäänkin erinomaisesti, mutta kaatui lopulta vain kahdeksan episodin jälkeen eri osapuolten välisiin tekijänoikeuskiistoihin. Alkuperäisessä sarjassa elettiin vuotta 2032  ja seurattiin nuorista naisista koostuvan karanneita androideja metsästävän palkkasoturinelikon seikkailuja. AD Police oli sarjan maailman statistina toimiva poliisi, jolla useinkaan ei ollut oikein minkään kanssa mitään tekemistä. AD Police -minisarja seuraa nimensä mukaisesti samaisen poliisitiimin androidimetsästystä muutama vuotta ennen Bubblegum Crisisin tapahtumia. Siinä onkin sitten kaikki kolme sarjan jaksoa pähkinänkuoressa. Tässä ei nimittäin ole minkäänlaista hahmonkehitystä tai kunnollista juonta silkan räiskinnän lisäksi. That’s it. Alettuani katsomaan tätä huvikseni uudestaan muistin välittömästi miksi vihasin tätä minisarjaa aikoinaan niin paljon, että hautasin sen kaappini kätköihin ihmissilmän ulottumattomiin jo hyvän aikaa ennen ensimmäisen jakson loppua. Ensinnäkin, ihan menevästä animaatiosta huolimatta koko julkaisen kuvalaatu on kökköä videotasoa jo valikosta alkaen. Tässä ei ole mukana ainuttakaan alkuperäisen sarjan tähtinäyttelijöistä, alkuperäisen mahtava soundtrack on menty korvaamaan aivan liian hiljaiseksi miksatulla äärimmäisen muovisella syntikkapimputuksella ja ainoa valittavissa oleva puhekieli on hermoja riipivän kömpelö englanninkielinen dubbaus. Viimen korsi, joka lopullisesti katkaisi kamelin selän oli sarjan nimistö, joka oli tässä menty kääntämään aivan miten sattuu. Esimerkiksi androideja kutsutaan alkuperäisen sarjan maailmassa boomereiksi, mutta ne on menty tässä kääntämään voomereiksi. *Facepalm*",Tyylipuhdasta rahastusta.
463,100.0,"Sanonta kuuluu, että 99% kaikesta on kuraa. Kaikella tarkoitetaan siis myös animea. En edes muista milloin olisin jaksanut seurata mitään uutta sarjaa muutamaa ensimmäistä jaksoa pitemmälle, ja siitäkin vähästä taitaa olla aikaa vähintään kymmenen vuotta.Aggressive Retsuko on siis varsin poikkeuksellinen tapaus – ja ihan syystäkin. Kyseisen sarjan on tuottanut sama Sanrio, joka on tuottanut Hello Kittyn ja Chirinin Kellon, joka on edelleen yksi suosikkielokuvistani koskaan. Joskus vuosipari takaisin firma järjesti suuren asiakaskyselyn, jossa kartoitettiin yleisön toiveita uuden hahmon suhteen ja tulos oli, että kansa kaipaa aikuisempaan makuun tehtyä palkansaajanäkökulmaa korostavaa Hello Kittyä. Retsuko on Sanrion vastaus kansan toiveisiin.Aggressive Retsuko on pienissä 1-2 minuutin stripeissä julkaistava sarja, jonka päähenkilö on tokiolaisessa suuryrityksessä tylsää toimistotyötä tekevä 25-vuotias söpö pikkupanda nimeltä Retsuko, jolla on tapana päästellä höyryjä death metalin parissa. Sarjan lähes jokaisessa jaksossa Retsuko ajautuu ahdistavaan tilanteeseen tai polttaa tavalla tai toisella päreensä töissä tai vapaa-ajalla, mikä lopulta johtaa Retsukon kuvitteellisen death metal -alter egon valloilleen pääsemiseen. Näin ei kuitenkaan käy jokaisessa jaksossa. Alter egon laulaman metallikappaleen sanoituksen vaihtelevat tilanteen mukaan, toisinaan laulunaiheena on stressaava työtaakka, toisinaan lyriikat väännetään vaikka pipareista.Oikeassa mielentilassa Aggressive Retsuko on älyttömän hauskaa seurattavaa. Itse pidän erittäin paljon Retsukosta itsestään, hahmo on sopivan yksinkertainen ja helposti samaistuttava, ja käytännössä jokainen nolo tilanne johon hahmo joutuu ja jokainen hankala henkilö, jonka Retsuko kohtaa on käytännössä tuttua kamaa jokaiselle opiskelu- tai työelämässä kauemmin viihtyneelle. Oma suosikkijaksoni ja tilanne, johon itse samaistuin parhaiten oli keskustelu sääliä ja huomiota kerjäävän hahmon kanssa. Minulla oli joskus tyttöystävä, joka oli täsmälleen tuollainen surkimus. Te ette ihmiset tiedä, miten ärsyttävää se voi oikeasti olla. Retsukon räjähtäminen lopussa tuntui niin hyvältä. ",Japanilaista ahdistusta on harvoin kuvattu yhtä söpösti.
464,70.0,"Joka sarja ei jaksa porskuttaa ensimmäistä kauttaan pidemmälle. Amerikoissa menestymisestä taistellaan joskus niinkin hampaat irvessä -tyyliin, että sarja kuolee jo pelkästä yrittämisestä. Donald P. Bellisarion Quantum Leapia eli Aikahyppyä ei voi liiasta yrityksestä juuri syyttää, ei ainakaan sarjan ensimmäisen kauden kohdalla. Parhaimmillaan sen meininki on rentoa kuin kumikana.Monista muista tieteissarjoista poiketen Aikahyppy pysyttelee kohtalaisen etäällä tieteestä. LOSTin ja 4400:n kaltaiset nykysarjat ovat pullollaan elementtiä, joka Bellisarion sarjassa vielä näyttäytyy 1980- ja 1990-lukujen vaihteen tyyliin kepeänä ja mukavana. On olemassa kohtalo, joku suurempi voima, Hän, joka määrää siitä, mihin kussakin jaksossa joudutaan. Sarja starttaa tieteellisellä kokeella. Tohtori Sam Beckett (Bakula) testaa kehittämäänsä aikahyppylaitetta, mutta koe epäonnistuu. Beckett menettää muistinsa ja havahtuu menneisyydestä itselleen vieraan miehen ruumiissa. Tulevaisuudesta käsin häntä pystyy auttamaan höveli kollega Al (Stockwell), mutta pelkän hologrammikuvan muodossa. Ajan myötä heille selviää, että kaikessa ei olekaan kyse harmillisesta sattumasta, vaan Samin pitää korjata menneessä vikaan menneet asiat ja sitten hän pääsee hyppäämään toiseen aikaan. Mihin aikaan ja kenen ruumiiseen Sam päätyy, se ei ole sarjan hahmojen vallassa. Näin seikkailu vie mennessään sekä Beckettin että katsojan.Aikahypyn päätähtien, Bakulan ja Stockwellin yhteispeli on luontevaa. Broadwayltä löydetty Bakula on raamikas heppu, joka näyttää yhtä vähän tutkintoja kahmineelta tohtorilta kuin tekotukka aidolta. Bakulan miellyttävä piirre on, että hän kykenee silti vaivatta esittämään sekä läpeensä kilttiä tohtoria että henkilöä, jona tohtorin kulloinkin pitäisi esiintyä (simppeliä?). Entinen lapsitähti, ja Oscarienkin makua kokemaan päässyt Stockwell on hologrammi-Aliksi ehkä liiankin lihaa ja verta, mutta se – kuten moni muukin sarjan pikku ongelmista – jää toiseksi sukkelalle sanailulle ja juonenkäänteille, joita Aikahypyllä on tarjota.Ensimmäisen kauden parhaimpia jaksoja on totta kai sen aloittava kaksiosainen pilotti Genesis. Sen tapahtumat ovat pohjana kaikelle sille, mitä jatkossa tapahtuu. David Hemmingsin (!) ohjauksessa ei ole moittimista, hän tekee tästä populäärifiktion palasesta helposti nieltävän ja hauskankin kokemuksen. Bakula panee roolissaan heti parastaan, mitä sopikin toivoa mieheltä, jonka tv-historiassa oli ennen tätä sarjaa pari löyhkäävää floppia.Genesistä seuraava Star-Crossed on valitettavasti vain keskitasoinen jakso. Siinä Sam hyppää college-opettajan ruumiiseen vuoteen 1972 ja kohtaa yllättäen entisen ihastuksensa, Donnan (Teri Hatcher). Vietnamin sotaakin sivuava osa luiskahtaa hössötykseksi, jossa tarina etenee kuin nikotteleva ankka. Siitä seuraava jakso, The Right Hand of God onkin taas mahdollisesti ensimmäisen kauden hienoin – ainakin tarinankerronnan puolesta. Kun tohtori Beckett hyppää sopupelejä pelaavaksi nyrkkeilijäksi, jakson voi kuvitella etenevän hyvinkin kliseisesti. Sen enempää pieleen ei kuitenkaan voisi arvata.Double Identityssä päästään vuoteen 1965 ja gangsterimaailmaan. Osa on kauden hauskimpia, sillä italiantaidoton Beckett joutuu tietysti eläytymään italiaanoksi, jonka pitäisi osata sekä tappaa että laulaa. Tältä pohjalta hupia riittää koko jakson ajaksi. Vähemmän hauska, mutta varsin viisaasti käsikirjoitettu The Color of Truth kuljettaa Samin ensimmäistä kertaa ei-valkoihoiseen ruumiiseen. Vuoteen 1955 sijoittuva tarina käsittelee rasismia. Bakula muuntuu yllättävänkin uskottavasti vanhukseksi, jonka ei sallita istua valkoisten kuppilassa. Kuten The Right Hand of Godissa, ei tässäkään osassa sorruta ihan niihin pahimpiin kliseisiin, joita aihepiiri tarjoaisi.Ensimmäisen kauden päättää film noir -henkinen Play It Again, Seymour. Siinä Samin on selvittävä hengissä Bogartilta näyttävänä yksityisetsivänä. Elinkamppailun sivussa hänen pitäisi selvittää partnerinsa kuolintapausta. Jakson miljööt ovat yhtä kiehtovan oloisia kuin Casablancan. Play It Again, Seymour viittaakin useamman kerran vanhan lurppanaaman leffoihin. Vaikka osan juonikuvio on turhan mutkikas alle tunnin ohjelmaan, siitä on paha olla kokonaan pitämättä. Miten voisi, kun tarinassa on pienenä sivuhenkilönä pikkupoika Woody Allen (Kevin Mockrin) ja kohtalokasta kaunotarta tulkitsee antaumuksella Claudia Christian (Babylon 5:n Ivanova)? Tästä on hyvä jatkaa toiselle kaudelle.",Tiedemiehen ja hänen naisiinmenevän hologrammikaverinsa ensimmäiset aikaseikkailut.
465,70.0,"Aikahypyn toinen tuotantokausi ei ala ihan siitä, mihin ensimmäinen loppui. Tuotannollisesti se olisikin kai ollut hankalaa, sillä sarjan jatkuvuus oli vaarassa, eikä kausia tehty aivan putkeen. Toisen kauden alku on kuitenkin mehevä, sillä se mitä ilmeisemmin peilaa sarjan kulissientakaista epävarmuutta; Scott Bakulan esittämä tiedemies Sam Beckett uhkaa menettää projektinsa rahoituksen. Koska Beckett itse juuttui sinkoilemaan ajasta ja ihmisruumiista toiseen jo sarjan ensimmäisellä kaudella, on tilanne hänen kannaltaan hankala. Tämä on koko sarjan jaksoista varsinaisesti ensimmäinen, jossa Al, Beckettille hologrammina näkyvä huumoriveikko, pääsee tekemään muutakin kuin heittämään todennäköisyysprosentteja ja heiluttelemaan sikariaan. Alin roolissa jatkaa uskollisesti Dean Stockwell. Sarjan luojan, Donald P. Bellisarion itsensä kirjoittaman aloitusepisodin materiaali vaikuttaa tuntuvan näyttelijöistäkin hyvältä. Työskentelyn riemu on havaittavissa joka kohtauksessa.Heti aloitusepisodin, Honeymoon Expressin, jälkeen seuraa toinen viihdyttävä jakso, Disco Inferno, jossa nimensä mukaisesti pannaan mm. jalalla koreasti 1970-luvun tyyliin. Stuntmiehen saappaisiin päätyvä tiedemies on sinänsä hauska idea, ja samankaltaista fiilistä yritetään saada aikaiseksi myös kauden loppupuolella, jaksossa Leaping In Without a Net. Jälkimmäinen kuitenkin epäonnistuu pyöriessään liikaa yhden asian ympärillä. Ilmeisesti ohjaaja Chris Welchillä on ollut kädet täynnä trapetsihyppymateriaalia Scott Bakulasta, joten miltei koko jakso on yhtä sirkustempun ähertämistä.Sarjan kakkoskausi käsittelee sopivan kevyellä otteella mm. kehitysvammaisten kohtelua (Jimmy-episodissa Beckett yrittää elää kehitysvammaisen elämää 1960-luvulla), rasismia (The Americanization of Machiko naittaa japananittaren ja amerikkalaisen seiloripojan 1950-luvulla, mikä tietysti on pojan vanhemmille järkytyksen kauhistus) ja naisten oikeuksia (What Price Gloria? heittää Beckettin vaihteeksi korkokenkiin – Bakula suoriutuu koetuksesta asiallisesti). Pääasiassa nämä episodit ovat laadultaan hyviä, elleivät jopa keskivertoa parempia. Tämä tarkoittaa sitä, että jaksojen käsikirjoitukset ovat huolella mietittyjä, eikä toteutus isommin onnahtele.Kauden kehnoimmissa jaksoissa yhdellä idealla on mässäilty liikaa. Esimerkiksi Another Mother on pitemmän päälle melkoisen mälsä yritys saattaa Beckett jälleen naishahmoon. Yksinhuoltajan perhesotkut eivät jaksa kiinnostaa, vaikka tässä jaksossa Al sitten pääseekin lauleskelemaan pikkunaperolle tuutulaulua. Niin, alle viisivuotiaathan pystyvät näkemään sekä hologrammi-Alin että Beckettin sellaisina kuin he ovat oikeasti. Kakkoskauden kiikkerin jakso on silti epäilemättä A Portrait for Troian. Siinä sarjan luojan nykyinen ex-vaimo Deborah Pratt esittää kummitusjuttuihin uskovaa naista, joka hyppäisi niiden ansiosta vaikka järveen. Osa luiskahtelee välillä niin paljon Salaisten kansioiden puolelle, ettei se oikein istu kokonaisuuteen.",Viihdyttävyyttä unohtamatta myös tiukoista aiheista.
466,80.0,"Kolmas kausi, 22 osaa hypättävänä ajassa. Tiedemies Sam Beckett (Bakula) on edelleen epäonnistuneen kokeensa vankina, mutta sehän ei miestä suuremmin masenna. Elämään tuo iloa se mukava tunne, joka seuraa hyvää työtä. Sarjassa hyvä työ on jonkin historiassa tapahtuneen epäoikeudenmukaisuuden oikaiseminen. Beckett ja hänen hologrammiapulaisensa Al (Stockwell) siis loikkivat ajassa sattuman tai jonkin jumalallisen voiman ohjaamina pelastamassa niin henkiä kuin pienempiäkin asioita. Kuten aiemminkin, Beckett joutuu joka hypyllä jonkun toisen siinä ajassa eläneen nahkoihin. Välillä hän on mies, välillä nainen, joskus lapsikin. Komeasta ulkomuodostaan huolimatta oikeasti monipuolinen Scott Bakula antaa kulloisenkin roolin viedä.Aikahypyn kolmannen kauden aloittaa kahteen jaksoon jaettu hyppy kotiin, The Leap Home. Sam pääsee vihdoin kotiinsa, mutta 1960-luvun loppuun, jolloin hän oli vasta 16-vuotias. Eletään aikaa ennen hänen veljensä Tomin (Newsom) kuolemaa. Jakso lipsuu paatoksen puolelle, kun Sam, jolle perheen kohtalo on selvä, yrittää kaikin keinoin pelastaa sukulaisensa. Varsinainen tehtävä uhkaa siinä jäädä hoitamatta. Uuden tilaisuuden aikahyppijätohtori saa kaksiosaisen tarinan jälkimmäisessä puolikkaassa, jossa hän päätyy veljensä kanssa Vietnamiin.Kuten tavallista, pitkäikäisen sarjan jossakin osassa käsitellään myös huumeita. One Strobe over the Line heittää Samin muotibisnekseen ja valokuvaajan pöksyihin. Samin tehtävä on varjella nuorta mallia manageriltaan ja tämän pilleripurkilta. Episodi voisi olla saarnaava ja puuduttava, mutta Aikahypylle tyypillisesti aina ei mennäkään siitä, missä aita pahiten repsottaa. Muotimaailmaepisodin jälkeen katsoja saa nauttia Halloween-teemasta. The Boogieman ei muuta nautintoa juuri tarjoakaan, sillä ainakin sarjan keskivertofanille kikkailu kauhuelementeillä voi aiheuttaa haukottelua. Kuten aiemmillakin kausilla, tälläkin Samin tielle osuu julkisuuden nimiä. Stephen King -niminen nuorukainen piipahtaa Halloween-talon kauhuja ihmettelemässä. Rebel Without a Clue taas herättää henkiin Jack Kerouacin (French), kieltämättä hyvin onnistuneesti. Huurupäisen runoilijasielun muistoa kunnioitetaan niin tyylillä kuin tällaisessa keveähkössä nuortensarjassa on mahdollista.Toinen kolmannen kauden teemajakso liittyy jouluun. A Little Miracle hyödyntää Dickensin tarinaa saiturista, joka tarvitsee kolme haamua takomaan päähänsä järkeä. Ei liene yllätys, että tässä jaksossa hologrammi-Alilla on tavallista poikkeavampi rooli.Myös aiemmilta kausilta tuttu värillisten oikeuksien puolustaminen jatkuu. Black on White on Fire heittää Samin tummaihoisen opiskelijan nahkoihin. Vuosi on 1965 ja hänen rakkaansa valkoisen lainvalvojan tytär. Rakkauden ilosanomasta ei juuri ole tietoa, sillä musta köyhällistö on nousemassa kapinaan. Vanhasta uutismateriaalista leikatut otokset tehostavat episodin yllättävän jännittäväksi.Yksi jakso, 8 ½ Months, pureutuu teiniraskauteen 1950-luvulla. Uutta näkökulmaa aiheeseen tuo se, että tiedemies Sam päätyy raskaana olevan tytön ruumiiseen. Bakula suoriutuu tästäkin koitoksesta moitteetta. Valitettavasti käsikirjoitus on hyytyä välillä jankkaavuuteen. Samaa vikaa on prostituution ikäviä puolia hitusen valottavassa jaksossa Southern Comforts.Vakavien aiheiden joukossa on tasaisesti keveitä. Kimmeltäviin rokkikuteisiin päästään osassa Glitter Rock. Hilpeiden vermeiden lisäksi tarjolla on aina yhtä hauskoja backstage-läppiä. Hubaa on osaltaan luvassa myös episodissa Private Dancer. Sam joutuu miesstrippariksi, joskaan tarina ei pyöri yksin kokonaan sen ympärillä. Samin tehtäväksi jää nimittäin auttaa kuuro tarjoilija (Swedberg) tanssitaiteen huipulle. Jakson vieraileva ohjaaja Debbie Allen tuotti aikanaan tv-sarjaa Fame.Täysin lekkeriksi on mennä osassa nimeltä A Hunting Will We Go, kun Sam yrittää eläytyä palkkionmetsästäjäksi. Jane Sibbettin esittämä kaunis karkulainen suorastaan huutaa romanssia. Jälleen kerran käsikirjoitus on kuitenkin odotuksia parempi, ja tyypillisimmiltä kliseiltä vältytään.",Tasokasta purkkaviihdettä.
467,60.0,"Niin loistava kuin Aikahypyn kolmas tuotantokausi onkin, neljäs vaikuttaa sen rinnalta heti jyrkältä alamäeltä. Vanhat elementit, kuten menneiden kohtaloiden korjaaminen, aikahyppykokeeseensa juuttunut tohtori Sam Beckett (Bakula) ja häntä tulevaisuudesta avustava hologrammi-Al (Stockwell) ovat tietysti mukana. Mutta riittääkö se? Kauden alussa usean perättäisen jakson tarinat ovat joko luvattoman huonoja tai surkeasti kirjoitettuja. Bakula ja Stockwell näyttävät siltä kuin olisivat suorittamassa pakollista rutiinia. Sarjan loisto on poissa.On hyvin surullista, että jo kauden ensimmäinen jakso, The Leap Back, kompuroi. Sen tarinassa, josta vastaa sarjan luoja Donald P. Bellisario, salamanisku palauttaa tohtori Beckettin tulevaisuuteen. Samalla Al juuttuu aikaan, tarkemmin sanottuna vuoteen 1945. Tohtorin ja hänen avustajansa roolit menevät sekaisin, ja mennyttä pitäisi pystyä oikaisemaan siitä huolimatta. Jostakin syystä ohjaaja Michael Zinberg ei pysty pitämään kokonaisuutta hallinnassaan, eikä Bellisariokaan vaikuta panneen parastaan. Dean Stockwellille ropsahti kuitenkin sekasotkusta Emmy-ehdokkuus. Kerta ei ollut ensimmäinen, eikä viimeinen, mutta tällä erää ehdokkuuden perusteiden perään sietää kysellä.Kauden alun kömpelöistä jaksoista kerronnallisesti onnistunein on Hurricane, jossa Sam päätyy osaksi 1960-luvun lopun murhamysteeriä. Loistavasta siinäkin tosin ollaan kaukana, sillä luonnonvoimien käyttö osana tällaisia juttuja on jo itsessään yhtä kliseetä. Kliseiseksi jää Ku Klux Klanin toimia ruotiva Justicekin. Tuolle jaksolle on silti luettava plussaksi kirjoittaja Toni Graphian yritys tuoda vakavia historiallisia tosiseikkoja esille. Yritys ei - ikävä kyllä - jatku seuraavassa episodissa; Bakulan itsensä ohjaama Permanent Wave on jälleen uusi murhamysteeri. Siinä tohtori Beckett joutuu 1980-luvun alkuun ja hiusmuotoilijan nahkahousuihin. Osa on vauhdikas höttöisestä sisällöstään huolimatta, sekä esittelee myös hyvää näyttelemistä. Etenkin murhatapauksen pieni silminnäkijä onnistuu. Myöhemmin Kolmas kivi auringosta -sarjasta tutuksi tullut Joseph Gordon-Levitt eläytyy osaansa hyvin.Sarjalle ominaisesti neljännelläkin kaudella on mukana vakavia aiheita. Ku Klux Klanin veritöiden lisäksi nostetaan esiin raiskaus (Raped), homous armeijassa (Running For Honor) ja eläinkokeet (The Wrong Stuff). Kaikkia näitä käsitellään tietysti nuortenkin silmille sopivalla tavalla. Vakavien aiheiden kohdalla kausi näyttäytyy ajoittain parempana, vaikka epäonnistumisen uhka on niissäkin. Esimerkiksi juuri eläinkokeita käsittelevässä osassa tohtori Beckett joutuu Bobo-simpanssin ruumiiseen. Siinä on aihetta komedialle, mutta yliampuvasta ideastaan huolimatta jakso on yllättävän toimiva.Aikahypyssä on aina ollut mukana amerikkalaissarjoille hiukan epätyypillinen kristillinen vire. Tohtori Beckett on tiedemies, mutta kun hänen aikahyppykokeensa epäonnistuu ja hän juuttuu aikaan, hän vihjaa kohtalonsa olevan korkeimman kädessä. Simpanssitarinankin kirjoittaneen Paul Brownin ohjaamassa ja kirjoittamassa jaksossa It's A Wonderful Leap mukana on itseään enkeliksi kutsuva täti (Torres). Episodi on imelyydessään Enkelin kosketuksen luokkaa, muttei kuitenkaan riko Aikahypyn perusluonnetta vastaan. Uskontoa ei tuputeta.Neloskauden päätös sujuu alkuaan paremmin. Toiseksi viimeinen jakso, Stand Up sijoittuu vakaasti viihdeteollisuuden puolelle. Vierailevana tähtenä nähdään huumorimies Bob Saget. Viimeisessä jaksossa palataan vielä tohtori Beckettin ja hologrammi-Alin ystävyyteen, kun tohtori päätyy nuoren Alin  ruumiiseen vuonna 1957. Jakso on jälleen Bellisarion itsensä käsialaa, mutta tällä kertaa miehen kynä ei ole lipsunut. Jännityselementit ovat kohdillaan ja jatko seuraavalle kaudelle näyttää ainakin Alin kannalta erittäin pahalta. Hologrammi-Alin paikalle ilmaantuu seikkailun mustimmalla hetkellä kuivakka Edward St. John (McDowall), joka ei tunnu lähtevän kulumallakaan.",Epätasaisesti kohti loppua.
468,50.0,"Aikahyppyä eli Quantum Leapia kesti vuodesta 1989 vuoteen 1993 viiden kauden verran. Olisi mukavaa sanoa, että sarja lopetettiin huipullaan. Ihan näin asia ei kuitenkaan ole.Aikaan eksynyt tohtori Sam Beckett (Bakula) jatkaa hyvien töiden tekemistä myös sarjan viidennellä kaudella. Sattuma, tai mikä lieneekään, vie Beckettin kauden ensimmäisessä ja samalla kaksiosaisessa jaksossa Lee Harvey Oswaldin nahkoihin. Tapahtuma lyö niin Samin kuin hänen hologrammina näkyvän avustajansa Alin (Stockwell) ällikällä. Sarjan aiemmilla kausilla vallalla ollut sääntö on murrettu; koskaan aiemmin Beckett ei ole hypännyt kehenkään kuuluisaan. Aikahyppy-sarjan luoja, Donald P. Bellisario on kynäillyt itse kyseisen episodin, mutta se ei muuta sitä tosiseikkaa, että kaksoisepisodin juoni on solmussa kuin jöröjukan tukka. Lee Harvey Oswaldiin on puitteistaan päätellen panostettu rahallisesti, mutta tällä erää sekava käsikirjoitus ja väkinäinen tunnelma pilaavat yrityksen.Kauden kolmas jakso, Leaping of the Shrew, on tunnelmaltaan ensimmäistä keveämpi - jopa siinä määrin, että sen jälkeen katsoja on yhtä tyhjä kuin ennen sen katsomistakin. Ällöromanttinen stoori heittää tohtori Beckettin kreikkalaisen merimiehen housuihin ja yhteiseen haaksirikkoon rikkaan kaunottaren (Shields) kanssa. Kukaan ei varmasti arvaa, mitä siitä seuraa. Shakespearen Kuinka äkäpussi kesytetään (eli The Taming of the Shrew) on nokkelampi tekele dialogistaan alkaen.Neljäs jakso, Nowhere to Run petraa hiukan kauden suuntaa, kun Sam Beckettistä tulee jalaton sotaveteraani tärkeällä missiolla. Tämänkin episodin kulku on helppo arvata, eikä Bakulan tai Stockwellin rutinoitunut näytteleminen lisää riemunkiljahduksia. Vierailevana tähtenä nähdään simpsakka Jennifer ”Frendit” Aniston, veteraanisairaalan empaattisena hoitajattarena. Tässä vaiheessa uraansa Aniston on vielä viehättävän maneeriton.Star Light, Star Bright, eli järjestyksessä kauden kuudes osa, voisi juoniselosteensa puolesta olla koko kauden hölmöin. Beckett hyppää 79-vuotiaaseen miekkoseen, joka väittää näkevänsä UFOja. Jakson alun valoilmiöt antavat jo pahoja väristyksiä, mutta tämä Richard C. Okien kirjoittama episodi osoittautuukin yllättäen viisaaksi tarinaksi lähimmäisistä huolehtimisesta. Sitten kauden epätasainen meno taas jatkuu, vieden Samia jopa jonnekin pahuuden porteille asti. Hän kohtaa mm. pahan aikahyppääjän (Coleman), joka on hahmona kuin jostakin B-luokan sarjakuvasta repäisty huono vitsi. Kolmiosainen Trilogy taas jatkaa kirjoittaja ja apulaistuottaja Deborah Prattin jo aiemmilla kausilla esiin tuomaa hyvä vs. mystisen maaginen paha -asetelmaa. Pituudestaan ja väistämättömästi myös toistosta kärsivä Trilogy on silti parempi viritelmä kuin vampyyrikauhua tarjoileva Blood Moon. Jälkimmäinen jakso on jäykkä ja pakolla puserretun oloinen kuin vanhan hammastahnatuubin viimeinen tiraus. Hoopossa tarinassa Sam hyppää linnanisäntään, joka aikoo uhrata nuoren vaimonsa vieraidensa iloksi.Juuri, kun Aikahypyn tekijöiden olisi kuvitellut jo kaapineen idealaaristaan pohjimmaiset murut, viides kausi saa uutta henkeä kuin tyhjästä. Huonoista esitysajoista ja katsojaluvuista kärsinyt sarja oli kuitenkin silloin jo polkunsa päässä. Oman mausteensa soppaan lienee tuonut myös Prattin ja Bellisarion avioero. Mutta kauden viisi viimeistä episodia ovat sen parhaimmat, muistuttaen jouhevalla kerronnalla, rennolla näyttelemisellä ja keskimääräistä näppärimmillä käsikirjoituksillaan sarjan paremmista päivistä. Yllättävää kyllä näiden viiden joukkoon kuuluu kaksi jaksoa, joissa Sam päätyy jälleen vaikuttamaan kuuluisan henkilön elämään. Goodbye Norma Jeanissa hän on Marilyn Monroen autonkuljettaja (vaihteeksi Monroeta esittää jopa Monroen oloinen näyttelijätär, Susan Griffiths) ja Memphis Melodyssä taas kuningas itse, eli Elvis Presley. Myös laulutaitoinen Bakula panee parastaan, saaden katsojan hetkellisesti unohtamaan Scott Bakulan olevan Elvis tohtori Beckettin imitoimana... tai siis... no, oli miten oli, performanssi jytää.Aikahyppy on niitä harvoja sarjoja, joiden päätösjaksoa voi kuvailla ikimuistoiseksi. Donald P. Bellisarion kirjoittama lopetus on nuortensarjalle yllättävän monitasoinen, mutta myös lämmin. Mirror Image -nimeä kantava jakso heittää Sam Beckettin viimeistä kertaa Bellisarion suosikkiaikaan eli 1950-luvulle, ja nyt erään kaivoskylän baariin. Baarin omistaja ja baarimikko Al (McGill) myhäilee vierestä, kun Beckett saavuttaa lopulta päämääränsä. IMDB:n keskustelupalstoilla lopetuksen kompleksisuus näyttää kampittaneen monet, mutta siinä sen hienous osittain piileekin. ","Kauden yleinen taso on edellisiä kehnompi, mutta sarjan päätös on kuitenkin kunniakas."
469,100.0,"Dennis Livson, joka Muumitkin on tuottanut, on junaillut tämän sarjan. Kun hän siirsi toimintonsa Alankomaihin (josta tämäkin sarja on lähtöisin), halusi hän tehdä kasvatuksellista sanomaa antavia lastenohjelmia, ja sitähän tässä sarjassa piisaa.Alfred J. Kwakon nuori ankka, joka joutuu monenmoisiin tekemisiin monien ystäviensä kanssa muunmuassa kasvatti-isänsä Mauri-myyrän kanssa.Idea saattaa olla samanlainen, kuin ihan missä tahansa muussa lastenohjelmassa, mutta se ei ole asian laita. Ohjelman miljöö on paljon realistisempi, kuin useimmissa lastenohjelmissa. Maailma kuvataan paikoitellen hyvinkin karulla tavalla. Ohjelmassa tulee esiin viittauksia historiaan, ja maailman tämänhetkisiin tilanteisiin, kuten Lähi-idän sotiin, Hitleriin, Apartheidiin ja ilmaston saastumiseen. Harvassa lastenohjelmassa käsitellään yhteiskunnallisia ja poliittisia asioita näin laajasti.Edellä mainitut asiat ovat varmasti hyvä syy, miksi sarja jaksaa kiinnostaa monia vanhemmallakin iällä. Tosin jos ajattelee, sopiiko näin totinen, ja paikoitellen jopa pelottavakin kerrontatapa lapsille? Sarja on toki hyvin opettavainen, mutta opettaako se liikaakin niin nuorille lapsille?Mutta suosittelen sarjaa kaikille, jotka pitävät piirretyistä, mutta ovat kyllästyneet nykyajan lastenohjelmien sisällöttömyyteen. Tässä sarjassa sisältöä sitten piisaakin.",Harvassa lastenohjelmassa käsitellään yhteiskunnallisia ja poliittisia asioita näin laajasti.
470,60.0,"J.J. Abrams kirjoitti 1990-luvulla sentimentaalisia draamapläjäyksiä, kuten Tapaus Henry. Todellinen läpimurto tuli, kun Abrams loi yhdessä Matt Reevesin kanssa Felicityn. Felicity oli neljä tuotantokautta poikinut nuorille suunnattu TV-sarja, joka pureutui aikuistumiseen hyvin aidolla tavalla. Sitten eräänä päivänä J.J. Abrams mietti, minkälainen Felicity olisi salaisena agenttina, niinpä hän loi ideastaan oman sarjan.Aliaksen pääosassa on Sydney Bristow (Jennifer Garner), tavallinen opiskelijatyttö, joka työskentelee sivutoimenaan salaisena agenttina CIA:n sivujärjestölle SD-6:lle. Sydneyn poikaystävä on juuri kosinut, niinpä hän näkee parhaaksi kertoa sulhaselleen totuuden työstään. Kun SD-6 saa tietää tästä, niin Sydneyn poikaystävä löytyykin kuoleena kylpyammeesta. Sitten selviää, että SD-6 ei olekaan mikään CIA:n yksikkö, vaan salajärjestö, joka esiintyy CIA:na. SD-6:n touhut eivät ole mitään kovin laillisia, niinpä Sydney ryhtyy CIA:lle kaksoisagentiksi saadakseen SD-6:n kiikkiin. Apunaan hänellä on CIA:n vastuuhenkilö agentti Michael Vaugh (Michael Vartan) sekä toinen kaksoisagentti, Sydneyn isukki Jack Bristow (Victor Garber), jonka todellisesta työstä Sydney saa tietää vasta nyt.Ensimmäisen kauden jaksot koostuvat eri tehtävistä, joita Sydney suorittaa samaan aikaan sekä SD-6:lle että CIA:lle. Joka jaksossa sitten jännitetään, että jääkö Sydney kiinni. Sarjan kiinnostivinta antia ovat kuitenkin Sydneyn ja Jackin uuden isä-tytär-suhteen rakentaminen sekä sivujuoni, jossa Sydney toimittajaystävä Willi Tippin (Bradley Cooper) tutkii Sydneyn Danny-sulhasen mystistä kuolemaa.Aliaksen ensimmäinen tuotantokausi on ihan viihdyttävää meininkiä. Ensimmäisen kauden kaikki 22 jaksoa ovat ladattu nopealla temmolla sekä yllättävillä juonenkäänteillä. Sarja on sekoitus James Bondia ja Felicityä. Ihmissuhdedraamapuoli on varsinkin alkujaksoissa otettu suoraan Felicitystä. Sarja parantuukin ensimmäisen kauden puolivälissä, kun itse toimintaan ja jännitykseen panostetaan enemmän. Kauden viimeisessä jaksossa koetaan myös TV-historian koskettavimpia hetkiä, mutta kuitenkaan kyseessä ei ole mitenkään erikoinen sarja, joka poikkeaisi edukseen valtavirtatavarasta. Joissain jaksoissa meininki on vähän turhan vaisua, mutta se asia korjataan sitten seuraavan jakson kunnon rytinöillä.Jennifer Garnerin ulkonäön varaan sarjan suuri suosio lähinnä perustuukin. Garner ei ole mikään huono näyttelijä mutta ei loppuen lopuksi mikään erikoisen hyväkään, vaan hän pääasiassa söpöstelee ruudun edessä ja miespuoliset katsojat tietenkin tykkää. No, miespuolisena katsojana täytyy myöntää, ettei Garner ainakaan tätä sarjaa ollenkaan huononna. Toisessa hyvin tärkeässä osassa oleva Michael Vartan on aika tylsä ja mielenkiinnoton agentti Vaughnina, joten parhaat vedot löytyvätkin sivuosista. Ron Rifkin on mahtava SD-6:n pahispomon roolissa, joka luo sympatioita hahmoa kohtaan, vaikka pahis onkin. Carl Lumbly on sopivan jäyhä Sydneyn SD-6-työpartneriksi Marcus Dixoniksi ja Kevin Weisman tuo sopivasti huumoria muuten aika totiseen meininkiin SD-6:n omana Q:na, tekniikan ihmelapsena. Sydneyn kämppäkaveria tulkitseva Merrin Dungey on aika mitäänsanomaton, mutta Bradley Cooper on sen sijaan aivan loistava Will Tippininä ja tekee yhdessä Rifkinin kanssa sarjan parhaat roolisuoritukset. Monista sivuosista ainakin naamaltaan monelle katsojalle tuttu Victor Garber näyttää taas kerran taitonsa Sydneyn Jack-isän roolissa. Jaksoissa nähdään vierailevina tähtinä sellaisiakin nimiä kuin Quentin Tarantino, Roger Moore, John Hannah, Terry O'Quinn ja Peter Berg.","Katselee kerran läpi ihan mielellään, mutta toista katselukertaa tämä ei ainakaan ihan heti kestä."
471,70.0,"Aliaksen toinen tuotantokausi jatkaa sitä samaa seikkailupitoista toimintajännitystä kuin ensimmäinenkin kausi. Alkukankeudesta on päästy eroon ja sarja toimii jopa ensimmäistä kautta paremmin. Kaksoisagentti Sydney Bristow (Jenniger Garner) yrittää taas kukistaa CIA:na esiintyvän salakuljetus-, kiristys- ja vakoilujärjestön SD-6:n. Apunaan hänellä on toinen kaksoisagentti, oma isä, Jack Bristow (Victor Garber) ja CIA:n yhteyshenkilö Michael Vaughn (Michael Vartan). Pääpahiksena on yhä SD-6:n johtaja, Arvin Sloane (Ron Rifkin). Toinen isossa osassa oleva pahis on nuori mutta sitäkin häikäilemätön rikollinen Julian Sark (David Anders), jota sekä SD-6 että CIA yrittävät saada kiikkiin. Muakana kuvioissa heiluu myös CIA:lle antautunut entinen KGB:n agentti Irina Derevko (Lena Olin), joka on kuolleeksi luultu Sidneyn äitimuori. Derevko yrittää auttaa CIA:ta, mutta CIA ei voi tietää mitä puolta Derevko lopulta kannattaa.Yllättäviä käänteitä on nyt enemmän ja ensimmäisen kauden hetkittäisestä paikallaan junnaamisesta ei ole merkkiäkään. Ensimmäisellä kaudella Bond-meininki tapasi Indiana Jonesin seikkailuhengen. Toiselle kaudelle on lisätty vähän sci-fin piirteitäkin. Toisesta tuotantokaudesta on turha etsiä mitään realistista, mutta meininki kuitenkin viihdyttää ja tällaisessa sarjassa se on pääasia. Tyyliltään Alias on yhä sitä samaa kuin ensimmäinenkin kausi, mutta nyt homma vaan toimii yksinkertaisesti paremmin. Vieläkään ei sarja tarjoa mitään erikoista, mutta kyllä tämän läpi katselee mielenkiinnolla, suuremmalla kuin ensimmäisen. En pidä vieläkään modernista musiikkivideomaisesta ohjaustyylistä, jota Alias käyttää, ja värimaailma on myös jotenkin liian moderni makuuni, mutta muuten Alias - 2. tuotantokausi on viihdyttävää TV-jännitystä.Käsikirjoittajat ovat saaneet ujutettua mukaan mielenkiintoisia koukkuja, jotka pitävät kauden loppuun saakkaa otteessaan. Viimeisessä jaksossa on tietenkin cliffhanger, jonka vuoksi kolmas kausi on pakko tarkistaa, muuten ei saa mielenrauhaa. Varsinkin kauden alkupuoli keskittyy enemmän Sydneyn ja löydetyn äidin suhteen kuvaamiseen. Loppupuolella panostetaan enemmän tiukkaan toimintatykitykseen.Pisteitä heruu myös näyttelijöistä, jotka eivät ole kuitenkaan ihan niin suuressa pelastusasemassa kuin ensimmäisellä kaudella, kun muutkin tekijät ovat oppineet tekemään hyvää TV-sarjaa. Jennifer Garner ja Michael Vartan sopivat hyvin rooleihinsa, vaikka eivät mitään erikoisia näyttelijöitä ole. Garner saa myös ulkonäköplussaa, mutta kyllä häneltä löytyy myös näyttelijän lahjoja. Bradley Cooper on yhä loistava Sydneyn ystävänä, entisenä toimittajana Will Tippininä, jonka elämän SD-6 tuhosi. Sydneyn kämppistä tulkitseva Merrin Dungey on esimmäisen kauden tapaan aika jäykkä, mutta loppukaudella hänkin pääsee näyttämään taitonsa. Erinomainen Ron Rifkin on yhä mainio sarjan pahiksena ja Sydneyn isukkia näyttelevä sivuosien erikoismiesVictor Garber on roolissaan mies paikallaan. Huumoria tuo yhä Kevin Weismanin tulkitsema tekniikan ihmelapsi Marshall Flinkman ja Carl Lumbly on sopivan jäyhä Sydneyn työpariksi SD-6:ssa. Sarjan uudet kasvot, David Anders ja Lena Olin, tekevät myös hyvää työtä. Anders sopii hyvin nilkiksi pahikseksi ja ruotsalainen Olin tekee vakuuttavan viileän roolityön. Vierailijoina nähdään yhä nimekkäitä tähtiä. Tällä kertaa ovat vuorossa Faye Dunaway, Terry O'Quinn, Ethan Hawke, Rutger Hauer, Christian Slater ja David Carradine.",Käsikirjoittajat ovat saaneet ujutettua mukaan mielenkiintoisia koukkuja.
472,90.0,"Vuonna 1999 sai päivänvalonsa Buffy The Vampire Slayerin spinoff-sarja Angel. Kuten nimestäkin voi päätellä, kiinnittyy tässä huomio Buffyssä ensimmäisten kausien aikana useaan otteeseen vierailleeseen Angel-nimiseen vampyyriin. Käsikirjoittajat ja ohjaajat ovat samoja kuin Buffyssäkin, joten jos piti Buffystä, niin pitää tästäkin.Päähenkilö on siis noin 250-vuotias vampyyri, joka parisataa vuotta sitten tappoi lukuisia ihmisiä nälkäänsä ja huvikseen. Sitten hän kajosi väärään tyttöön, ja tämän omaiset palauttivat vampyyrin sielun. Tästä hetkestä lähtien Angel on päättänyt auttaa ihmisiä tuhoamalla vampyyrejä ja muita pimeyden voimia.. mitä nyt eteen sattuukaan.Tapahtumapaikka on vaihtunut pienestä Sunnydalesta isoon, synkkään Los Angelesiin, jossa yhtä moni unelma tuhoutuu kuin tulee todeksi. Alussa Angel on vain muutaman drinkin päässä pahaksi lankeamisesta, kunnes hänen elämäänsä marssii uusi tuttavuus, Doyle. Tämä puolidemoni, jonka näyttelijä Glenn Quinn kuoli pari vuotta sitten traagisesti huumeiden yliannostukseen, saa erilaisia näkyjä pulassa olevista ihmisistä, ja näin Angelin ja Doylen yhteistyö alkaa. Eräistä juhlista mukaan tarttuu vielä Buffystäkin tuttu, henkilökohtainen suosikkihahmoni koko Buffy-universumissa, Cordelia Chase. Cordelia on niin täydellinen karikatyyri suosionsa huipulla olleesta, erittäin vähäjärkisestä pikkutytöstä, joka ei pelkää sanoa ajatuksiaan ääneen, että hahmoa ei voi kuin ihailla.Ensimmäisen kauden aikana juoni keskittyy pääasiassa näiden kolmen henkilön perustaman Angel Investigations-etsiväfirman ympärille, ja tuleepa puolivälin paikkeilla mukaan Wesley niminen herra, jonka varmasti kaikki Buffyn fanit tunnistavat. Suurin osa jaksoista onkin erilaisia toimeksiantoja, mutta mukana on myös muutama sarjan tulevaisuuden kannalta erittäin tärkeä jakso, joissa aletaan rakentaa itse varsinaista pääjuonta. Ensimmäisessä kaudessa nähdään vierailevina tähtinä myös paljon Buffystä tuttuja hahmoja, kuten esimerkiksi Faith, Spike, Oz, sekä itse vampyyrejä tappava pimu. Nämä jaksot ovatkin suurimmaksi osaksi kauden parasta antia. Lisäksi lopussa pistetään sitten homma kunnolla käyntiin, ja kauden finaali onkin yksi parhaista Angeljaksoista.Angel on myös vakavamielisempi sarja kuin Buffy. Tahattomaksi huumoriksi naamioituja kohtauksia high-school maailmasta ei tästä löydy, mutta synkkä ilme toimii hyvänä vaihteluna Sunnydalen lukion käytäville. Kuitenkin huumoria löytyy tarvittavissa määrin, ja Angel onkin vähintään yhtä nautittava sarja kuin Buffy, vieläpä heti ensimmäisestä kaudestaan lähtien.Ensimmäisestä kaudesta ei sarjalla ole kuin yksi mahdollinen tie, ja se on ylöspäin. Sarja paranee mitä pidemmälle mennään, mutta ensimmäinen kausi on silti aivan loistavaa katsottavaa. Lisäksi Boreanazin esittämä Angel on todella coolin näköinen hahmo pimeällä kujalla nahkatakki päällään. Viileysasteikko pamahtaakin kattoon, kun Angel saa eräässä jaksossa käteensä viikatteen. Ai niin.. sitten on vielä se tunnari. En ole ikinä kuullut mitään niin hienoa TV-sarjassa, kuin Darling Violettan esittämä teemabiisi.","Sarja paranee mitä pidemmälle mennään, mutta ensimmäinen kausi on silti aivan loistavaa katsottavaa."
473,100.0,"On vuosi 1985. Omia etujaan ajava republikaanipoliitikko (useiden silmissä ihan hirviöksi luokiteltava) Roy Cohn (Al Pacino) saa yllättäen lääkäriltään tiedon, että on sairastunut AIDSiin.Harper ja Joe Pittin (Mary Louise-Parker ja Patrick Wilson) nuori avioliitto on hitaasti, mutta varmasti tuhoutumassa. Emäntä hourailee kotonaan ja isäntä tuntuu välttelevän vaimoaan kuin spitaalista. Miehen äitimuorikin (Meryl Streep) ilmestyy pikapuolin kuvioihin.Prior (Justin Kirk) sairastuu syöpään eikä tämän miesystävä Louis (Ben Shenkman) halua hyväksyä tätä. Louis ottaa hatkat ja jättää sairastavan, sekä suustaan kovan miesystävänsä yksin. Onhan molemmilla miehillä kuitenkin yhteinen homoystävä Belize (Jeffrey Wright) jolle voivat ongelmistaan avautua.Angels in America ei suotta ollut vuoden 2003 kohutuin ja kehutuin minisarja. Se nappaa alkumetreiltä mukaansa ja konkariohjaaja Mike Nichols kietoo katsojan täysin pikkusormensa ympärille. Yliluonnollisia juttuja tarinassa tapahtuu, mutta sen toimivuus tavallisen arjen vierellä pelaa loistavasti. Dialogi sarjassa on aivan loistavaa ja tämähän on lähtenyt alkuperäisen näytelmän kyhäilleen Tony Kushnerin kynästä.Al Pacino on selvästi ollut projektin houkutuslintu, sillä kohutusta pääosastatuksesta huolimatta miestä ei ruudulla aivan odotetun verran nähdä. Pacinon panokseen en silti ole pettynyt sillä mieshän ei koskaan näyttele huonosti. Vaikka Angels in Americassa hän ei yllä parhaiden roolisuoritustensa tasolle, niin osa on kuitenkin piristävä poikkeus miehen filmografiassa. Sitä paitsi eihän ukolla enää mitään todistettavaa ole, kun (tod. näk.) parhaat roolityötkin mies on jo tehnyt. Sama juttu pätee Meryl Streepiin ja Emma Thompsoniin. Sanottakoon nyt kuitenkin, että Thompsonilla on komeat siivet tässä kuuluisassa ¨Messenger has arrived¨-kohtauksessa, joka on ihan kansikuvaankin päässyt.Todelliset valopilkut näyttelijöiden keskuudessa löytyy kuitenkin näistä tuntemattomimmista kyvyistä. Jeffrey Wright vetää sarjan parhaan näyttelytyön Belizenä. Harvoin näkee näin hyvin (yli)vedettyjä homorooleja. Flawlessin Philip Seymour Hoffmankin jäisi tässä vertailussa Wrightin sydämellä tehdyn roolityön varjoon. Justin Kirk ja Mary Louise-Parker ovat myös lupaavilta vaikuttavia näyttelijöitä. Toivon mukaan ainakin heistä kuulemme jatkossa. Ben Shenkman ja Patrick Wilson olivat muutamissa kohtauksissa vähän tönkköjä, mutta annettakoon nyt ainakin Wilsonin kohdalla anteeksi, kun miehen ekasta roolityöstä oli kyse. Myös James Cromwell ja Michael Gambon nähdään ruudulla vähän pienemmissä rooleissa.Yhteenvetona suosittelisin sarjan tarkastamista niille ketkä ovat American Beauty-leffan tai Mullan alla-sarjan menosta pitäneet. Angels in American antama maailmankuva on tosin vähän enemmän optimistisempi. Jenkkilä saa homoseksuaalisuuteen liittyvään tekopyhyytensä palautetta rankalla kädellä ja politiikkakin saa osakseen kritiikkiä.Jokseenkin harvinaiset viisi pojoa irtoavat nyt tältä suunnalta.",Suosittelisin sarjan tarkastamista niille jotka ovat American Beauty-leffan tai Mullan alla-sarjan menosta pitäneet.
474,80.0,"Vuonna 2004 muuan James Rolfe niminen pieniä elokuvankuvankuvatuksia työstävä amatööri tallensi videolle Castlevania 2 pelin arvostelun. Loppu onkin internet historiaa, ja tietyllä tavalla jokainen netin ''vihainen jonkin alan arvostelija'' Nostalgia Criticistä Nes-retkuun ovat Rolfelle velkaa inspiraationsa.Rolfen sarjan idea on pähkinänkuoressa tämä: otetaan kelvoton retropeli ja haukutaan se pystyyn. Rolfen itsensä esittämä pelejä kovin sanoin arvosteleva nörtti on ensimmäisestä jaksosta alkaen loistava hahmo. Kun monen kaupallisen televisiosarjan päähahmot ovat usein auttamattoman sieluttomia ja geneerisiä, Rolfen nörtti on luonteikas ja tuntuu oikealta henkilöltä. Lyhytpinnaisen ja kaljaa ryypiskelevän pelifriikin Kapteeni Haddockmaisen värikäs kielenkäyttö on hahmon tavaramerkki, ja sitä kuullaan sarjassa ilahduttavan paljon. Tosin ensimmäisessä kaudessa ehkä liikaakin, sillä rakentava kritiikki uhkaa usein jäädä kiukunpuuskaisen marinan alle. Nörtin pahimmat raivokohtauksetkin nähdään vasta seuraavissa kausissa.Ensimmäinen kausi tuotettiin kahden vuoden aikana, mikä näkyy Rolfen taitojen parantuessa myös jaksojen laadun nousussa kauden loppua kohden. Kun Karate Kidin ja Master Chu and Drunkard Hun kaltaiset varhaiset jaksot ovat yksinkertaisia ja vailla kunnon pointtia, loppupään Rocky ja Jouluspesiaali ovat jo myöhempien kausien veroista huippulaatua. Jokainen jakso on kuitenkin hauska ja oivaltava, vaikka laatu on vielä vähän epätasaista. Monet kauden arvosteltavista peleistä kuten Top Gun ja Dr. Jekyll and Mr. Hyde ovat myös niin lähtemätön osa nörttiä ympäröivää mytologiaa että ne kannattaa jo yleissivistyksestä katsoa.",Nörtin surkeiden pelien vastaisen odysseijan alkusäkeet ovat aitoa netti-historiaa
475,100.0,"""Helouuuu hoitsu!""Kultasormi Steven Spielberg tiimeineen koetti 90-luvun alkuvuosina kykyjään kokonaisen piirretyn televisiosarjan parissa ja tuloksena syntyi valtava arvostelu- ja katsojamenestys nimeltä Tiny Toons, joka kilpailee edelleen kaikkien aikojen parhaiden piirrettyjen tittelistä Simpsoneiden ja muiden vastaavien kanssa. 90-luvun alun animaatioriehaa ei turhaan kutsuta koko taiteenalan renessanssiksi. Rauta oli selvästi kuumaa ja sitä kannatti takoa vielä vähän lisää...Animaaniset on saman huipputiimin käsialaa kuin Tiny Toonskin. Sarjan konsepti ja tyyli yksittäisistä irtosketseistä koostuvine jaksoineen on käytännössä sama kuin edellisessäkin, mutta tällä kertaa käsikirjoittajatiimillä ei varsinaisesti ollut vanhoja klassikkohahmoja ja tribuuttimeininkiä rajoitteenaan, vaan tässä päästiin aloittamaan täysin puhtaalta pöydältä hahmoineen päivineen. Pääosassa sarjassa ovat 30-luvun alun tyyliin suunnitellut mustavalkoiset Warnerin veljekset sekä sisko Dot, jotka sarjan sketsessä ajautuvat älyttömiin tilanteisiin, joiden puitteissa lauotaan toinen toistaan hauskempia nokkeluuksia ja jotka yleensä päätetään oikeaoppisella vauhdikkaalla slapstickillä. Hahmojen nimet tulevat Warner Brothersin logosta, Dot on se piste ”Warner Brothers” -tekstin jälkeen. Muista hahmoista tunnetuimpia taitavat olla ainakin Äly ja Väläys, Minerva Minkki sekä Skippy ja Slappy. Äly ja Väläys ovat Acme-laboratoriossa geneettisesti muunneltuja koerottia, joiden tavoitteena on joka sketsissä valloittaa maailma, aina epäonnistuen. Minerva Minkki  parodioi alunperin kaikkia maailman seksisymboleja ja se oli tekijöiden yritys omistaa kokonaisia sketsejä härskille huumorille ja nokkelille monimielisyyksille, mutta sensorien painostuksesta sketsejä tehtiin vain kaksi, joista toinen toimi inspiraationa Stephenie Meyerin Twilight - Houkutusille. Oma henkilökohtainen suosikkini kaikista sarjan hahmoista on Slappy Squirrel, kuvitteellinen vanhan liiton slapstick-huumoriin erikoistunut, eläköitynyt ja kyyninen Looney Tunes -hahmo, jonka alkuperäisenä äänenä kuullaan Disneyn Arielin ja Bellen vartalomallina toiminutta Sherri Stoneria. Koko hahmon idea syntyi, kun lapsinäyttelijänä uransa aloittanut Stoner harmitteli tekevänsä lapsirooleja varmaan vielä eläkeiässäkin. Slappy on juurikin eläkeikäinen pikkulapsen tavoin käyttäytyvä hahmo. Viime katsomiskerrasta on jo vähän aikaa, mutta muistelen tässä olleen aivan jäätävä käsikirjoitus; lähes jokaisessa jaksossa viljellään kaikenlaista sanaleikkiä ja monimielisyyttä siihen tahtiin, että heikompaa hirvittää. Parhaiten mieleen on positiivisessa mielessä jäänyt ainakin sellainen sketsi kuin ”Who is on the stage”, jossa pilaillaan vanhojen progebändien nimien kustannuksella. Jaksossa ”Meatballs and consequences” parodioidaan Ingmar Bergmanin elokuvia ja pelataan tammea ruotsalaisen viikatemiehen kanssa. ”Sir Yakselot” parodioi Camelot-musikaalia, Tohtori Outolempeä ja Godzillaa. Älyn ja Väläyksen sketseistä löytää paljon viittauksia Orson Wellesin elokuviin, perustuuhan Älyn tai Brainin hahmo Wellesin persoonaan ja hahmon alkuperäinen ääni on oikeasti Welles-imitaatiota.Paras sketsi koko sarjassa on mielestäni jo aivan alussa nähtämä Michaelangelo-sketsi, jossa Kirk Douglasin kasvot saanut maestro tuskailee Sikstiiniläiskappelin freskon kanssa. Tässä sketsissä on täydellistä kaikki ajoituksesta, slapstickistä, nokkelistä viittauksista aina pieniin yksityiskohtiin asti. Yksi vitsi on siinä, että Kirk Douglas ei oikeasti ole esittänyt Michelangeloa vaan Vincent van Goghia. Oikea Michaelangelo esimerkiksi opetti jokaisen marmorikimpaleen sisällä olevan patsas, joka taiteilijan pitää vain vapauttaa. Sketsissä itsessään onkin sitten kohtaus, jossa Michaelangelo lyö marmorikimpaletta ja se hajoaa palasiksi paljastaen sisuksistaan valmiin patsaan. Tämä on neroutta, ja samaa sarjaa on sketsin mahtava punchline, jota en tässä halua spoilata. Vielä erikseen täytyy suositella yhtä loppupään upeaa sketsiä, jossa raamatun luomiskertomus on väännetty täydelliseksi puskafarssiksi. Muistan kun tuo tuli joskus telkkarista ja repeilin aivan hillittömästi.Ainut sketsi koko sarjassa, josta en varsinaisesti pitänyt oli lopun Slappy-sketsi, jossa hahmo menettää järkensä. Tuo oli mukulana pelkästään ahdistava, enkä varsinaisesti aikuisenakaan nähnyt tuossa mitään varsinaisesti hauskaa. Toinen pienoinen pettymys oli kaikenlaisten Hammer-viittausten ja -parodioiden puuttuminen. Koko sarjahan pitkälti pyörii erilaisten elokuvaviittausten ympärillä, Steven Spielberg on itse tunnustaunut Hammer-fani ja alkuperäiskielellä kuullaan vielä samaista Roddy McDowallia, joka esitti Peter Cushing -tribuuttihahmoa Kauhun yössä. Miten voi olla mahdollista, että tällainen tilaisuus meni näiltä tekijöiltä täysin sivusuun? Ei voi ymmärtää.Toinen pieni juttu tässä sarjassa on, että koska huumori keskittyy pitkälti monimielisyyksien ja sanaleikkien ympärille, tämä pitää oikeasti katsoa alkuperäiskielellä. Tässä sarjassahan oli ilmiömäisen hyvät suomidubit jopa oman aikansa mittapuulla, mutta niitä alkuperäisiä sukkeluuksia ei vain pysty mielekkäästi kääntämään suomeksi. Yhdessä jaksossa esimerkiksi ollaan karkkikaupassa ja kutsutaan karkkikauppiasta ivallisesti ”candymaniksi”, joka suomennettiin ”namusedäksi” vaikka alkuperäinen tarkoittaa huumediileriä; kyseisellä sanalla oli siinä kontekstissa ihan merkitystäkin. Bändinnimillä leikkivässä sketsissä ei muistaakseni ollut suomenkielisessä versiossa mitään päätä eikä häntää, koska ne hämmentävät nimet eivät sano suomeksi yhtään mitään. Tekniseltä kantilta tämä on ensiluokkaista työtä, lähestulkoon parasta, jota länsimäisissa televisiopiirretyissä on koskaan nähty. Tässä ei ole käytetty edes sekunnin tuhannesosan vertaa perinteisiä valmispaloja, rajattua animaatiota, tietokoneita tai muita säästökikkoja vaan kaikki on pyritty tekemään wanhan liiton tyyliin alusta loppuun käsin, kustannuksista viis. Hienoimmillaan sarjan animaatio on mielestäni eräässä lopun jaksossa, jossa nähdään koko joukko erilaisia tyylejä sekaisin ja parodioidaan kaikkia säästökikoilla ja kömpelöillä valmispaloilla tuotettuja hirvityksiä. Yhdessä kohtaa jyrätään matalaksi myös Ren ja Stimpy, joiden  luoja John Kricfalusi oli aiemmin julkisesti sanonut inhoavansa Animaanisia. Henkilökohtaisesti olen katsonut tämän sarjan jo useita kertoja alkuperäiskielellä läpi ja tuntuu, että opin pitämään tästä aina vain enemmän ja enemmän jokaisen kerran aikana. Animaaniset on aito viiden tähden komedia, jonka veroista ei taida montaa olla olemassa edes näyteltynä. Tämän sarjan käsikirjoitus on huonommissakin jaksoissa helposti parempaa ja oivaltavampaa kuin useimmissa ”oikeissa” komedioissa koskaan, parhaille on vaikeaa löytää edes kunnollista verrokkia. Jos Animaaniset ei ole paras, älykkäin ja hienostunein koskaan tehty piirretty televisosarja, niin aika pahuksen lähelle se ainakin pääsee. Viisi tähteä. Ehdottomasti.","Jos Animaaniset ei ole paras koskaan tehty televisiopiirretty, niin aika pahuksen lähelle se ainakin pääsee."
476,80.0,"Vuonna 2012 ilmestynyt Arrow on Vihreään Nuoleen perustuva televisiosarja, jossa mainitaan yhden kerran sana Green Arrow. Tämähän on huijausta! No ei vaan tämä on kyllä ihan mukiinmenevä sarja. Tai ainakin ensimmäinen tuotantokausi.Viisi vuotta autiosaarella ollut Oliver Queen palaa takaisin Starling Cityyn ja yrittää saada anteeksi entiseltä tyttöystävältään, jota hän petti tämän siskon kanssa. Lisäksi hänen on yritettävä viettää aikaa perheensä kanssa, mutta se käy erittäin hankalaksi Oliverin uuden harrastuksen takia. Isänsä nimilistan avulla, Oliver tietää ketkä ovat pettäneet kaupungin. Hän kehittää itsestään sankarin/kostajan, joka ei pelkää käyttää saarella oppimiaan taitoja. Hän ei kuitenkaan pysty pelastamaan kaupunkiaan yksin...Vaikka sarja omaakin saippuaoopperamaisia vaikutteita, se onnistuu tuomaan esille myös hyvää toimintaa. Lisäksi sarja ansaitsee kehuja siitä, että siinä ei nähdä minkäänlaista yliluonnollisuutta tai supervoimia. Taistelukohtaukset ovat ihan hyviä ja parkour hienoa. Oliverin kokemukset siellä salaperäisellä saarella ovat erittäin mielenkiintoisia ja takaumat tyylikkään synkkiä. Musiikki jää vain varjoksi taustalle, mutta ei se nyt huonoakaan ollut. Ei vain mitenkään erikoista.Näyttely ei ole parhaasta päästä, mutta ei mistään huonoimmastakaan. Emily Bett Rickardsin esittämä Felicity Jones toi sarjaan huumoria ja koomisuutta sopivissa määrissä, jota se tarvitsikin. Oliveria näyttelevä Stephen Amell hoitaa homman myös kohtuu hyvin. John Barrowmanin tulkitsema Malcolm Merlyn oli ihan hyvä, vaikka jäi vähän sivuun. Hän ei ollut tarpeeksi uhkaava ja lisäksi hänen menneisyyttä ei valaistu ollenkaan. Toivottavasti ensi kaudella nämä korjattaisiin.",Saippuaoopperamainen sarja tarjoaa onneksi myös toimivaa toimintaa.
477,80.0,"Arrow'n ensimmäinen tuotantokausi oli hyvä ja ei missään tekemisissä tehostemässäilevien supersankarielokuvien kanssa. Se oli puhdasta toimintaa, jonka mukana oli ripaus realistisuutta. Viimeinen jakso oli todella hyvä ja jätti monia asioita kesken, jonka takia toinen tuotantokausi oli kannattavaa katsoa läpi. Toinen tuotantokausi  ei jatka aivan siitä mistä olisi voinut kuvitella ja hyppääkin vähän aikaa eteenpäin. Tälläkin kertaa onnistutaan pitämään sama taso ja saatiinpa aikaan jopa hieman parempi kausi.Oliver Queen syyttää itseään parhaan ystävänsä Tommyn kuolemasta ja siitä ettei pystynyt estämään Gladesin tuhoa. Hän on palannut Lian Yulle, josta häntä tulevat hakemaan Diggle ja Felicity, jotka onnistuvat suostuttelemaan Oliverin takaisin Starling Cityyn. Oliver ei kuitenkaan aio palata takaisin kostajaksi, koska ei halua enään ystävänsä kuoleman jälkeen tappaa ketään. Hänen äitinsä on odottamassa oikeudenkäyntiä vankilassa. Ilman vaihtoehtoja hän muuntautuu jälleen sankariksi, jota kaupunki tarvitsee. Samalla hän kohtaa menneisyyden ystäviä ja kohtaa vaarallisen vihollisen, joka aikoo kostaa Oliverille viemällä häneltä kaiken...Valitettavasti perhedraamaa löytyy, mutta se on silti ihan okei. Toimintaakin katsokaas löytyy ja se vasta onkin okei. Välillä sarjassa nähdään vähän itseään toistavia juttuja, mutta mitäpä pienistä.Lian Yun tapahtumat onnistuvat edelleen pitämään kiinnostuksen yllä ja muitakin saarella olleita tuodaan mukaan nykyhetkeen. Oliverin kanssa Queen's Gambitilla ollut Sara ilmaantuu kuvioihin nykyisyyteen Salamurhaajien liigan kouluttama taistelijana, josta tulee Oliverin kanssa eräänlainen kostaja. Takaumissa Sara päätyy myös saarelle ja auttaa Oliveria ja Sladea. Saarella Slade muuttuu Mirakurun takia yli-inhimilliseksi taistelijaksi ja joutuu napit vastakkain Oliverin kanssa. Kun Slade saa tietää miten hänen ja Oliverin rakastamalle Shadolle tapahtui, hän muuttuu pahaksi ja armottomaksi. A.R.G.U.S käyttää hänestä nimea Deathstroke, jolla hänet on varmasti enemmän tunnettu kuin Slade Wilsonilla. Puheet Ra's al Ghulista ovat mahtavia ja onkin ehkä parempi ettei häntä näytetä kertaakaan. Tiedämme kuitenkin, että kyseessä on joku badass. Malcom Merlynin taustaa avataan ja hänestäkin saadaan enemmän irti kuin ennen. Lopussa hänen ja Thean tiet kohtaavat.Tämä tuotantokausi avaa ovet muille DC:n hahmoille kuten Flashille. Felicityn kiinnostumasta Barry Allenista saadaan jotain pientä irti. Hän kertoo tarinan miten hänen äitinsä murhattiin, jonka jälkeen hänen isänsä joutui vankilaan. Barry uskoo kuitenkin, että isä on syyten ja epäilee erikoiskykyjä omaavia ihmisiä. Hän matkustaa Starling Cityyn yli-inhimillisten rikollisten takia. Sarjassa nähdään siis epärealistisia tapahtumia, joka ei nyt sinänsä haittaa ollenkaan.Stephen Amell tulkitsee sarjan keskeisintä hahmoa edelleen kiitettävästi. Katie Cassidyn näyttelemä Laurel on pieni haittapuoli. Hän on kokoajan tunteikas ja isänsä kanssa ongelmissa. Tämä alkaa jossain vaiheessa oikeasti ärsyttämään ja kyllästyttämään. Many Bennett on Deathstroken roolissa yllättävänkin hyvä ja onnistuu olemaan Malcom Merlynia parempi.",Ongelmienkin kanssa Arrow'n toinen tuotantokausi onnistuu olemaan ensimmäistä tuotantokautta parempi.
478,60.0,"Olen vihdoin saanut katsottua Arrow'n kolmannen tuotantokauden loppuun, vaikka on pakko myöntää, että pidin toisen tuotantokauden jälkeen vähän taukoa. Lähtökohdat olivat mielenkiintoiset: Thea on lähtenyt Malcolm Merlynin matkaan ja pian Sara tapetaan.Oliver Queen jatkaa taistelemalla kaupunkinsa puolesta. Hänen siskonsa on paennut tapahtumia Corto Malteseen. Samalla Sara tapetaan ampumalla nuolia hänen vatsaansa ja Oliver, Laurel ja Nyssa tahtovat kaikki kostaa tappajalle. Jokaisella on omat keinonsa. Laurel kehittyy sankariksi, josta tulee Oliverin uusi liittolainen. Malcolmin kanssa treenannut Thea palaa Starling Cityyn. Ra's al Ghul haluaa tappaa Malcolmin, mutta Oliver suojelee häntä, koska ei halua, että hänen siskonsa isälle tapahtuu mitään. Tästä syystä Salamurhaajien liiga joutuu napit vastakkain Nuolen kanssa. Tilannetta vaikeuttaa myös se, että Malcolm oli huumannut Thean ja huumauksen aikana Thea oli ampunut nuolet Saran rintaan. Oliver haastaa Ra'sin kaksintaisteluun, jotta voisi pelastaa siskonsa. Ra's voittaa taistelun, mutta Oliver ei kauaa pysy kuoleena. Ra's haluaa Oliverista seuraajansa Liigan johtajana ja saa tahtonsa läpi tappamalla Thean ja herättämällä hänet sitten henkiin. Oliver aikoo kuitenkin kaataa Liigan sisältä päin, jonka tehdäkseen hänen on uhrattava itsensä.On mukavaa, että tässä sarjassa on draamaa, koska se tasapainoittaa tätä toiminnan saralla, mutta tällä kaudella hommaa toistetaan jo liian paljon. Sen lisäksi, että draama tuntuu olevan vanhan toistoa, niin on moni muukin asia. Toiminta toistaa itseään, vaikka näyttäisikin hyvältä. Lopussa jälleen ollaan todistamassa sitä, kun Oliverin uskotaan olevan Nuoli. Hetkinen? Eikös tämä nähty jo ensimmäisellä kaudella. Lopulta homma saadaan korjattua niin, että kaikki jäävät luulemaan Royn olevan Nuoli. Lisäksi Royn kuolema lavastetaan. Tämän jälkeen, kun on saatu estettyä Salamurhaajien liigaa tuhoamasta Star Cityä, Oliver ja Felicity muuttavat kahdestaan jonnekkin muualle. En sitten tiedä oliko paras idea laittaa nämä kaksi hahmoa yhteen, mutta ei se nyt erikoisemmin haittaakkaan. Jos näitä yllä mainittuja ongelmia ei lasketa, on kaikki hoidettu hyvin.Stephen Amell osaa hommansa, vaikka ei tälläisen sarjan kautta pääsekkään sinne loistaviin näyttelijöihin. Matt Nable näyttelee Ra's al Ghulia ja tekee sen hienosti. Muutkin näyttelijät tekevät suoritukset siinä hyvän maun merkeissä.Tällä kertaa Oliverin takaumat eivät sijoitu Lian Yulle vaan Hong Kongiin. Tälläistä vihiä saimme jo viime kaudella. Hong Kongissa hänessä tulee tappaja. Siellä hän toimii Amanda Wallerin suunnitelmien mukaan ja auttaa Maseota. Alpha-Omega -viirusta, joka päästetään loppua kohden irti. Myös Maseon perhe vedetään mukaan tähän taisteluun. Viimeisessä takaumassa Oliver kertoo ettei tahdo enään palata kotiinsa, koska on muuttunut tappajaksi. Hänen mielestään hänen perheensä ei ansaitse sellaista poikaa. Tämän takia jääkin varjoon mitä hän aikoo tehdä neljännellä kaudella. Nämä takaumat ovat edelleen jotenkin visuaalisesti tyylikkäitä ja synkkiä. Ne antavat voimakasta puhtia tälle tuotantokaudelle.",Arrow'n kolmas tuotantokausi hukkaa potentiaalinsa ja toistaa liikaa samoja juttuja aiemmista kausista.
479,40.0,"Olen edistynyt Arrow'n katsomisessa jo neljänteen tuotantokauteen, joka ilmestyi vuonna 2015. Valitettavasti minun on ilmoitettava, että taso on tippunut aika paljon. Ennen kuin alat lukemaan pidemmälle täytyy varoittaa, että joitain paljastuksia viime kausista ja tästäkin kaudesta on luvassa. Ne on vain pakko mainita, koska muuten olisi hyvin vaikea ymmärtää mitä tarkoitan. Tietenkin jos olet nähnyt jo Arrow'n neljännen kauden tai et koskaan aio sitä katsoa, voit aivan hyvin lukea tämän. Jos taas aiot katsoa sen, suosittelen että palaat arvosteluuni vaikkapa sen jälkeen.Oliver ja Felicity asuvat yhdessä rauhassa ja kaukana mädääntyneestä Starling Citystä, joka on uudelleen nimetty Star Cityksi. He ovat kummatkin onnellisia. Heidän apuaan kuitenkin tarvitaan, kun Aaveet alkaa tehdä rikoksia. Oliverin on palattava, mutta tällä kertaa ei Nuolena vaan Vihreänä nuolena. Eli hänen uusi alter egonsa on yhden tyypin ensimmäisellä kaudella ehdottama nimi naamiokostajalle. Theasta on tullut verenhimoinen tappaja, Oliver päättää pyrkiä pormestariksi, Sara aiotaan herättää henkiin ja Damien Darkh suunnittelee pirullisia juoniaan.Tuntuu hassulta kuinka monta kertaa Quentin Lance on kokenut menetyksen. Ensin Saraa luultiin kuolleeksi, kun hän oli Queen's Gambitilla, mutta palasi Oliverin tavoin. Sitten Sara tapettiin uudelleen ja herätettiin henkiin Lasaruksen altaalla. Nyt Laurel kuoli, vaikka osaammekin jo arvata, että hän tulee vielä palaamaan. Lisäksi Rayta luultiin kuolleeksi, mutta olikin vain kutistunut ja Thea tapettiin ja herätettiin Lasarus-altaan avulla takaisin elävienkirjoihin. Itse asiassa yhdessä jaksossa Quentin yrittää saada selville pystyykö Laurelia herättämään henkiin, koska melkein kaikki on onnistuttu pelastamaan jollain keinolla. Hahmoja jotka eivät ole palanneet kuolleista ovat varmaan Tommy ja Ra's. Ra's al Ghulin paluuta olisin itse toivonut.Se että lähes jokaisella jaksolla on eri ohjaaja, näkyy hyvin vahvasti. Osa jaksoista on synkkiä, osa vain viihdytti  ja osa tuntui vain yksinkertaisesti typeriltä kuten Beacon of Hope, jossa taisteltiin robottimehiläisiä vastaan. Synkempi ilme sarjalle toimi huomattavasti paremmin. Onneksi näitä synkempiä jaksoja oli enemmän. Salamurhaajien liigan lopettaminen oli itselleni yllätys, koska se toimi loistavana uhkana viime kausilla. Kolmannellakin kaudella Liiga oli selvä uhka Starling Citylle ja kolmannella kaudella pääsimme näkemään mihin se pystyy. Broken Hearth-jakson kohdalla tulee paha lasku alaspäin. Tässä vaiheessa mielenkiinto lähti ja pidinkin jonkin verran taukoa. Takaumien ja nykyhetken tapahtumia yritetään yhdistää, joka tuntui vain ja ainoastaan pakotetulta. Takaumissa nähdään kuinka Oliver palaa takaisin Lian Yulle, jossa hänen on tarkoitus toimia vakoojana. Lopussa hän tekee lupauksen, jota hän varmaan toteuttaa seuraavan kauden takaumissa. Moni taistelukohtauksista oli ihan hyvää tasoa. Juoni tuntui välillä hieman hajanaiselta ja kokonaisuus on rakennettu heikommin kuin aiemmin. Jotkin pikku jutut saattavat jäädä häiritsemään, mutta minä annan sen anteeksi tällä sarjalle. Tuo sarjassa esiintyvä taikuus, jota esimerkiksi Constantine Damien Darhk ja Reiter käyttävät jäi hämäräksi. Mikä se patsas oli ja mistä se oli tullut. Ja sitten muuten mistä ihmeestä Oliver oli saannut Constantinen puhelinnumeron, kun he tapasivat silloin saarella, jolloin he eivät jakaneet numeroitaan toisille. Ehkä Oliver oli pitänyt yhteyttä Constantineen palattuaan kotiinsa kauan sitten.Siinä missä ihan ensimmäisissä ensimmäisen kauden jaksoissa Stephen Amellin Oliver Queen tuntui hieman etäiseltä hahmolta, vaikka hänen kokemukset tuon viiden vuoden aikana ovat erittäin mielenkiintoiset vielä tällä neljännelläkin kaudella, on Stephen Amell tällä kertaa kuin kotonaan. Damien Darhk ei ole niin hyvä pahis kuin Slade tai Ra's. Pidin hänestä kuitenkin enemmän kuin ensimmäisen kauden pahiksena ollut Malcolm Merlyn. John Barrowmanin esittämästä Merlynistä on taas tullut ajan kuluessa oikein mainio hahmo, jonka yhteistyö Willa Hollandin esittämän Thean kanssa on loistavaa. Suurin osa muistakin näyttelijöistä onnistunut hyvin ja lähes kaikki ovat parempia kuin tyypilliset televisiosarjan näyttelijät. Tässä vaiheessa nämä hahmot tuntee jo niin hyvin. Ja Diggle näyttää tuo kypärä päässä aivan järisyttävän typerälle.",Kaikki osa-alueet jäävät vähän puolitiehen.
480,70.0,"Arrow'n ensimmäinen kausi ilmestyi vuonna 2012. Olin jo kauan sitten katsonut kyseistä sarjaa satunnaisesti, mutta vähäisen kiinnostuksen takia en seurannut tapahtumia aktiivisesti, jonka takia oli mahdotonta ymmärtää etenevää juonta. Viime kesälomana pistin operaatio käyntiin ja aloin katsomaan sarjaa alusta asti. Tavoitteena oli katsoa kaikki siihen asti ilmestyneet kaudet eli viisi kokonaista kautta, joissa jokaisessa on 23 jaksoa. Neljä kautta löytyi Netflixistä, mutta viidennen kauden saapumista suoratoistopalveluun jouduin odottamaan todella kauan. Ehkä jollain tasolla odotus palkittiin tai ainakin viides kausi tuntui hyvältä epäonnistuneen neljännen jälkeen. Toki on tässä viidennessä kaudessa omat ongelmansa, jotka pari kertaa ärsyttävät tosissaan. Ja vielä sellainen varoitus, että joitakin pikku paljastuksia saattaa tulla, jonka takia, jos aiot vielä katsoa tätä sarjaa ja et halua absoluuttisesti mitään tietoja ennakkoon, ei kannata lukea tätä.Star Cityn pormestarina toimiva Oliver Queen jatkaa toimiaan Vihreänä Nuolena Felicityn avulla. John ja Thea ovat lopettaneet supersankaritouhun ja ryhtyneet omiin hommiin. Oliver joutuu siis olemaan kentällä yksin ja Felicity ehdottaa, että on aika koota uusi tiimi. Lopulta Oliveri suostuu ja kokoaa uuden tiimin koulutettavaksi. Tiimi oli helppo kasata, kun Vihreä Nuoli innosti monia uusia omankädenoikeuden harjoittajia voitettuaan Damien Darhkin. Oliveirn on hyväksyttävä, että asiat eivät palaa ennalleen ja käy taistoon uusia rikollisia vastaan. Suureksi uhaksi nousee Heittotähtitappaja, joka tunnetaan myös nimellä Promehteus. Promtheus aikoo kaivaa Oliveirn synkän menneisyyden esille, tuhota hänet pala palalta ja näyttää kaikille minkälainen hirviö Oliver oikeasti on.Yksi ongelma ovat hahmot, joita on mukana aivan liian monta. Pidin siitä ratkaisusta, että uusi ''Team Arrow'' koottiin, mutta yhdestä heistä tuli oikeasti hyvä hahmo. Aiemmin Arrow'ssa olemma nähneet Wild Catin, mutta nyt mukana on Wild Dog. Omaperäistä, eikö olekkin? Wild Dog on Rene Ramirez, joka vaikuttaa alussa aikalailla perus hahmolta, joka tahtoo olla jotain enemmän. Hän saa kuitenkin sopivasti ruutuaikaa ja hänestä kehkeytyy inhimillinen ja tykättävä hahmo juuri samalla tavalla kuin Oliverista tai Johnista. Lisäksi on on onnistuttu supersankariasun kanssa hienosti, vaikka villi koira ei asuun mitenkään liity. Hahmojen vahvuudet ovat olleet juuri siinä, että opimme tuntemaan heidät ja he muuttuvat etäisistä hahmoista kiinnostaviksi. Siinä missä Felicity oli jossain vaiheessa ihan hauska hahmo, hän on muuttunut lähinnä ärsyttäväksi. Sen jälkeen, kun hänellä alkoi olemaan tunteita Oliverin kanssa, muuttui hänen hahmonsa jotenkin erilaiseksi. Toivoin, että Curtiksesta olisi tullut uusi hassuttelija, mutta hänen vitsinsä eivät vain toimi. Hän on muuten ihan kelpo hahmo, mutta ei aivan sitä mitä odotin. David Ramsey vetää varman suorituksen John Digglenä ja hänkin on kehittynyt ensimmäisestä kaudesta. Viime kaudella mukana oli Evelyn Sharp, joka yritti jatkaa Mustan Kanarialinnun perintöä, mutta epäonnistuneesti. Nyt on hän palannut Artemiksena, mutta eipä paluu kovinkaan kummoinen ole. Sitten on DC:n Variksenpelätintä muistuttava Rory, jolla on jotkin sukunsa vanhat kääreitä yllään ja saa niistä supervoimat. Hän lähtee kuitenkin, kun menettää uhrauksen takia kääreensä voimat. Ja mitäpäs Arrow olisi ilman Oliver Queenia. Olin positiivisesti yllättynyt kuinka hienosti sukelletaan Oliverin ajatusten tasolle ja käsitellään, miksi hän tekee tätä. Uusia hahmoja oli niin monta, että pari kertaa ihan häiritse, että ruudulla ei näkynyt Oliveria. Vihreää Nuolta oli mukana hyvin vähän, joka oli ainut ratkaisi, jotta voisimme keskittyä Oliveriin. Veikkaan, että kenellekkään ei tullut yllätyksenä, että vakiohahmoja ei voida heittää pois. Juuri, kun olin iloinen, että Laurel ei ole enään mukana, hän palaa. Kuinka väkinäiseltä ratkaisulta kuullostaa, että toisen universumin Laurel on tullut auttamaan Promehteusta? Jättäkää nyt ne kuolleet hahmot rauhaan!Pakollisen crossover-jakson lisäksi Flash vilahtaa hyvin nopeasti sarjassa. Viimeisessä jaksossa mukana on sellaisia loistavia vanhoja hahmoja kuten Slade, Kapteeni Boomerang, Nyssa ja Malcolm. Oli eeppistä nähdä jälleen Deathstroke toiminnassa, vaikka nyt hän ei enään kantanut kaunaa Shadon kuolemesta. Sladen ja Oliverin yhteistyössä oli vähän sulateltavaa, mutta kyllä kaksikko oli kiva nähdä liittolaisina. Nyssan ja Talian välistä kinaa olisi ollut kiva nähdä lisää. Yksi tämän tuotantokauden suurimmista pettymyksistä oli Malcolm Merlynin rooli. Hänestä on tullut ehdottomasti yksi suosikkihahmoistani sarjassa ja John Barrowman oikeasti osaa näytellä, jonka takia olin hieman häkeltynyt tämän kohtalosta.Takaumien pahiksena nähdään itse Ivan Dragon esittämä Konstantin Kovar. Dolph Lundgren  onnistui venäläisellä akstentillaan olemaan varsinainen badass. Nyt kun kerran pahiksista puhutaan, on varmaan hyvä kertoa jotain pääpirusta, Prometheuksesta. Kyseessä on Adrian Chase, jolla on mutkikas suunnitelma, kuinka tuhota Oliver Queen ja laittaa Oliver kärsimään. Pahikselle on käsikirjoitettu oikea motiivi ja arvaamaton luonne. Yhden jakson lopussa Chase ajaa autolla takaisin Star Cityyn, poliisit ajavat tietämättöminä ohitse ja rauhoittava musiikki soi taustalla. Upea lopetus jaksolle. Anatoly Knyazev esiintyi jo toisen kauden takaumissa, mutta nyt selviää hänen olevan Venäjän mafian eli Bratvan eräänlainen kapteeni. Anatoly on vakava, mutta oli selvästi myös huumorimiehiä. Viimeisien jaksojen takaumissa hän sanoi näin: ''Maybe drinking before flying not such good idea. Not drink enough? I'dont know.'' Tuo vuorosana vaikuttaa enemmänkin Jack Sparrow'n puheilta ja se ei ole huono asia.Näiden kausien aikana nykyhetken lisäksi olemme päässeet näkemään, mitä Oliverille tapahtui noiden viiden vuoden aikana. Takaumat ovat olleet omasta mielestäni loistavan synkkiä ja paljon vakavahenkisempiä kuin nykyhetken tapahtumat. Takaumat ovat tasaisia ja lopussa ei tule ongelmia asioiden selvittämisessä, jollaista olisi voinut tapahtua eri käsikirjoittajilla. Ensimmäistä kautta lukuunottamattta takaumien ja nykyhetken tapahtumilla on ollut jokin yhteys. Oli Sladen kostonhalu, Alfa- ja Omega-virus, taikuus ja se patsas ja nyt meillä on Bratva ja tappaminen. Ympyrä Oliverin menneisyyden ylle on laskeutunut, mutta ei aivan täydellisesti. Kaikkea ei selitetä. Esimerkiksi Oliverin ja Yao Fein käyttämä väliaikainen tappaminen ja kaulasta painamisen kautta herättäminen jää Oliverin kannalta epäselväksi ja emme tiedä miten hän sen osasi. Häneen käytettiin tätä tekniikkaa ja myöhemmin takaumissa hän osasi käyttää tätä itse. Jossain vaiheessa ajattelin, että takaumat toimisivat jo itsenäisinä elokuvina. Sitten ymmärsin, että aika moni juttu jäisi silloin irtonaiseksi ja hämmentäväksi. Venäjän flashbackeissä nähdään Talia, jonka viittaukset ''sukusalaisuuteen'' oli mukava. Yleensähän Talia nähdään ja ylipäätänsä tunnetaan paremmin Ra's al Ghulin tyttärenä, mutta nyt tämän paikan on ottanut Nyssa al Ghul, joka tunnetaan sarjakuvissa nimellä Nyssa Raatko.19 jaksossa ei ollut ollenkaan Flashbackia, jota en aluksi huomannut. Kun katsoin seuraavaa jaksoa tajusin, että ei tässäkään ole Bratvan flashbackeja, kun nyt näämme jotain Felicityn ja Oliverin bunkkeriseksiä. Päättelin sitten, että ehkä takaumien kohtauksia ei ollut tarpeeksi, jotta niitä olisi riittänyt tarpeeksi. Tämä näkyy myös viimeisissä jaksoissa, joissa Venäjän tapahtumia on hieman vähemmän.Kolmannes kausi teki sarjassa selvän muutoksen ja neljännessä kaudessa kaikki muuttui entistä enemmän nykypäivän supersankarileffojen suuntaan. Tämä on harmillista, koska se puree vakavuutta erittäin paljon pois. Tälläisen supersankarimätön katsottua huomaa, että sarja ei ole enään sitä, mitä se oli aikoinaan. Voisi siis sanoa, että ennen oli paremmin. Mukana on ainakin yksi kohtaus, joka muistuttaa hyvin paljon ensimmäisen kauden ensimmäisen jakson kohtausta. Tässä kohtauksessa Oliver taittaa mieheltä niskat, koska ei halua ''kenenkään'' tietävän salaisuuttaan. Kaksi viimeistä jaksoa, mutta erityisest viimeine jakso on täydellisyyttä hipova. Sarja ei itsessään kyllä ole täydellisyydestä kuullutkaan, mutta nyt oli poikkeus. Lian Yu -niminen jakso kokoaa monet uudet ja vanhat hahmot taistelemaan Adrian Chasea, pahaa Laurelia, Taliaa ja hänen armeijaansa ja Artemista vastaan. Pahisten kokoonpanoon liittyy myös Digger Harkness eli Kapteeni Boomerang. Loppuratkaisu oli jännittävä.Taistelukohtaukset ovat onnistuneita ja kohtauksissa, joissa Vihreä Nuoli saapuu paikalle valojen välähteässä pois päältä, on tunnelma juuri kohdillaan. Draamaa on jälleen liikaa ja se usein vain toistaaa itseään poikkeuksia lukuunottamatta. En millään jaksaisi enään kuunnella Oliverin ja Felicityn välisen suhteen draamailua. Rene Ramirezin ja hänen tyttärensä välinen suhde sen sijaan oli mielenkiintoinen",Positiivinen yllätys heikon neljännen kauden jälkeen. Onko Arrow'lla vielä sittenkin jotain annettavaa?
481,60.0,"Ensin oli Life on Mars ja sitten tuli Ashes to Ashes, kuten David Bowien tuotannossakin. BBC:n poliisisarja Life on Marsin kuvioita soveltava Ashes to Ashes ei kerro 1970-luvulle juuttuneesta Sam Tylerista, vaan hänen tapaustaan tutkineesta poliisipsykologi Alex Drakesta (Hawes). Drake havahtuu sarjan ensimmäisessä osassa 1980-luvulta, haavoituttuaan vakavasti virkatehtävissään vain hetkeä aiemmin.Ashes to Ashes jättää katsojansa kylmemmäksi kuin Life on Mars, mikäli jälkimmäistä ja Sam Tyleria sattuu ihailemaan suuresti. Uuden vuosikymmenen tyyli on muovisempi musiikkia myöten, eikä uuden sarjan päähenkilökään ole varmasti Samin veroinen. Pikemminkin Alex Drake saattaa näyttäytyä katsojalle itseään toistavana ärsyttävänä muijana, joka pukeutuu kuin hutsu, ja pitää itseään niin paljon muita parempana, ettei kuuntele heidän sanomisiaan edes puolta sanaa. Alexin maailmassa elää kuitenkin myös Life on Marsista tuttu paksuniskaisten poliisien joukko Gene Huntista (Glenister) Ray Carlingiin (Andrews). Heidän avullaan sarja muotoutuu jakso jaksolta yhä kiinnostavammaksi.Life on Marsin takaa tutut Mathew Graham ja Ashley Pharoah ovat Ashes to Ashesissa pyrkineet elvyttämään alkuperäisideaansa lähinnä jollakin, jota voisi kutsua naisellisuudeksi. Päähenkilö on omassa loogisuudessaan epälooginen ja hän toimii pitkälle tunteidensa viemänä. Elämässään ennen onnettomuutta Alex on yksinhuoltaja, nainen, joka etsii niin tyttärensä kuin monen muunkin hyväksyntää. Hän on työskentelee kovassa ympäristössä, mutta elämässään onnettomuuden jälkeen hän kokee vielä kovemman, kärjistetyn sovinistisen maailman. Jos tuo maailma on Alexin oma luomus, on sitäkin antoisampaa nähdä, miten hän toistuvasti tekee sovinistien sovinistista ja arveluttavasti toimivasta Gene Huntista, Gene Geniestä, alitajuisesti oman tukipilarinsa. Katsojan iloksi Philip Glenister on Huntina yhtä loistava kuin aiemminkin.",Sarja kaukana Life on Marsista kuin Mars Venuksesta.
482,80.0,"1980-luku oli myös televisiossa pyörivien toimintasarjojen kulta-aikaa. Parhaimmistoa edustivat mm. Ritari Ässä, MacGyver, Miami Vice, Katuhaukka ja nyt suurennuslasin alla oleva A-Team. Tätä ei kuitenkaan suomen televisiossa nähty sen valmistusajankohdan aikana, joten valitettavasti suomalaiset eivät päässeet toistamaan Mr.T:n legendaarista ""I pity the fool"" -repliikkiä ennenkuin Subtv hankki A-Teamin ohjelmistoonsa tässä pari vuotta sitten. Ensimmäisen tuotantokauden DVD-julkaisukin oli enemmänkin kuin tervetullut asia joten päätin ottaa hieman pintaa syvempää kontaktia sarjaan.Sarja kertoo neljästä Vietnam-veteraanista joita syytetään vuonna 1972 tehdystä sotarikoksesta jota he eivät kuitenkaan tehneet. Syytösten seurauksena tämä nelikko katosi kuvioista ja perustivat A-Team - palkkasoturijoukon joka hoitaa homman kuin homman kotiin. A-Teamiin kuuluvat joukon pomo ja aivot eversti John ""Hannibal"" Smith (George Peppard), äkkipikainen mekaanikko B.A. (Mr. T), mielipuolinen lentäjä Murdock (Dwight Schultz) ja naistenmies Kuminaama (Dirk Benedict). Ensimmäisen kauden aikana porukan mukana on myös naisreportteri Amy Allen (Melinda Culea).Ajanhammas on päässyt hieman nakertelemaan A-Teamia mutta se ei paljoa haittaa kunhan osaa eläytyä sarjan henkeen ja hurraamaan tiimin teoille. Sanomattakin on selvää että Mr. T on sarjan vetovoima ja hänen rautaiset heittonsa. Kolmannessa Rockyssa itsensä läpi luonut kultaketjujen kantaja on tosin tässäkin täynnä itseään mutta sehän on vain hyvä asia. Myös muut näyttelijät hoitavat hommansa kunnialla mutta toki muutama sivuosien näyttelijä on ylirasittava kuten joissakin 80-luvun toimintasarjoissa on tapana.Toiminnantäytteinen A-Team iski meikäläiseen kohtalaisen hyvin mutta kaikkiin tämä tuskin enää iskee sen vanhentumisensa takia mutta muuten tätä kelpaa suositella kaikille nostaltigoille ja Mr. T:n faneille. Ykköskausi on kokonaisuudessaan loistavaa settiä, mutta valitettavasti pilotti on hieman laimea. Keskivaiheilla meno alkaa kuitenkin rokata ja katsoja haluaa lisää tälläistä kasariviihdettä. Onneksi myös toinen kausi julkaistaan piakkoin.","Ykköskausi on kokonaisuudessaan loistavaa settiä, mutta valitettavasti pilotti on hieman laimea."
483,80.0,"Mikä on ihmiskunnan suurin saavutus? Se mikä lopullisesti erottaa meidät muista tämän planeetan eliöistä? Ruumiillisesti olemme toimivia, mutta vasta ajattelu- ja sovelluskykymme tekee meistä ainutlaatuisen lajin ja myös mielikuvituksemme lähteä tekemään jotain jonka tiedämme mahdottomaksi. Neuvostoliiton dramaattisesti käynnistynyt Vostok-ohjelma laittoi Kylmän Sodan aikana Yhdysvaltojen johdolle sormen suuhun, joten seuraavaksi askeleeksi otettiin luonnollisesti Kuuhun astuminen. Aikaraja ja tavoite oli asetettu ennen kuin tiedettiin onko asia edes mahdollista toteuttaa ja mielikuvituksellisen rohkeaan ohjelmaan kirjaimellisesti kaadettiin resursseja ja se saavutti tavoitteensa ajallaan. Ohjelman nimi oli Apollo ja sen seurauksena 12 ihmistä käveli, asui ja työskenteli Kuussa - melkein 400 000:n kilometrin päässä Maasta. Saavutus mitä ei sen jälkeen ole toistettu.HBO:n tuottama ja Tom Hanksin isännöimä minisarja pysyttelee pääasiassa faktapohjaisessa, mutta tosiasioihin perustuvassa draamassa mikä etenee kronologisesti, mutta episodien sävy on tarpeeksi vaihteleva mielenkiinnon ylläpitämiseksi. Jokainen episodi kuvaa jotain olennaisesti ohjelmaan liittynyttä tapahtumaa dramaattisella jäntevyydellä. Tietysti mukaan mahtuu myös muutamia vähemmän kiinnostavia episodeja, mutta ohjelman ollessa valtavan laaja on väistämätöntä että kaikki draama ei ole kaikille kiinnostavaa. Ensimmäisestä laskeutumisesta kertova episodi ""Mare Tranquilitatis"" on suorastaan hengelliset ulottuvuudet omaava ja kuvaa tapahtumaa pääasiassa Edwin 'Buzz' Aldrinin (Bryan Cranston) näköpiiristä. Jyrkkänä vastakohtana on suorastaan koominen seuraajaepisodi ""That's All There Is"" seuraavasta lennosta ja tieteellistä osuutta kuvaava ""Galileo Was Right"" on suorastaan piinaavan kiehtova episodi kuvatessaan astronauttien koulutusta kenttägeologiaan.Ohjaus ja käsikirjoitus ovat toimivaa laatua, joskin varsinainen painopiste on Apollo-ohjelman itsensä kuvaamisessa. Mukana on myös henkilökohtaisia voittoja veteraaniastronautti (ja ensimmäisen amerikkalaisen avaruudessa) Alan Shepardin (Ted Levine) ollessa lennon 14 komentaja ja luonnollisesti myös intensiivistä draamaa Gus Grissomin (Mark Rolston), Ed Whiten (Chris Isaak) ja Roger Chaffeen (Ben Marley) menehtyessä traagisessa onnettomuudessa joka kirjaimellisesti uhkasi koko ohjelmaa joka ei ollut aina poliittisesti suosittu.", Laatutyötä eikä sen enempää.
484,100.0,"Tämän vuosituhannen parhaisiin komedioihin lukeutuvat elokuvat Shaun of the Dead ja Hot Fuzz iskivät nauruhermoon todella lujasti. Edgar Wrightin upea ohjaustyyli yhdistettynä Simon Peggin ja Nick Frostin koomikonlahjoihin oli tautisen hyvä kombinaatio. Pienen taustatutkinnan jälkeen huomasin saman poppoon tehneen myös tv-sarjan nimeltä Spaced, suomalaisittain Avaruuden tuntua. Viimeistään sarjan katsomisen jälkeen Edgar Wright vakiinnutti paikkansa yhdeksi lempiohjaajistani. Yksinkertaisesti ja peittelemättä: Spaced on kiistämättä paras sitcom-sarja ikinä.Vuosina 1999-2001 kuvattu sarja koostuu 14 jaksosta, jotka on jaettu kahteen seitsemän jaksoa käsittävään tuotantokauteen. Sarja kertoo Timistä (Simon Pegg) ja Daisysta (Jessica Hynes), kahdesta asuntoa vailla olevasta ihmisestä, jotka päättävät muuttaa yhteiseen kämppään. Asunnon saamisehtona on se, että siihen muuttavien ihmisten tulee olla pariskunta. Tim ja Daisy joutuvat esittämään pariskuntaa päästäkseen asumaan kämppään, joskin hieman yksinäinen ja hassusti höpöttävä vuokraemäntä Marsha (Julia Deakin) vaikuttaa hieman oudolta. Uudessa asunnossaan kaverukset tapaavat uuden naapurinsa, synkkää taidetta maalaavan Brianin (Mark Heap). Kuvioihin sekaantuu lisäksi Daisyn muotitietoinen ystävätär Twist (Katy Carmichael), sekä Timin paras kaveri Mike (Nick Frost), joka on huolestuttavan kiinnostunut kaikesta sotaan ja aseisiin liittyvästä.Sarjaa tähdittävien Simon Peggin ja Jessica Hynesin itse käsikirjoittama sarja on yhtä huumorin juhlaa. Käsikirjoitus on todella kekseliäs ja huumori tajuttoman hauskaa, kuitenkaan olematta liian alleviivaavaa taikka alatyylistä. Itse saatoin nauraa hysteerisesti monta minuuttia jonkin kohtauksen loistavuudelle. Edgar Wrightin tyyliin kuuluu huikea visuaalisuus, eli mahtavia kamerakikkoja on luvassa. Kameratyöskentely toimii huumorin kanssa saumattomasti tehden usein kohtauksista astetta hauskempia. Kuvaus ei ole kovin tyypillistä sitcom-sarjoille, muttei ole silti aivan elokuvamaistakaan. Spacedille ei ole myöskään tyypillisesti paiskattu studioyleisön nauramaa naururaitaa, jonka vuoksi vitsit jätetään katsojan tajuttavaksi, hyvä niin.Timiä ja Daisya esittävien Simon Peggin ja Jessica Hynesin kemiat pelaavat todella mahtavasti, ja molemmat ovat aidosti hauskoja hahmoja. Tim on tavallinen tunari, joka yrittää piirtää sarjakuvia ja katselee mielellään scifi-elokuvia. Daisy on kirjailija, joka ei saa oikein mitään aikaiseksi kovasta yrittämisestä huolimatta. Alakerrassa asusteleva Brian tuo omassa angstisuudessaan paljon hupia sarjaan, kyyninen Marsha on outoudessaan herttainen, ja sotahullu Mike pistää pakan sekaisin intoilullaan. Ainoastaan shoppailusta pitävä Twist ei ole niin omaperäinen hahmo, mutta ei silti huonokaan. Kaikkiin hahmoihin oppii kiintymään uskomattoman paljon sarjan edetessä.Spaced sisältää lukemattomia hauskoja viittauksia muihin elokuviin, erityisesti science fiction-leffoihin. Star Warsin ja Matrixin fanit saavat naureskella osuville viittauksille, mutta esimerkiksi Yksi lensi yli käenpesän, sekä muun tyyppiset elokuvatkin saavat oman osansa. Jos katsot Wrightin Hot Fuzzin ja Shaun of the Deadin tämän jälkeen, huomaat niistä monia viittauksia tähän sarjaan. Inspiraatiota on otettu myös toisinpäin, sillä vaikutteita esimerkiksi Shauniin on selvästi otettu Spacedin zombie-kohtauksista.Ensimmäisen ja toisen kauden jaksoissa on pientä eroa, sillä ainakin toiseen tuotantokauteen mennessä kamerat ovat vaihtuneet laadukkaampiin ja ohjaustyyli on muuttunut hieman erilaiseksi. Toisen tuotantokauden jaksoissa tuntuu tapahtuvan hieman enemmän kaikkea, mutta ensimmäinen kausi ei jää silti ollenkaan sen varjoon. Jotta koko teksti ei menisi pelkän ylistyksen puolelle, on mainittava huonoja puolia, joita tosin on todella vähän. Toisen kauden viimeiset jaksot ovat hieman liian keskittyneitä kokoamaan hyvää lopetusta sarjalle, jolloin huumorin taso kärsii hieman. Isoin pulma koko sarjassa on kuitenkin se, että jaksoja on niin vähän! Itse jaksaisin katsoa näiden hemmojen seikkailua vaikka kuinka monta kautta lisää.",Yksinkertaisesti ja peittelemättä: Spaced on kiistämättä paras sitcom-sarja ikinä.
485,90.0,"""Oli ihmiskunnan kolmannen ajan aamunkoitto, kymmenen vuotta Maan ja Minbarin sodan jälkeen. Babylon-projekti oli toteutunut unelma. Sen tehtävänä oli uuden sodan estäminen tarjoamalla paikka, jossa ihmiset ja muukalaiset pystyisivät selvittämään kiistansa rauhanomaisesti. Se on satama, toinen koti diplomaateille, huijareille, yrittäjille ja kulkijoille. Ihmisiä ja muukalaisia kiedottuna kahteen ja puoleen miljoonaan tonniin pyörivää metallia, yksin yön pimeydessä. Se voi olla vaarallinen paikka, mutta se on samalla viimeinen ja paras rauhantoivomme. Tämä on viimeisen Babylon-aseman tarina. Vuosi on 2258. Paikan nimi on Babylon 5.""Babylon 5 on yksi televisiohistorian hienoimmista sarjoista. Vuosina 1994-1998 sarjasta tehtiin yhteensä viisi tuotantokautta, tavalla, jota ei ole aikaisemmin nähty Sci-fi -sarjoissa. Siinä missä Star Trek koostuu sarjasta yksittäisiä jaksoja, Babylon 5 koostuu yhdestä isosta juonesta, jota kuljetetaan eteenpäin yksittäisissä jaksoissa. Jokainen pieni asia saattaa vaikuttaa tulevaan ja sarjan pääjuoneen. Sarjan luoja, J. Michael Straczynski, loikin koko sarjan pääjuonen täysin valmiiksi ennen kuin alkoi sarjaa kuvata. Sen kyllä huomaakin, koska pienet yksityiskohdat vaikuttavat vielä myöhemmin. Tässä mielessä sarja muistuttaa tämän hetken ehkä puhutuinta sarjaa, Lostia. Todennäköisesti J.J. Abrams onkin ottanut vaikutteita nimenomaan Babylon 5:n käsikirjoitusmallista. Ja tästä syystä niiden, jotka eivät ole sarjaa nähneet, mutta aikovat sen tulevaisuudessa katsoa, kannattaa harkita lukeako tästä eteenpäin. Pienikin spoilaus voi haitata katselunautintoa. Yritän välttää kaikin tavoin spoilauksia tässä tykityksessä.Babylon 5 on avaruusasema keskellä puolueetonta aluetta, jonka tarkoituksena on toimia ikään kuin avaruuden YK:na. Asemalla on edustajia lähes jokaisesta universumin tunnetusta lajista. Sarjan keskiössä on viiden lajin henkilöt: ihmiset (Maan Allianssi), uskonnolliset ja viisaat Minbarit, ahneet ja aikoinaan huomattavia määriä eri alueita valloittaneet Centaurit, sotaisat Narnit sekä vanhin rotu, mysteeriset Vorlonit. Eri rotujen välillä on erilaisia kiistoja. Ihmisillä ja Minbareilla oli kymmenen vuotta aikaisemmin sota, jossa ihmiset melkein tuhottiin täysin ennen kuin Minbarit antautuivat odottamattomasti. Centaurien ja Narnien välejä hiertää edelleen se, että Centaurit olivat aikoinaan vallanneet Narnien kotiplaneetan ja sehän ei ylpeille Narneille sopinut. Ainoastaan mysteeriset Vorlonit, joiden suurlähettiläs kulkee suojapuvussa eikä kukaan tiedä miltä he näyttävät puvun alla, tuntuvat olevan puolueettomia.Babylon 5 -avaruusaseman komentajana toimii Jeffrey Sinclair (Michael O‚Hare), Maa-Minbari -sodan lentäjäveteraani. Hänen lähimmät liittolaisensa ovat komentajakapteeni Susan Ivanova (Claudia Christian) sekä turvallisuuspäällikkö Michael Garibaldi (Jerry Doyle). Muita keskeisiä hahmoja ensimmäisellä tuotantokaudella ovat mm. Centaurien suurlähettiläs Londo Mollari (Peter Jurasik), Minbarien suurlähettiläs Delenn (mm. Lostista tuttu Mira Furlan) sekä Narnien suurlähettiläs G‚Kar (Andreas Katsulas). Näiden lisäksi sarjassa on monia hahmoja, jotka vaikuttavat tapahtumiin hyvinkin ratkaisevasti. Sarjan hahmogalleria onkin todella laaja, ja jokaiselle hahmolle on perusteltu syy miksi he ilmestyvät sarjaan.Ensimmäinen tuotantokausi keskittyy lähinnä tulevien tapahtumien ja pääjuonen pohjustamiseen, mutta suurin osa ajasta käytetään eri hahmojen luonteenpiirteiden sekä historian avartamiseen. Tämä on todella loistava ratkaisu, koska henkilöiden tekemiset on näin perusteltu loistavasti ja se puolestaan tuo sarjalle uskottavuutta. Kauden ensimmäiset jaksot alkavat hieman epätasaisesti, niitä katsoessa tulee hieman outo olo:onko tällä mitään pohjaa, vai onko kaikki jaksot vain yksittäisiä tapahtumia, ilman suurempaa kuviota. Mutta viimeistään kahdeksannen jakson aikana tulee ahaa-elämys: kaikki on johtanut tähän kohtaan ja tästä tapahtumat vasta saavatkin tuulta alleen ja kauden loput jaksot menevät hujauksessa.Sarjan näyttely on alkuun hyvin tönkköä ja mieleen tuleekin väistämättä ajatus avaruussaippuaoopperasta. Kuitenkin mitä pidemmälle kausi etenee, sitä enemmän näyttelijät saavat irti hahmoistaan ja näyttely paranee huomattavasti. Onkin ihmeellistä verrata ensimmäisiä jaksoja viimeisiin, ei kai kyseessä voi olla samat näyttelijät? Varsinkin Sinclairia näyttelevä Michael O'Hare saa hahmoonsa ja eläytymiseensä muutaman kauan kaivatun ilmeen lisää mitä pidemmälle kausi etenee.Ensimmäinen tuotantokausi sisältää 22 jaksoa, joista ainoastaan pari on sellaista, jotka eivät kestä uusintakatselua. Kuitenkin suurimman osan, myös alkupään epätasaisemmat jaksot, katsoo mielellään uudelleen, kun suurempi juoni on alkanut kasaantua, koska silloin jaksoista saa enemmän irti. Babylon 5 onkin nerokkaasti kirjoitettu sarja, joka ensimmäisen kauden päätyttyä jättää olon, että nyt on pakko selvittää miten kaikki tästä kehittyy. Ei olekaan tuulesta temmattua, että kauden alanimi on Signs and Portents ˆ Ennusmerkkejä. Uskoisin, että sarjasta voi nauttia kuka tahansa. Ei välttämättä tarvitse edes pitää Sci-fistä nauttiakseen sarjan hienoista käänteistä ja upeasta toteutuksesta. Ja vaikka sarjassa paljon puhutaan sodasta ja muutamia upeita taisteluita ensimmäisen kauden aikanakin on, taistelut ja sota ei ole kuitenkaan pääasia. Sarjan kantava idea onkin inhimillisyys, toisten hyväksyminen erilaisuuksista huolimatta sekä kaunojen unohtaminen.","Mitä pidemmälle kausi etenee, sitä enemmän näyttelijät saavat irti hahmoistaan."
486,90.0,"Babylon5-projekti oli paras ja viimeinen rauhantoivomme; itseään ylläpitävä viiden mailin mittainen maailma puolueettomalla alueella; kaupan ja diplomatian keskus neljännesmiljoonalle ihmiselle ja muukalaiselle; avaruudessa loistava majakka, yksin yön pimeydesssä. Oli ihmiskunnan kolmannen ajan aamunkoitto, vuosi jolloin Suuri Sota tuli meidän kaikkien ylle. Tämä on viimeisen Babylon-aseman tarina. Vuosi on 2259. Paikan nimi on Babylon 5.Alkuun varteenotettava varoitus: tykitys sisältää spoilereita niille, jotka eivät ole katsoneet Babylon 5:n ensimmäistä tuotantokautta. Kannattaa siis harkita vakavasti jatkaako tästä eteenpäin lukemista, jos on ajatellut katsoa ensimmäisen kauden.Babylon 5:n toinen tuotantokausi jatkaa lähestulkoon siitä pisteestä mihin ensimmäinen kausi päättyi. Turvallisuuspäällikkö Michael Caribaldi (Jerry Doyle) makaa koomassa oman miehen ammuttua tätä selkään, Maan presidentti Santiago on kuollut ""onnettomuudessa"" ja Minbarien suurlähettiläs Delenn (Mira Furlan) on hautautunut oudon kotelon sisään. Kaiken tämän lisäksi Maa on kutsunut komentaja Sinclairin takaisin kotiin ilman syytä, jonka takia Babylon 5 saa uuden komentajan: kapteeni John Sheridanin (Bruce Boxleitner). Mutta on ongelmia muillakin: Centaurien suurlähettilään Londo Mollarin (Peter Jurasik) saatua yllättävää apua herra Mordenilta ja kumppaneilta, centaurien ja narnien välinen avoin sota vaikuttaa väistämättömältä. Lisäksi harmaita hiuksia aiheuttaa uusi, hämärä rotu, josta kenelläkään ei tunnu olevan tarkkaa tietoa. Jälleen kerran on edessä kaaosmainen vuosi Babylon 5 -avaruusasemalla.Ensimmäisen tuotantokauden keskittyessä enemmän henkilöhahmojen sekä tapahtumien pohjustamiseen, Babylon 5:n toinen tuotantokausi potkaisee toden teolla sarjan pääjuonen tapahtumat liikkeeseen. Tuotantokauden jokaisessa 22 jaksossa keskitytään enemmän tai vähemmän suuren kuvion eteenpäin viemiseen. Kausi alkaa todellisella ryminällä, rauhoittuu hetkeksi, kunnes viimeiset 6-7 jaksoa viimeistelee kauden todellisella henkeäsalpaavalla tahdilla. Sarja saa toisella tuotantokaudella yhä enemmän synkempiä ja sotaisampia piirteitä. Toiminnallisuus on nostettu ensimmäiseen kauteen verrattuna enemmän esille, mutta hienoja henkilötarinoita ei ole unohdettu. Lisäksi ensimmäisen kauden aikana ilmaan jääneet kysymysmerkit, mm. Minbarien antautumisesta sekä Vorlonien mystisyydestä, saavat ainakin osittaisen vastauksen. Kuitenkin uusia kysymysmerkkejä ilmaantuu ja uudet rodut sekä tapahtumat saavat enemmän tilaa, mm. telepaatit ja Psi -joukot nousevat huomattavasti suurempaan rooliin kuin ensimmäisellä kaudella. Tämä tuokin mielestäni sarjaan jälleen aivan uusia ulottuvuuksia.Sarjan näyttelijöiden työskentely jatkaa tasaista nousua ensimmäisestä kaudesta. Caribaldia näyttelevä Jerry Doyle on totutun loistava ja Susan Ivanovaa näyttelevää Claudia Christiania on aina ilo katsoa, mutta askel parempaan on Sheridanin näyttelijän Bruce Boxleitnerin ilmaantuminen sarjaan. Mies omaa huomattavasti useamman ilmeen (puhumattakaan televisiohistorian valkoisimmista hampaista), kuin Sinclairia näytellyt Michael O'Hare. Muista näyttelijöistä on pakko nostaa esille narnien suurlähettilään G'Karin näyttelijän Andreas Katsulaksen ja Londo Mollarin näyttelijän Peter Jurasikin profiilin nosto. Molemmat saavat enemmän tilaa ja ottavat sen haltuun loistavalla ammattitaidolla. Lisäksi näiden kahden välistä välienselvittelyä on ilo katsella, miehillä on todella loistava kemia keskenään.Toiminnallisuuden lisääntyminen on tuonut sarjaan myös paljon lisää erikoistehosteita. Babylon 5 onkin siitä edistyksellinen sarja, että kyseessä on ensimmäinen televisiosarja, jossa käytettiin CGI:tä (tietokonegrafiikkaa) hyväksi. Itse asiassa kaikki avaruuskohtaukset on tehty CGI-tekniikalla pienoismallien sijaan. Koska sarja on tehty 90-luvun puolessa välissä, väliin CGI-kuvat pistävät silmään liiankin selkeästi, mutta kaiken kaikkiaan sarja on todella kaunista katsottavaa.Babylon 5:n toinen tuotantokausi on jopa ensimmäistä kautta parempi. Hahmot ja tapahtumat saavat lisää syvyyttä ja synkkyys ottaa valtaa. Kaiken kaikkiaan sarjan voidaan sanoa käynnistyvän täydellä teholla toisesta kaudesta. Ainoa miinuspuoli tulee kauden keskivaiheilla olevasta suvantovaiheesta sekä siellä olevasta parista jaksosta, jotka eivät kestä uusintakatselua ainakaan kovin pian. Eli vaikka toinen tuotantokausi onkin loistava, ei kyseessä ole kuitenkaan sarjan paras kausi, joten täyttä viittä kuulaa ei voi vielä antaa.",Hahmot ja tapahtumat saavat lisää syvyyttä ja synkkyys ottaa valtaa.
487,100.0,"Bad Girls on yksinkertaisesti paras vankilasarja minkä olen koskaan nähnyt. Olen seurannut sarjaa aivan alusta asti ja katsonut melkein jokaisen jakson. Ainoastaan 5. kauden alkupuolella jäi pari jaksoa väliin, sarjan taso oli silloin jo hieman laskenut. Bad Girls olikin parhaimmillaan kausilla 1-3, tämä 2. kausi on ehdoton helmi.Sarja kertoo Larkhallin naisvankilan koruttomasta arjesta, vangeista ja vartijoista. Tästä 2. kaudesta parhaan tekee mm. se että mukana ovat vielä kaikki parhaat henkilöt kuten ilkeä blondi Shell Dockley jolla on eräänlainen viha/rakkaus-suhde sovinistiin vartijaan Jim Fennariin, G-siiven johtaja Helen ja elinkautisvanki Nikki joiden kielletty rakkaus on sarjan eräänlainen punainen lanka, kovapintainen vanki Yvonne Atkins, kiltti ja komea vartija Dominic joka harmikseni poistui sarjasta kauden lopussa sekä G-siiven uusi johtaja Karen Betts jolla on yhteinen menneisyys Fennerin kanssa. 2. kauden uusista henkilöistä mainittakoon eutanasiasta tuomittu Barbara sekä sarjan kenties ärsyttävin tyyppi Shaz. Lisäksi sarjassa on lukuisia kiinnostavia sivuhenkilöitä ja juonia.",2. kausi on uskomattoman laadukasta ja viihdyttävää katsottavaa.
488,90.0,"Kaikki tietävät, mitä ”Psykossa"" tapahtui, mutta tämä hyytävä sarja vie katsojat Norman Batesin maailmaan ennen Marion Cranen saapumista.Tämän Netflixin kuvauksen luettuani kiinnostuin heti sarjasta ja se oli nähtävä. Aluksi olin hieman epäileväinen sarjan suhteen, sillä se kertoisi taustatarinan, joka toimi loistavasti jätettynä salaperäiseksi, kuten Hitchcockin klassikossa. Toisaalta sarjan katsottuani ymmärsin miksi se oli tehty. Se on täynnä loistavia hahmoja. ",Kiinnostavia hamoja ja loistavia roolisuorituksia!
489,100.0,"Tämä animaatiosarja... En tiedä, mistä aloittaa. Batman on yksi kaikkien aikojen suurimmista supersankareista ja miksi ei? Batman tekee uskomattomasta totta, koska Batman on samaan aikaan puhdas sankari, mutta myös puhdas antisankari. Hän ei voi tappaa ketään, mutta silti käyttää välillä kyseenalaisia keinoja saada kaiken läpi. Hän on valmis uhraamaan useita henkiä vain sen takia, ettei hän tapa Jokeria tai Pingviiniä. Tarkoitan, että mitä hemmettiä?Tietysti Batman animaatiosarjana pohjaa oman visuaalisen ilmeensä suoraan 1989 -vuoden Tim Burtonin elokuvasta. Se on synkkä, puhutteleva ja uhkaava. Batman eroaa animaatiosarjana täydellisesti muista tuon ajan animaatiosarjoista ja se nostattaa kultamittaria asteen verran. Mutta tämä sarja pohjautuu enemmän, tai oikeastaan kokonaan sarjakuviin, jolloin Batmanilla on omat rajoitteensa, toisin kuin elokuvassa.Jokainen jakso alkaa aina yhtä mahtavasti, kun WB-logo muuttuu kahdeksi spotiksi ja näemme punaista, mustaa ja harmaata. Mitä normaalisti näimme lauantai-aamun tarjonnassa? Hm. värejä, iloisia ihmisiä ja paljon, paljon pirteyttä, mutta sitten kun niiden aika oli ohi, niin oli vuorossa Batman ja voi pojat, kun kaiken aiemman räikeyden jälkeen tämä pärähtää ruutuun ja Danny Elfmanin mahtava musiikki pärähtää soimaan. Saan edelleen kylmiä väreitä tästä. Se on niin mahtavaa.Batmanin jaksojen teemat pyörivät yleensä Bruce Waynen henkilökohtaisten ongelmien tai jonkun muun, kuten lapsen tai aikuisen ongelmissa ja Batman itse on pelkkä sivuhenkilö. Yleensä aiheet ovat ihan arkisia, kuten ongelmia vanhempien kanssa tai Bruce Wayne miettii, mitä hänen vanhempansa miettisivät hänestä. Mutta sarja käsittelee näitä teemoja niin uskomattoman hienovaraisesti, piilottaen ne loistavasti kirjoitetun ja näytellyn dialogin alle, mutta yleensä nämä ongelmat purkautuvat, kun joku superrikollisista ojentaa ”auttavan kätensä” ja lopussa kaikki käy hyvin.Nyt kun kerta puhuin dialogista, niin pakko kai siitä on sanoa, että ääninäyttelijät tekevät loistavaa työtä. Parhaiten ehkä Mark Hamil ja Kevin Conroy. Mark Hamil Jokerina ja Kevin Conroy Bruce Waynena.Vaikka Jokeri animaatiosarjassa muistuttaa enemmänkin Caesar Romeron Jokeria 60 -luvun sarjasta, on hän silti hauska, välillä jopa hulvaton ja hänen juonensa olivat yleensä pelottavia ainakin 8 -vuotiaan korviin.Mutta kaikki tämä tarrautuu meihin parhaiten, kun me tiedämme, mikä Batman on miehiään. Hän on supersankari vailla supervoimia. Tarkoittaen, että kuka tahansa meistä voisi olla hän. Tämä osa tuo Batmania konseptina lähemmäksi meitä normaaleja ihmisiä. Ja tältä pohjalta on sekä helppoa, että vaikeaa lähteä tekemään tv -sarjaa tästä hahmosta.",Ylivoimaisesti paras amerikkalainen animaatiosarja
490,80.0,"2000-luvun päättömän manga- ja animevillityksen sävyttämä alkuvuosikymmen oli ainakin itselläni erittäin huoletonta ja iloista aikaa. Muistan vieläkin ensimmäisen kesätyöpaikkani ensimmäisen parin viikon palkan saatuani tuhlanneeni siitä huolettomasti ison siivun pelkästään uusiin sarjakuviin. Yksi silloisista hankinnoistani oli paljon kehuttu ja ylistetty japanilaisen kyberpunkin perusteos Yukito Kishiron Gunnm tai englantilaisittain Battle Angel Alita, jota ei vielä siihen aikaan suomeksi saanut. Kyseessä on edelleen yksi omista suosikkisarjakuvistani koskaan, lukekaa ihmeessä jos ette vielä sitä ole tehneet. Sarjakuvan tarina sijoittuu kaukaiseen synkeään kyberpunk-tulevaisuuteen, palkkionmetsästäjiä, väkivaltaa ja rappiota kuhisevaan paikkaan nimeltä Rautakaupunki. Tarina alkaa, kun kyberneetikko Ido löytää romukasasta elävän kyborgitytön pään. Mies päättää ottaa tytön suojiinsa ja asentaa päälle robottiruumiin. Muistinsa menettänyt tyttö muistaa alussa ainoastaan osaavansa mystistä taistelulajia nimeltä Panzer Kunst. Sarjakuvan tarinan aikana versiosta riippuen Alitalla tai Gallylla on useitakin eri ruumiita ja erilaisia pienempiä sivutarinoita, mutta päätarinassa seurataan hänen pyrkimystään päästä sinuiksi oman menneisyytensä kanssa sekä selvittää synkeän maailmansa ja Rautakaupungin yllä leijuvan mystisen saarekkeen salaisuutta.Battle Angel -animeadaptaatio ei suinkaan kata itse sarjakuvasta kuin karkeasti 2-3 ensimmäistä osaa, eikä tarinalla ole tässä varsinaista loppua. Positiivisempi puoli tässä on, että tekijät ilmeisesti ymmärsivät tämän jäävän torsoksi ja tarinaan on tehty erittäin paljon onnistuneita pikku muutoksia, jotta tarinan alku saatiin sopimaan tynkämuotoon ilman cliffhangereita tai turhia avoimia juonenpätkiä. Tässä versiossa Idolla on jo alussa kiinnostuksen kohde, jonka osalta ympyrä sulkeutuu nätisti toisen osan lopussa. Alita ja Yugo tapaavat tässä jo aivan alussa ja muodostavat suhteen, jonka osalta tarina niin ikään umpeutuu toisen osan lopussa. Eri tapahtumien järjestystä on lisäksi muuteltu ja sivuhahmoja yhdistelty tai jätetty pois, mutta alkuperäistarinan ydin ja henki on saatu mukaan täydellisesti.Jo aivan ensimmäinen kuva koko minisarjasta toi itselleni mieleen Ninja Scrollin ja ihmekös tuo, sillä tämä on saman studion samaan aikaan tuottama kuin kyseinen animeklassikko. Parhaiten samojen tekijöiden jäljen huomaa viimeistään muutamissa Ninja Scrollin vastaavat mieleen tuovissa komeissa toimintakohtauksissa, jotka ovat edelleen sangen makoisaa katseltavaa. Vähän yllättäen parhaiten mieleenjäävintä tässä minisarjassa ei ehkäpä ole sen enempää animaatio kuin tarinakaan vaan hieno soundtrack, joka monessa kohtaa hengittää kohtaukseen kuin kohtaukseen parhaimmillaan hengästyttävän tiheän tunnelman. Musiikeista vastaa kaveri nimeltä Kaoru Wada, joka tämän ja Ninja Scrollin ohella tunnetaan ehkä parhaiten Inuyashan soundtrackista.Battle Angel Alitan kehutusta animeadaptaatiosta olin kuullut jo oman fanitukseni alkuvuosina, mutten jostain mystisestä syystä tullut sitä katsoneeksi ennen eilistä iltapäivää ja sekös pistää harmittamaan. Tämä on oikeasti pahuksen hyvä ja rakkaudella tehty kyberpunk-minisarja, josta ehkä isoin miinus annettava harmittavasta lyhykäisyydestä. Tästä matskusta ja näillä tekijöillä olisi saanut helposti tehtyä vaikka kymmenosaisen huippusarjan, mutta jostain kumman syystä homma jäi kesken vain kahden osan jälkeen. Maailmassa ei ole oikeutta.",Jostain kumman syystä tätä herkkua tehtiin vain kahden jakson edestä.
491,100.0,"Berlin Alexanderplatz on Alfred Döblinin samannimisen romaanin pohjalta tehty tv-tuotanto Franz Biberkopf (Günter Lamprecht) nimisestä pikkurikollisesta, joka yrittää vankilareissunsa jälkeen palautua Berliinin normaaliin elämänmenoon. Pahassa maailmassa on kuitenkin paljon hyväksikäyttäjiä, kuten Reinhold (Gottfried John)Mammuttimaisen kokoinen Berlin Alexanderplatz on sellainen pala televisiohistoriaa, ettei sitä ole voinut ohjata kuka tahansa henkilö. Sen hätkähdyttävän syvällinen pureutuminen Berliinin alamaailmaan, petoksiin ja ihmisten sisimpään on vaatinut tekijöiltään todellista ymmärrystä ihmisluontoa kohtaan. Niinpä sarjan nähtyään on enää vaikea kuvitella ohjaajaksi ketään muuta kuin uuden saksalaisen elokuvan kärkinimeä, Rainer Werner Fassbinderia. Hänen persoonallinen kosketuksensa puhaltaa jo valmiiksi vaikuttavaan tarinaan aivan uudenlaista potkua. Tämä näkyy aivan kaikessa aina kuvakulmia ja valaistusta myöten. Visuaalinen ilme on yhtä kuvakerronnan juhlaa.Berlin Alexanderplatz tallentaa filmille koko sen aikaisen elämän, tarinan kaupungista ja sen ihmisistä, haaveista ja pettymyksistä. 16 tuntisen eepoksen tarina on uskomattoman tiiviisti kirjoitettu eikä pitkä kesto tunnu missään. Günter Lamprechtin, Gottfried Johnin sekä muiden näyttelijöiden erilaiset, mutta uskomattoman luonnollisesti tulkitut ihmispersoonat ovat sellaisia arkityyppejä, joita varmasti vilisee jokaisessa maailmankolkassa. Siitä huolimatta näistä hahmoista kehittyy ensihetkestä lähtien yhä vain mielenkiintoisempia ja syväluontoisempia onnenonkijoita, jotka jokainen yrittävät lievittää jokapäiväistä ahdinkoaan omalla tavallaan. Heistä kenties muistettavin henkilö Franzin rinnalla on käärmemäinen Reinhold, joka änkyttävällä aksentillaan tulee kerta toisensa jälkeen kieroilleen mitä häijyimpiä suunnitelmia.Fassbinder ei teoksessaan vedä selkeitä linjaeroja ""hyvien"" ja ""pahojen"" ihmisten välille. Jokaisella on takanaan kasa riippakiviä ja syntejä, joiden jättämistä jäljistä on vaikea päästä eroon, vaikka ihminen miten yrittäisi hyvittää tekonsa. Teos saavuttaa loppua kohden jopa surrealistiset mittasuhteet muodostuen liki maagiseksi sekoitukseksi faktaa ja fiktiota.  Niinpä elokuvan lopetuskin jätetty tulkinnan varaan; joutuuko Franz kadotukseen vai ei?",Hätkähdyttävä kuvaus ihmiselämän jokapäiväisistä vaikeuksista.
492,90.0,"Big Little Lies nousi ilmestymisvuotensa puhutuimmaksi sarjauutuudeksi. Sarjan näyttelijät Nicole Kidman, Alexander Skarsgård ja Laura Dern voittivat kaikki roolisuorituksistaan sekä Emmy-palkinnot, että Golden Globe-pystit. Sarjan suosio oli niin huima, että alunperin yhden tuotantokauden minisarjaksi tarkoitettu teos saa vielä jatkoa toisestakin kaudesta. Asiaa eittämättä edistää, että huhutusti pääosan naiset saavat toisesta kaudesta jopa miljoonan per jakso.Sarja kertoo Monterreyn rantakaupungin yhteisöstä. Reese Witherspoon, Shailene Woodley, Nicole Kidman, Laura Dern ja Zoe Kravitz ovat kaikki pienten lasten äitejä ja kun koulupäivän aikana joku lapsista satuttaa toista, on sota valmis syttymään - ei lasten, vaan vimmaisten äitien kesken.Itselle Big Little Lies oli tärkeä sarja, sillä se on yksinkertaisesti todella uhanalaista lajia. Puhtaasti sellainen sarja, jonka pääosassa on näin monta naisnäyttelijää ja huomio pidetään yksinomaan heidän näkökulmassa on harvinaista, mutta sen lisäksi näin puhtaasti hahmovetoista draamaa, jossa seurataan näennäisesti tavallista, keskiluokan arkea, on etuoikeus katsoa. Vaikka taustalla kulkee koko ajan murhamysteeri, päähuomio pidetään kuitenkin samaistuttavissa, arkisissa ongelmissa - kuten avioliiton ja perheen kysymyksistä tai äiteyden ja työelämän yhdistämisestä. Voimakkaimmillaan tietysti sarja puhuu silloin, kun liikutaan kuvaamaan perheväkivaltaa ja sen psykologisia vaikutuksia niin avioparille kuin heidän lapsiinsakin.Tässä kohtaa Nicole Kidmanin ja Alexander Skarsgårdin roolityötkin saavat täysin uuden asteen silmäänsä. Erityisesti Kidman on mestarillinen kuvatessaan sellaisen naisen psykologiaa, joka selittelee miehensä käytöstä tämän puolesta. Myös muu näyttelijäkaarti on poikkeuksellisen vahvaa, lukuun ottamatta James Tupperin tönkköyttä - esittäessään Witherspoonin entistä aviomiestä. Syvällisen sarjasta tekee se, että näiden hahmojen muodostama yhteisö edustaa näennäistä täydellisyyttä. Katsojana on herkullista päästä kuitenkin tarkastelemaan, mitä tapahtuu säröjen välissä - sitten kun se puhdas peilipinta oikeasti hajotetaan. Ja sehän menee tuhannen kappalen säleiksi. Jokaisella hahmolla on omat salaisuutensa, joita ylpeästi yrittävät piilotella. Täten myös jokainen hahmo on mahdollinen syyllinen. Loppujen lopuksi sarja muodostaa intensiivisen verkon, jonka säkeitä katsoja puna poskilla pääsee purkamaan.","Loppujen lopuksi sarja muodostaa intensiivisen verkon, jonka säkeitä katsoja puna poskilla pääsee purkamaan"
493,80.0,"Brittiläiset ne sitten taitavat huumorin. Harry Enfield ja Paul Whitehouse ovat pitäneet 90-luvullakin huolen siitä, että yleisö saa tipahdella sohviltaan tiuhaan tahtiin. Lähes Monty Python- ja Ruuvit Löysällä –klassikkojen rinnalle nousee Pingutyypin listalla myös hieman pimentoon jäänyt hersyvän hauska sketsisarja Big Train.Kyseessä on lahjakkaiden näyttelijöiden vetämä sketsishow, jonka lähtökohtana on ollut täydellinen älyvapaus. Big Trainissa mieluisan yllätykselliset jutut rakentuvat usein hyvinkin yksinkertaisen idean päälle. Hitler juhlii onnistunutta puhettaan hiprakassa backstagella. Kuusituntinen tuijotuskilpailu kokee ennennäkemättömän käänteen. Itse Perkele kätkee Jeesuksen voileipään ötökän. Palkkamurhaaja vaanii ankkaa ja Artisti (joka tunnettiin ennen nimellä Prince) esteratsastajia. Kyllä, juuri tämänkaltaisesta matskusta ne kaveripiirissä heiteltävät lentävät lausahdukset taotaan. Hillitöntä!Sketsisarjaksi budjetti on ollut korkeahko, ja se kieltämättä näkyy tarkasti hiotuissa yksityiskohdissa. Show’n ytimen muodostavat kuitenkin Kevin Eldon, Mark Heap ja Simon Pegg, jotka venyvät mitä erilaisimpiin rooleihin täydellä antaumuksella. Etenkin Eldon todistaa taitonsa sellaisena monikasvona, ettei voi kuin ihmetellä miksei miekkosta arvosteta enemmän.","Lahjakkaiden näyttelijöiden vetämä sketsishow, jonka lähtökohtana on ollut täydellinen älyvapaus."
494,90.0,"Blackpool on noin 150 000 asukkaan kaupunki Länsi-Englannissa. Miltä kuulostaisi avata sinne Las Vegas –tyylinen kasino? Tämän haasteen ottaa vastaan Ripley Holden (Morrissey), mutta kasino kohtaa vastustusta heti alkuunsa ja myös ongelmia alkuinnostuksen laannuttua. Asiaa ei ainakaan helpota yllättäen pelisalista löytyvä ruumis, jonka seurauksena Ripley joutuu pääepäillyksi innokkaan poliisin Carlislen (Tennant) tutkimuksissa.Blackpool ei suinkaan ole puhdas murhamysteeri, itse asiassa se on sitä vain osa-aikatoimisesti. Murha ja sen tutkimukset saattavat yhteen monia ihmiskohtaloita, eikä näistä vähäisimpänä suinkaan Carlislen ja Ripleyn vaimon (Parish) välillä alkava suhde. Lisäksi jokainen jakso sisältää kolme tai neljä musiikkiesitystä, joissa näyttelijät tempautuvat mukaan musiikin maailmaan. Tämä tehdään selväksi heti alkuunsa, kun ilmoille kajautetaan Elviksen Viva Las Vegas. Mukaan mahtuu myös mm. Nancy Sinatraa, Queenia ja Euroviisu-voittaja Sandie Shaw’ta. Vaikka musiikkimaku muuten koostuisi lähinnä kovaa huudatettavasta hevistä, saattavat jopa näiden musiikkinumeroiden esitykset temmata mukaansa.Kuten jo todettua, itse murha häilyy vain mukana kuvioissa henkilöitä yhdistävänä tekijänä, jolloin loistavat näyttelijät pääsevät näyttämään taitojaan, se sijaan että katoaisivat jonnekin murhatutkimusterminologian taakse, kuten CSI-sarjoissa on jo käynyt. Erityisen edustuksellista on Morrisseyn roolityö häikäilemättömän ja sanavalmiin kasinonomistajan roolissa. Vakuuttavia ovat myös Tennant päättäväisenä, omalla tavallaan taidokkaana ja hieman epätoivoisenakin virkavallan edustajana, Hounslow kasinobisneksessä mukana pyörivänä paikallisena poliisiviranomaisena sekä Parish omaa ja perheensä hyvinvointia etsivänä ja ylläpitävänä äitihahmona. Muutkin näyttelijät ovat erinomaisia, mutteivät pääse tuomaan taitojaan erityisen esiin ei-niin-mitenkään-ihmeellisissä rooleissa. Viihdyttävintä lieneekin seurata loistavia Morrisseyta ja Tennantia taidokkaasti kirjoitetuissa rooleissa, erityisesti kun nämä kaksi käyvät nokkapokkasille.",Taitavasti käsikirjoitettua takuuvarmaa viihdettä.
495,80.0,"Videopalvelu Netflix on lähivuosina noussut jättimäiseen asemaan elokuvien ja etenkin TV-sarjojen tarjoajana. Sen lisäksi, että Netflixistä näkyy lukuisia jo televisiosta tulleita sarjoja, tuottaa se nykyisin myös vain ja ainoastaan palveluun tehtyjä sarjoja. Yksi näistä on 13-jaksoinen perhedraama Bloodline.Aloin alun perin katsoa ohjelmaa lähinnä hetken mielijohteesta. Olin kuullut ja/tai lukenut, että kyseessä olisi laatutelevisiota, mutta muuten en tiennyt sarjasta muuta kuin tiivistetyn juonen ja mitä traileri paljasti. Suoraan sanottuna uskoin, että en jaksaisi katsoa pilottia enempää. Kuten arvata saattaa, olin väärässä. Tarina imi mukaansa uskomattoman hyvin ottaen huomioon, kuinka hidastempoinen sarja on kyseessä. Palataan siihen kohta.Bloodline kertoo Floridassa asuvan Rayburnin perheen tarinan. Perheeseen kuuluu isä Robert (Sam Shepard), äiti (Sissy Spacek) ja neljä keski-iän ohittanutta tai siihen saapuvaa aikuista lasta. Tarina on osittain kerrottu toiseksi vanhimman pojan, Johnin, selostamana. Johnin ammatti on poliisi, mikä on suuressa osassa tarinaa. Tämän lisäksi mies auttaa perheen yhteisen yrityksen kanssa. Perheen nuorimmat ovat Kevin ja Meg, jotka omien ammattiensa ohella auttavat myös yrityksessä. Itse pääjuoni keskittyy esikoiseen, perheen mustaan lampaaseen, Dannyyn (Ben Mendelsohn). Sarja alkaa siitä, kun Danny saapuu Floridaan Rayburnien yhteisen yrityksen 45-vuotisjuhlille. Miehen tulo tuo perheelle synkät muistot pintaan, eivätkä Dannyn sisarukset ja isä katso hänen paluutaan iloisesti. Ainoastaan äiti on iloinen nähdessään poikansa pitkästä aikaa.Pääasiassa sarja seuraa Dannyn suhdetta perheeseensä, mutta sivujuonia on paljon. Yksi näistä on John selvittämässä teini-ikäisten raakoja murhia, mitkä myöhemmin liittyvät muihin tapahtumiin. Tämän lisäksi Kevinillä on ongelmia tyttöystävänsä ja alkoholin kanssa ja Megillä poikaystävänsä kanssa. Dannylla puolestaan on yrityksen lisäksi omia salaisia bisneksiään. Perusajatus siis on, että kukaan ei ole siltä miltä näyttää, ei edes omat perheenjäsenet. Kuten aikaisemmin sanoin, Bloodline on hidastempoinen. Vasta viidennessä jaksossa alkaa kunnolla selvitä, mitä Dannyn ja perheen välillä tapahtui. Sitä ennen, eikä kyllä heti sen jälkeenkään, tapahdu juuri mitään. Ensimmäisessä yhdeksässä jaksossa syvennetään hahmojen välejä, motiiveja ja taustoja, kun sitten kymmenennessä episodissa alkaa oikeasti tapahtua. Voisi oikeastaan sanoa, että yhdeksän ensimmäistä jaksoa vain pohjustavat sarjan huikeaa finaalia. Tämä ei ole huono asia. Vaikka olisin Bloodlinen tekijänä tiivistänyt tarinaa parin jakson verran, sarja ei ole tylsä. Monessa kohtauksessa on imua, vaikka ne eivät juonen kannalta olekaan merkittäviä.Monien uusien huippusarjojen vaikutuksen huomaa useammassakin kohtaa. Bloodlinessa on samanlaista mystistä ja synkkää tunnelmaa kuin HBO:n rikossarja True Detectivessa. Johnin ja Megin kihlatun Marcon (myös poliisi) käydessä tutkimassa tyttöjen murhaa, yhtäläisyydet näkyvät selvästi. Veljesten Dannyn ja Johnin suhde tuo viimeisten jaksojen aikana puolestaan mieleen Walter Whiten ja tämän langon Hank Schraderin suhteen Breaking Badista. Yhtäläisyydet eivät sinänsä ole suuri ongelma, mutta usein tulee tunne, että on nähnyt kohtauksen aiemminkin.Sarjan suurin heikkous on moni huonosti kirjoitettu hahmo. Esimerkiksi Kevinin ja Megin hahmot ovat ärsyttävän tylsiä ja persoonattomia. Hahmoihin olisi voinut huomattavasti panostaa enemmän kun ottaa huomioon, kuinka suuressa osassa he sarjassa ovat. Myös John Rayburn on loppupeleissä aika yllätyksetön ja tyypillinen sankarihahmo, mutta näyttelijä Kyle Chandler pelastaa paljon. Henkilöistä Danny Rayburn on ehdottomasti paras. Pidän siitä, että välillä katsoja on hänen puolellansa, välillä häntä vastaan. Myös aiemmin mainitsemani mystisyys leijuu hahmon yllä loistavasti. Hänen motiiveistaan ei saa täysin selvää kuvaa ennen kahdettatoista jaksoa. Ben Mendelsohn on huikea perheen mustana lampaana Dannyna. Miehen ei tarvitse sanoa mitään ja silti hän on sataprosenttisesti roolissaan. En tiedä, onko se Mendelsohnin oma olemus vaiko hänen luomansa, mutta se sopii täydellisesti hahmolle. Kyseessä on ehdottomasti palkinnon arvoinen suoritus mieheltä.","Bloodline palkitsee katsojansa viimeistään huikeilla viimeisillä jaksoilla, jotka saavat sydämen hakkaamaan puolta lujempaa"
496,100.0,"Blue Mountain Staten ensimmäinen tuotantokausi pyörähti käyntiin 2010 vuoden alussa Amerikassa. Suomessa se on pyörinyt MTV kanavalla. Kyseisen sarjan ovat luoneet  Eric Falconer ja Chris Romano. Ohjelma kertoo collegeikäisistä amerikkalaisen jalkapallon pelaajista, joiden elämäntapoihin kuuluu jalkapallon lisäksi alkoholi, huumeet ja naiset. Sarjan pääosissa esiintyy muutamissa muissa tv-sarjoissa nähtyjä henkilöitä, Darin Brooks, Alan Ritchson. Ed marinaro, Sam Jones III, jne... Tapahtumat pyörivät näiden poikien ympärillä heidän sekoillessaan Blue Mountain Staten collegessa. Jaksojen nimet ""It's Called Hazing, Look It Up"", ""Pocket Pussy"", ""The Drug Olympics"" ja ""Marathon Monday"" kertovat hieman ohjelman sisällöstä.Ohjelman tunnari ""Hell Yeah"" (Rev Theoryn tuotos) on mielestäni parhaita tunnareita mitä olen koskaan kuullut. Kappale saa joka kerta fiiliksen päälle, kun uusi jakso alkaa.Sarja ei sinäänsä kerro pelkästään collegepoikien sekoilusta vaan ohjelmalla on selvä juoni koko 13-jaksoisen kauden aikana. Se sisältää paljon erittäin hyvää huumoria, höystettynä välillä pienellä draamalla. Muutaman jakson jälkeen saa päähahmoista selville heidän luonnettaan. Joukkueen kapteeni Thad Castlen ego on suurempi kuin itse joukkue ja hän nauttii paljon muiden kustannuksella. Freshman quarterback Alex Moran on taitava pelaaja, mutta häntä ei kiinnosta sinäänsä itse pelaaminen, vaan bilettäminen ja naiset, joten hän haluaa pysyä kakkos qb:na. Craig Shilo on pahasti tyttöystävänsä tossun alla.Kaikki jaksot ovat toinen toisiaan hauskempia ja hullumpia. Yksikään jakso ei tuota pettymystä. ",Kaikki jaksot ovat toinen toisiaan hauskempia ja hullumpia.
497,100.0,"Dr. Temperance Brennan (Emily Deschanel) on taitava oikeusantropologi, joka työskentelee Jeffersonian Instituutissa ja sivutyönään kirjoittaa romaaneja.Kun perinteiset keinot ruumiin tunnistuksessa on käytetty ja todettu hyödyttömiksi, silloin kutsutaan apuun Brennan, jolla on uskomaton kyky saada johtolankoja uhrien luista.Useimmille lain ja järjestyksen edustajille on mahdotonta käsittää Brennanin älyä, hänen totuuden janoaan ja uskomatonta heittäytymistään joka tapaukseen. Mutta erikoisagentti Seeley Booth (David Boreanaz) FBI:n henkirikososastolta on oppinut olemaan välittämättä Brennanin kehnoista ihmissuhdetaidoista, ja arvostamaan tämän näkemyksiä. Entisenä armeijan tarkka-ampuja Booth ei oikein luota tieteeseen ja tiedemiehiin, eli tihruihin kuten hän heitä kutsuu. Hänkään ei voi kuitenkaan kieltää ettei heidän yhteistyönsä olisi todella hedelmällistä.Brennanin paras ystävä Angela Montenegro (Michaela Conlin), on taiteilija, joka on erikoistunut kolmiulotteiseen mallinnukseen sekä uhreista että rikospaikasta. Huippuälykäs Zach Addy (Eric Millegan) on Brennanin oppilas ja assistentti, sekä ”ötökkämies”, salaliittospesialisti Tri Jack Hodgins (TJ Thyne), joka on erikoistunut hyönteisiin, maaperään ja itiöihin. Ensimmäisellä kaudella joukossa on mukana myös Brennanin esimies Dr. Daniel Goodman (Jonathan Adams) joka oli arkeologi ennen ryhtymistään hallintomieheksi.Sarja perustuu tosielämässä antropologina ja kirjailijana työskentelevän Kathy Reichsin omiin kokemuksiin. Bones pitää katsojan otteessaan kutkuttavan romanttisella jännitteellä, sekä purevalla mustalla huumorilla ja nerokkaalla dialogillaan. Ykköskaudella meno on vielä suht' rauhallista, mutta vauhtia ja vaarallisia tilanteita löytyy joka jaksosta. Rikoksia käsitellään väkivallalla mässäilemättä ja uhreja kunnioittaen. Kaikesta paistaa läpi hyvä maku ja ennen kaikkea se, että tekijöillä on hauskaa.Kauden kohokohtia ovat ehdottomasti  ""A Man on Death Row"" (Kuolemantuomio), jossa esitellään lapsenkasvoinen, mutta säälimättömän nerokas sarjamurhaaja Howard Epps, sekä ""Two Bodies in the Lab"" (Ruumiit laboratoriossa), missä kaikki poliisitkaan eivät ole hyviä. Lisäksi huippua edustavat ""The Man in the Morgue"" (Mies ruumishuoneella), jossa tiede joutuu törmäyskurssille woodoon kanssa, ja tietysti kauden finaali ""The Woman in Limbo"" (Nainen menneisyydestä). Tässä jaksossa selviää Brennanin vanhempien kohtalo.Koko kausi on ehjä, eikä jaksojen tasoissa ole notkahduksia. Näyttelijät ovat todellisia nappivalintoja rooleihinsa ja jokainen heistä vielä kehittyy jakso jaksolta.Sarjan parasta antia on ehdottomasti pääparin mahtava kemia, jonka lumoissa katsoja välillä kiemurtelee ja välillä hykertelee. Tämän draaman tuottajina ovat Bary Josephson (Hide and Seek) sekä Hart Hanson (Judging Amy). ","Laatusarja, joka vaan paranee edetessään."
498,100.0,"Ykköskauden jälkeen odotukset olivat korkealla Bonesin kakkoskaudesta ja niihin todella vastattiin.Ensimmäiseksi kauden alussa piti selvitä siitä sokista ettei Jeffersonian pomona häärinytkään enää Tri Goodman, vaan valta oli vaihtunut. Tri Camille Saroyan, New Yorkista tullut patologi on tarttunt ohjaksiin rautaisella kädellä.Kahden kilpailevan ja vahvan naisen yhteentörmäys on väistämätön ja sitä odottaa alkukauden jaksot. Törmäys tulee ja Tri Saroyan joutuu tajuamaan sen, ettei Tihrujen ja Boothin päätä käännetä. Välienselvittelyn jälkeen alkaakin kaudessa muutaman jakson suvantovaihe, joka päättyy vasta jaksossa ""The Woman in the Sand"" (Viva Las Vegas). Siinä Dechanel ja Boreanaz todella ylittävät itsensä Tonyna ja Roxiena, jotka yrittävät saada Las Vegasissa murhaajat kiinni järjestetyissä nyrkkeilyotteluissa.Heti seuraavana on täydellinen, ehdottomasti kympin jakso ""Aliens in a Spaceship"" (Haudankaivaja). Jaksossa Brennan ja Hodgins joutuvat Haudankaivajana tunnetun murhaajan kaappaamiksi ja haudatuiksi elävältä. Alkaa järjetön kilpajuoksu aikaa vastaan, joka välillä näyttää täysin toivottomalta.Jakson ""Judas on a Pole"" (Petturin palkka) on ohjannut David Duchovny ja siinä esitellään Brennanin isä (Ryan O'Neal).Kakkoskausi on ykköskautta tyylikkäämpi, sortumatta siltikään snobbailuun. Tunteet ovat suuria, mutteivat liioiteltuja oli sitten kysymyksessä pelko, kauhu tai rakkaus. Dialogi on vielä jopa parantunut ensimmäisestä kaudesta ja oman lisänsä huumoriin tuovat edelleen labran kauhukaksikko, Hodgins ja Zach omine omituisine kokeineen.Cam tasapainottaa porukkaa jo pelkällä läsnäolollaan ja Tamara Taylor on upea näyttelijä. Hänen alunperin muutaman jakson mittainen mukanaolonsa jatkuu edelleen neljännelläkin kaudella.Bones on täällä aivan liian vähän mainostettu ja aliarvostettu sarja. Jenkeissä se on huomattavasti korkeammalla katsojatilastoissa kuin esim Pako tai moni muu sellainen jota täällä mainostetaan ""huippusuosittuna"". Yksi Bonesin vahvuuksista on se ettei yhdenkään jakson jälkeen, oli rikos millainen tahansa, jää pahaa makua suuhun.","Kakkoskausi on ykköskautta tyylikkäämpi, sortumatta siltikään snobbailuun."
499,60.0,"Se ei ole C.S.I, mutta laboratoriossa Bonesissakin murhat ja tapot löytävät tekijänsä. Lakitupadraamaa Amyn lailla (Judging Amy) ja nuortensarjaa Joanin salaisuus (Joan of Arcadia) aiemmin tehnyt Hart Hanson lähti 2000-luvun puolivälissä uusille poluille. Niin sai alkunsa rikossarja Bones, jossa rento työpaikkahuumori kukkii ja kaamean näköisistä ihmisjäänteistä löytyy jännittäviä totuuksia. Kuolleita ei silti pilkata ja oikeuden toteutuminen on jokaisen keissin päämäärä.Bonesin kolmas kausi alkaa rutinoidusti. Vaikka Zack Addy (Millegan) on siirtynyt tiimistä ulkomaille, tutkijaryhmä pyrkii tekemään työnsä entiseen tahtiin. Tohtori ”Bones” Brennan (Deschanel) liikkuu milloin erikoisagentti Boothin (Boreanaz) kanssa kentällä, milloin tarkasti valvotun tutkimusyksikön tiloissa ja kaivelee todisteita viileän hymyttömään tyyliinsä. Hodgins (Thyne) pysyttelee edelleen kaukana seurapiireistä, siellä missä parhaiten viihtyy, eli laboratoriossa ja Angela (Conlin) piirtää työpöydällään uhrien alkuperäiset piirteet esiin. Väreily Hodginsin ja Angelan välillä on tälle kaudelle tultaessa muuttunut yhä kuumemmaksi, joten katsoja, joka odottaa näkevänsä sarjassa myös romantiikkaa, saanee siitä jotakin lohtua Boothin ja Brennanin suhteen ollessa edelleen vain ystävyystasoa.Sarja kärsii jossain määrin vakituisten hahmojensa suuresta määrästä, sillä esimerkiksi tohtori Camille Saroyanille (Taylor) ei tunnu aina löytyvän kovinkaan merkittävää tekemistä. Se, että pojumainen mutta työssään nerokas Zack Addy on passitettu väliaikaisesti ulos sarjasta, paljastaa myös Zackin yhdentekevyyden. Kauden neljännessä jaksossa, The Secret in the Soil, Bonesin tiimin tutkiessa palaneen ruumiin tapausta, Zackin yhdentekevyys korostuu entisestään, kun tutkimusyksikköön ilmaantuu uusi ”pojannulikka”. Kyseessä on psykologiaan perehtynyt tohtori Lance Sweets, jota näyttelee Freaks & Geeks -sarjassa kannuksensa ansainnut John Francis Daley. Uuden hahmon mukaantulo antaa osviittaa siitä, että jonkun täytyy lähteä. Jaksosta toiseen vaihtuvien juttujen rinnalla kulkeekin kolmannella kaudella neljä jatkuvampaa juonilinjaa, joista yksi johtaa hyvästeihin.Bonesin tämän kauden hurjin keissi on sarjamurhaaja Gormogonin tapaus, joka ei jätä tohtori Brennania ja hänen tiimiään rauhaan. Saippuan tavoin virkavallan otteesta lipsuva Gormogon syö ihmisiä ja kokoaa heidän luistaan makaaberia taideteosta. Kauhunsekaista ihailua herättävä ihmishirviö onkin potentiaalinen ehdokas syömään yhden sarjan vakiohahmoista. Toisaalta poistuma saattaa tapahtua särkyneen sydämen takia, sillä Angelan ja Hodginsin suhde joutuu koetukselle mitätöimättömän avioliiton takia. Suuria tunteita koetaan myös Brennanin isän (O'Neal) ja veljen (Dean) sovittaessa tuomioitaan. Pitkää vierailuroolia tekevä Love Story -hurmuri ja veteraaninäyttelijä Ryan O'Neal on mielekäs lisä sarjassa, jonka muut näyttelijät ovat ”Angel” Boreanazia lukuun ottamatta muuten tuntemattomia. Boreanaziin taas liittyy sarjan viimeinen isompia sydämentykytyksiä aiheuttava juoni. Vaikka hänen näyttelemänsä Boothin silmäkulmassa vaikuttaisi olevan jotain pilkettä Brennanin puoleen, Brennania kiihkeämmin Boothiin suhtautuu toinen nainen. Eikä se mimmi kaihda käyttää kovia otteita saadakseen haluamansa.",Maistuu enemmän popcornille kuin C.S.I.
500,80.0,"Monille sana ”paavi” luo mielikuvan ikälopusta dementikosta hassuun kaapuun ja vielä hassumpaan hattuun sonnustautuneena, saarnaamassa siitä, kuinka kenenkään ei tulisi käyttää ehkäisyä. Borgiat, maan ja taivaan valtiaat särkee tuon (konservatiivisen) mielikuvan varsin mielenkiintoisella tavalla. Jeremy ”Herra Karisma” Irons hypähtää suoraan 1490-luvulle ja muuntuu Rodrigo Borgiaksi (tuttavallisemmin paavi Aleksanteri VI), joka olisi varmasti huolinut minkä tahansa ehkäisymenetelmän avuksi rakastajattariensa kanssa pelehtiessään. Paaveista kenties juonittelevimpana ja nepotismiin taipuvaisimpana pidetty R. Borgia lapsikatraineen on mitä oivallisin valinta historiallisen suurfiktion päähahmoksi ja tae sille, että sarja on ehtinyt jo kolmannelle kaudelleen.Ironsin värikäs paavihahmo on Neil Jordanin (mm. The Crying Game, Sudet tulevat, Veren vangit) luoman sarjan paras osanen, mutta muukin henkilögalleria on vakuuttava. 1400-luvun naisen alhaista asemaa pääsevät ihmettelemään britti Holliday Grainger paavin tytär Lucrezia Borgiana ja Lotte Verbeek Borgian rakastajatar Giulia Farnesena. David Oakes ja François Arnaud ovat paavin pojat Juan ja Cesare. Cesare Borgian on sanottu olleen julma suurmies mutta samalla ulkonäöllinen esikuva myöhempien aikojen Jeesus-kuvalle, joten Arnaud hyppää isoihin skandaali- ja kohusaappaisiin (katso koko kausi!). Vieläpä vallan onnistuneesti. Oakesin tulkinta veljeksistä uhoavammasta on puolestaan mitäänsanomaton, mutta paikkaajia löytyy sivuosista. Ian Curtisiakin aikoinaan esittänyt Sean Harris tekee ok:n palkkamurhaajaroolin Michelottona, Colm Feore juonittelee kardinaali Giuliano della Roverena ja Grainger teinihymyilee sopivan epävarmasti. Emmanuelle Chriqui tekee pienen vamppivierailun. Michel Mullerin aksentikas näkemys Ranskan kuningas Charles VIII:stä on oiva sarjan vakavuutta keventävä voima.Sivuosaosaamisesta huolimatta itse valtaistuin on jätetty maestro Ironsin haltuun. Matala ääni saarnaa juonet ilmoille komealla tavalla, ja maita sekä taivaita hallitessaan Ironsin Borgia on häikäilemätön. Hän tekee ensin kaiken mahdollisen päästäkseen pyhään asemaansa ja sitten taas kaiken mahdollisen pysyäkseen siellä. Jumalasta seuraavalle kaikki on sallittua. Avauskausi täyttyy näin ollen pakkonaittamisista, petturuudesta, salamurhista ja juonittelusta, jota on jotakuinkin saman verran kuin keskiverrossa Kaunari-jaksossa. ","Sarjan nimi voisi olla myös ""Borgia-suvun orgiat""."
501,50.0,"Showtimen Borgias alkoi pari vuotta sitten räväkästi: Jeremy Ironsin valovoimaisen pääosasuorituksen johdolla sarja hurmasi katsojat rynnien ”paavin valtuuttamana” ja onnistuneesti veljiensä, kuten vaikkapa Tudorsin, reviirille. Kakkoskaudelle hurmos ei kanna.Jumala armahtaa, mutta Borgiat eivät -iskulauseella etenevä kymmenen jakson jatkumo on menettänyt raikkaan uutuudenviehätyksensä. Se toistaa opittua kaavaansa sokeasti: kas, tähän pala historiallista draamaa komeine puvustuksineen, päälle siivu herrassukujen valtapeliä, toinen siivu seksiä (valtapeliä sekin?) ja kevennyksen jälkeen annos perheen kulisseissa kuohuvaa veljesvihaa. Kuohunta jää tosin rutinoitumisen myötä välähdyksiksi. Hidas tempo alkaa vaivata, kun sanottavaa ei enää ole. Keskeisiä hahmojakin on niin vähän, ettei sarjaa katso pelkän ns. hahmokiintymyksen takia.Vaikka paavi Rodrigon osuus pienenee ykköskaudelta, show on silti Jeremy Ironsin. Colm Feoren kaunaa kytevä suoritus Della Roverena on hyvä vastavoima, joka pitää valtasodan käynnissä. Paavin Lucrezia-tytär on jälleen silkkaa kauppatavaraa suvun mammonakeplotteluissa, mutta Holliday Grainger pitää hahmonsa sopivasti viattoman teinin ja kieron vampin välimaastossa, mysteerinä. Suurien sanojen ja pienten tekojen miehen eli sotaherra Juanin osalta kehuttavaa ei puolestaan löydy. Vaikka David Oakes jopa parantaa osassaan, katsoja toivoo läpi kauden, että joku pistäisi tuon oopiumin löytäneen ja sukupuolitaudin runnoman Borgia-kurjimuksen hengiltä. ",Borgioiden toinen tuleminen ei valloita maita eikä taivaita.
502,80.0,"Richard Richard (Rik Mayall) ja Eddie Hitler (Adrian Edmondson) ovat sosiaalisen ja taloudellisen kehityksen pohjalla. He vihaavat toisiaan, mutta ovat toisissaan kiinni psykologisella ja taloudellisella tasolla. Richie on vakavasti mielisairas harhamaailmassa elävä hylkiö ja lisäksi hänellä on mikroskooppisen pieni. Eddie taas on juoppo ja vastuuton juippi vaikka onkin se älykkäämpi ja enemmän todellisuuden kanssa tekemisissä oleva. Näiden kahden anti- tai kierososiaalisen pohjasakan yhteistoilauksia seuraa Bottom ja repii huumoria uskomattomalla dialogilla ja slapstickillä. Jokainen episodeista perustuu yksinkertaiseen juoneen ja siitä revitään mahdollisimman paljon hupia ja myös tuskaa. Tappelut rytmittävät irrationaalista komediaa ja Eddien ajattelutasoa kylläkin kuvaa se että hän julistaa tuoppi kädessään saavansa loistavan idean, juo tuopin tyhjäksi yhdellä siemauksella ja se tuopin juominen oli juuri se loistava idea!Avausepisodi määrittää sarjan sävyn mainiosti ja Clive Mantle kiukustuvana aviomiehenä repäisee huumoria lakonisine toteamuksineen ja aiheuttaa kipua. Muut episodit noudattavat samanlaisia lähtökohtia ja monesti Richie yrittää juonia helppoa rahaa ja on äärimmäisen säälittävä. Sen verran säälittävä, että alkaa typeryydessään olla jopa vastenmielinen ja Eddie on tilanteessa mukana, sillä hän on myös pohjalla, vaikka eri tavalla ja tekee myös kaikkensa repiäkseen Richiestä mahdollisimman paljon hyötyä.",Riehakkaasti huonoa makua noudattamatta jättävä brittikomedia.
503,80.0,"”Kaksi yököttävää, surkeaa pervoa” – jee! Näihin hahmoihin ei voi olla ihastumatta, mikäli kovaääninen brittihuumori, korjaan, kovaääninen brittiläinen mieshuumori puree. Ade Edmondson ja Rik Mayall ovat hillitön pari, joka toteutti itseään jo 1980-luvulla kulttisarjassa Älypäät (The Young Ones). Bottom(in kakkoskausi) ei aivan vastaa Älypäiden surrealistista ilkamointia, mutta ei ole siitä turhan kaukanakaan. Voisi melkeinpä kuvitella, että Älypäiden Rik (Mayall) ja Vyvyan (Edmondson) selvisivät opiskeluvuosistaan ehjinä ja asuvat edelleen yhdessä, omassa rakkaassa murjussaan ja yrittävät täyttää tehtäviään miehinä entiseen tapaan. Bottomissa Rikistä on vain tullut Richie ja Vyvyanista Eddie Hitler. Niin, eikä Richiellä ole niitä nättejä saparoita ja Eddiellä niin kovaa hinkua rynniä läpi kaikista seinistä kuten Vyvyanilla oli.DiggerKaikki Bottom Series Twon osat ovat Rikin ja Aden rustaamia. Digger on ehkä lätyn keskiverroin jakso. Siinä Eddie ja Richie hakevat naisseuraa Lily Linneker’s Love Bureaun kautta. Yllättäen heebot onnistuvat myös löytämään kiinnostuneen naisen (Lederer). Jakson loppuosa on hillittömän hauska, vaikka Mayall kohkaa suurieleisesti kuin innostunut oranki. Edmondson tasoittaa menoa hillityllä ruokakomiikalla.ParadeParadessa on kenties eniten samanlaista tuntua kuin Älypäissä. Pojat lähtevät baariin, jossa uusi baariemäntä (Sawalha) joutuu Richien armottoman kiinnostuksen kohteeksi. Heebo heittänee historian huonoimmat iskurepliikit. Eddie saa toimia tukijoukkona, kun Richie suoltaa sotasankarilegendaa ja suunnittelee aidon sotaveteraanin puujalan varastamista. Jaksossa esiintyy myös Älypäiden Mike eli Christopher Ryan, jolle on tällä kertaa herunut pikkunilkin rooli. BurglaryEddie juo itsensä sammuksiin ja murtovaras tunkeutuu jätkien murjuun. Jaksossa korostetaan Eddien olevan parivaljakon Mies ja Richien kuin hänen nalkuttava akkansa (jälleen: vrt. Älypäiden Mike ja Neil). Mayall pääsee loistamaan, sillä edes Monty Pythonien Terry Jones tai Eric Idle eivät onnistuneet akkailussa yhtä hyvin tiiminsä kulta-aikoina. Edmondson taas tekee kenties fyysisesti eniten töitä kuin millään muulla kiekon jaksoista. Tikahduttavan hauskaa.CultureKiekon ylivoimaisesti hulvattomin osa. Pojat ovat menettäneet televisionsa ja Richie keksii Eddielle ja itselleen älykästä toimintaa. Shakinpeluu ei taatusti ennen ole pudottanut allekirjoittanutta tuolilta, nyt näin kävi. Jakson absurdius on silkkaa taidetta. Se hipoo jopa tyylillisesti Marx-veljesten parhaimpia ideoita.HolyJoulujakso, jossa poikien parhaat kaverit (mukana taas Christopher Ryan) tulevat jouluaterialle. Richie kokkaa – totta kai – ja Eddie hoitaa kuusen päin mäntyä... Osassa on ehkä yritetty tavoittaa sitä samaa meininkiä, jota oli ”muinoin” Rikin, Aden ja Alex Saylen vuokraisäntäepisodeissa, mutta improvisoinnin iloisuus puuttuu. Siitä huolimatta Holy naurattaa.S’OutLätyn viimeinen jakso on takakansitekstin mukaan esitetty ensimmäisen kerran pari vuotta sen muita jaksoja myöhemmin eli 1995. Richie ja Eddie suuntaavat siinä telttaretkelle. Maalaisidylliksi pojille riittää pari puskaa ja kuralätäkkö. Osassa leikitään tulella ja metsästetään. Kaikki mahdolliset camping-katastrofit käydään läpi ja vaikka käsikirjoitus tuntuukin paikoin muita kiekon jaksoja heikommalta, sekä Rik että Ade vaikuttavat innostuneilta rooleissaan.Näiden kuuden osan lisäksi Bottom Series Two-DVD:llä on kooste epäonnistuneista otoista. Niissä ei juuri mitään ihmeellistä ole. Se ainakin käy ilmi, että Bottom ilmeisesti kuvattiin elävän yleisön edessä. Vetivät Rik ja Ade homman miten överiksi tahansa, kyllä tämä aina kotimaiset James Potkukelkat ja Soikhiopäät voittanee. Ainakin pojilla piti pokka paremmin.",Alatyylistä brittihuumoria eli kahden limaisen hyypiön elämää.
504,80.0,"Eddie Hitler (Adrian Edmondson) ja Richard Richard (Rik Mayall) ovat kaksi epäonnista kaverusta jotka asuvat yhdessä. Heidän yhteiselonsa on ajoittain kuin avioparin asumista ja ajoittain se on jotain muuta. Silti yhteiselosta on revittävissä uskomatonta komediaa, sillä Richie on äärimmäisen ärsyttävä ja hysteerinen luuseri jolla on mitätön ja Eddie on riehakas juoppo joka hankkii itsensä ympärikänniin hyödyntämällä kulmakaupan Old Spice-partavesitarjousta.Näyttelijäduon itsensä kirjoittama ja näyttelemä Bottom on taatusti huonoa makua noudattavaa komediaa. Jokaisessa jaksossa on jokin teema tapahtumille joista komiikkaa revitään ja sävy on ajoittain surrealistinen ja ajoittain äärimmäisen anarkistinen. Taso on ensimmäiseen kauteen verrattuna tasaisempi vitsien perustuessa enemmän hahmojen väliseen yhteiskemiaan ja Eddien juoppojen piirteiden päästessä enemmän esille. Pakko on myös mainita että mukana on myös ehkä hauskin urheiluselostus koskaan ja Allekirjoittanutta se nauratti enemmän kuin hieman.Erinomaisen hyvää brittikomediaa. Huumorin luomiseen tarvitaan kaksi sopivasti yliammuttua hahmoa eri tilanteissa ja annos yliampuvaa slapstickiä. Mikään ei tietenkään säily pilkkakirveen iskuilta ja myös jouluevankeliumi saa annoksensa irvailusta, mutta kaikesta kohelluksesta huolimatta komedia pilkkaa pääasiassa antisankareitaan, mikä tekee vitsailun sävystä lämpimän.",Ensimmäiseen kauteen verrattuna tasaisempi.
505,70.0,"Richard Richard (Rik Mayall) ja Edward Elizabeth Hitler (Adrian Edmondson) asuvat yhdessä surkeassa murjussa. Edward on riehakas juoppo ja duon miehisempi osapuoli ja Richie taas on ärsyttävän hysteerinen ääliö. Lisäksi Richien housuissa on tilaa jopa BBC:ltä ryöstetylle videokameralle. Eddien takin sisällä on myös hätätilanne-bitter ja useita taskumatteja.Kolmas kausi Eddien ja Richien koomista yhteiseloa repii huumoria värikkäästä sanailusta, yliampuvasta slapstickista ja anarkistisilla käänteillä. Eddie on riehakas juoppo ja Richie äärimmäisen ärsyttävä luuseri. Eddien kaverit Spud-gun (Steve o'Donnell) ja Dave Hedgehog (Christoper Ryan) avoimesti halveksivat Richietä ja sama halveksiva asenne välittyy katsojaan. Rik Mayall tehokkaasti luo äärimmäisen ärsyttävän hahmon. Adrian Edmondson repii anarkistisempaa menoa Eddienä ja avoimen brutaalisti murjoo Richietä kaikella mahdollisella, joskin tietysti joutuu itsekin murjotuksi. Molemmat osapuolet ovat luonnollisesti tyhmiä kuin vasemman jalan saappaat mikä laittaa heidät pääasialliseksi irvailukohteeksi.",Eddie on riehakas juoppo ja Richie äärimmäisen ärsyttävä luuseri.
506,90.0,"Walter H. White on hyvin harmaa persoona. Itse asiassa hänen toisen nimensä lyhenne H. saattaisi tarkoittaa Harmautta. Tai Hiirulaista. Ehkä Hissukkaa. Tuskin sentään Huumemiestä! Sen verran varovasti hän keskiluokkalaista elämäänsä elää. Walter H. Whitellä on CP-vammainen poika, raskaana oleva vaimo, talo pikkulähiössä ja virka kemian opettajana. Kaikki hyvin siis?Lisäksi Walter H. Whitellä on syöpä. Hän ei vain tiedä sitä. Ja se, kun hän saa lopulta tietää asiasta, tietää kriisiä Walter H. Whiten tavalliseen pikkuelämään. Ja, no niin no, tietysti myös hyppäämistä mukaan huumebisnekseen...Vaikka Breaking Bad sysääkin sankarinsa rikollisiin hommiin, kemistiksi metamfetamiinilabraan, on katsoja koko ajan Walterin puolella. Tästä on kiittäminen Bryan Cranstonia, jonka tulkinta on hämmästyttävän aito. Cranstonin hahmo ei ole mitenkään räiskyvä, mutta silti koko (väreillä aktiivisesti leikittelevän) sarjan väriläiskä; eksynyt ja pelokas ja juuri siksi kerrankin määrätietoinen.Yhtä lailla kiitoksensa ansaitsee käsikirjoitustiimi, jonka ansiosta Breakin Badilla on vahva henkilökaarti eikä sarja ensimmäisellä kaudellaan – eikä muuten jatkossakaan – saarnaa tai tuomitse. Se heittäytyy välillä jopa ihan hulvattomaksi, vakavoituu sitten taas ja muistuttaa vielä ilkikurisesti Walterin kuolemansairaudesta kysyen; onko tämä nyt yhtään sen oikeutetumpaa? Katsojan moraalia punnitaan samalla, kun hän nauttii hyvästä telkkuviihteestä.Breaking Badin ensimmäisen kauden suurin (lue: ainoa) synti on oikeastaan sen lyhyys; vaivaiset seitsemän noin kolmevarttista jaksoa erottivat sen kakkoskaudesta ja jännittävästä jatkosta (käsikirjoittajien kirottu lakko!). Seitsemän episodia tekevät silti tehtävänsä ja esittelevät maailmalle Whiten ja kollega/pikkunilkki Jesse Pinkmanin bisneksen. Hahmoihin ei vielä ihastu niin pahasti kuin potin räjäyttävällä kakkoskaudella, mutta palaset ovat kohdallaan. On monenlaista vastakkainasettelua (lanko Hank huumeyksikössä tosimiehenä vs. hissukka Walter huumerikollisena, Walterin eksaktit metodit vs. Jessen keskenkasvuisuus) ja Whiten perheen yksiköksi parsivaa hetkeä.",Koukuttavaa kamaa.
507,80.0,"Walter White (Bryan Cranston) oli aikoinaan todella merkittävä kemisti ja nyt hän opettaa kemiaa kyllästyneille oppilaille Albuquerquessa. Lähipiiriin kuuluu vaimo Skyler (Anna Gunn) ja CP-vammainen poika Walter nuorempi (RJ Mitte). Lankomies Hank Schrader (Dean Norris) on DEA:n agentti ja käly Marie (Betsy Brandt) taas on kleptomaani. Se ""long enough timeline for survival rate"" Walterin tapauksessa on aika lyhyt, sillä keuhkosyöpä on hyvä lyhentämään elinikää. Rahaa on siis ansaittava, nopeasti ja paljon. Pari havaintoa ja luinen puristusote Jesse Pinkmanin (Aaron Paul) niskavilloista laittaa bisneksen käyntiin ja tuote on metamfetamiini. Valitettavasti tuntemattoman yrittäjän on aika vaikea päästä markkinoille.Vince Gilliganin luoma Breaking Bad ensimmäisellä kaudellaan ei käytännössä tee muuta kuin esittelee keskeiset henkilöhahmot suhteineen, lähtökohdan ja näyttää samalla millaiseen miljööseen se sijoittuu. Kauden alussa Walter White on sairas ja hiljainen opettaja ja kauden loppuessa hän on pelätty huumekemisti jota pähkähullu huumekauppias Tuco Salamanca (Raymond Cruz) kunnioittaa. Lisäksi hän on kylmäverinen murhaaja joka harkittuaan murhan hyvät ja huonot puolet toteuttaa sen tehokkaasti.Bryan Cranston aloittaa lyhyen kauden erittäin nuuppana miehenä joka osaa suunnitella toimenpiteensä ja pahaan paikkaan laitettuna improvisoi erittäin tehokkaasti. Kauden lopussa itsevarma, aggressiivinen ja hullunrohkea alter ego, Heisenberg on valmis astumaan näyttämölle, sillä jalka on saatu bisneksen oven väliin ja se on puettu turvakenkään. Aaron Paul on Heisenbergin yhteys huumekaupan maailmaan ja aika nopeasti tulee ilmi se että hän ei uskalla mennä niin pitkälle kuin alalla menestyäkseen on mentävä. Dean Norris antaa nuuppaan huumekemistiin kontrastia äänekkäänä, mutta työnsä vuoksi ovelana jeparina. Anna Gunn ja RJ Mitte ovat Walterin sitkas perhe joka ei vielä pääse kovinkaan vahvasti esille. Sanottakoon suoraan että heidän takiaan nuuppa opettaja päättää ruveta pahaksi.Lyhyytensä vuoksi ensimmäinen kausi ei kovinkaan laita tarinaa eteenpäin, mutta se sitäkin paremmin esittelee henkilöhahmot, lähtötilanteen ja myös näyttää Walter Whiten ensimmäiset, haparoivasti määrätietoiset askeleet metamfetamiinikaupan hämyisessä maailmassa missä oikukkaat sekopäät riehuvat ja menekkiä on vaikea saada hyvälle tuotteelle.","Lyhyt, mutta voimakas alkupotku."
508,90.0,"Omasta mielestäni kaikkien aikojen mahtavin televisiosarja Breaking Bad tuli vähän aikaa sitten päätökseensä ja nyt on aika katsoa ajassa taaksepäin aivan ensimmäiselle kaudelle, jota katsellessa on ihmeellistä huomata kuinka paljon tämä sarja on sen kuuden vuoden elinaikana muuttunut.Walter White (Bryan Cranston) on lukion kemianopettaja, perheenisä ja mestarillinen metamfetamiinin valmistaja. Huumeiden maailmaan Walt päätyy saadessaan kuulla sairastavansa parantumatonta keuhkosyöpää ja tämän seurauksena hän päättää taata perheellensä hyvän taloudellisen tilanteen kuolemansa jälkeen ja lyöttäytyy yhteen entisen oppilaansa Jesse Pinkmanin (Aaron Paul) kanssa. Jessen kokemus huumemaailmassa ja Waltin kokkaustaidot eivät poista kuitenkaan sitä tosiasiaa, että alamaailma on vaarallinen paikka ja se muuttaa ihmistä.Waltin perheeseen kuuluu hänen raskaana oleva vaimonsa Skyler (Anna Gunn) ja CP-vammainen poika Walter Jr. Lisäksi Waltilla on DEA-agentti Hank (Dean Norris) lankona ja tämä ei paljoa helpota hänen uutta ""harrastustaan"". Walt on hahmo johon on helppo samaistua heti ensimmäisestä jaksosta lähtien. Vaikka hän onkin rikollinen, me näemme kuolemaa lähestyvän miehen, joka peloissaan luulee tekevänsä oikein, mutta tekee vääriä valintoja. Sympaattinen on myös hänen partnerinsa Jesse, joka on samalla tavalla hieman hukassa elämänsä kanssa.Se mikä minuun iski tässä sarjassa, on sen omalaatuisuus. Heti ensimmäisestä kohtauksesta lähtien on selvää, että seuraamme jotain erilaista, jotain ennennäkemätöntä. Breaking Bad on kaikilta osa-alueiltaan täyttä kultaa. Sarjaa katsoessa voi tuntea, kuinka paljon vaivaa ohjauksen, käsikirjoituksen ja musiikkin eteen on nähty. Sarjan luoja Vince Gilligan on luonut kunnianhimoisen sarjan, joka tullaan muistamaan vielä monia vuosia sen päätyttyä. Jokainen kappalekkin on valittu huolellisesti, tukemaan kohtauksia sanoituksillaan ja sarjan kuvat ovat kauneimpia ja omaperäisimpiä mitä televisiossa on koskaan nähty.Ja sitten on tietenkin se näyttely. 3 parhaan miespääosan Emmy-palkintoa pokannut Bryan Cranston vetää elämänsä roolisuorituksen Walter Whiten roolissa. Kun muiden sarjan näyttelijöiden todellinen lahjakkuus tulee esiin hieman myöhemmin sarjan kuluessa, Cranston vetää heti ensimmäisestä jaksosta lähtien Walterin roolin kuin se olisi hänelle luotu. Alunperin rooliin kaavailtiin John Cusackia ja Matthew Broderickia, mutta en pystyisi edes kuvittelemaan ketään muuta tämän ikonisen hahmon vetäjäksi, kuin Cranstonia. Myös Aaron Paul ja Anna Gunn ovat pokanneet Emmyt sarjasta ja hekin aivan ansaitusti, mutta niinkuin sanoin, heidän roolihahmonsa syvenevät ja tämän myötä heidän suorituksensa paranevat sarjan kuluessa.Ensimmäinen kausi sisältää vain 7 jaksoa käsikirjoittajien lakon vuoksi ja se on aivan liian pieni määrä jaksoja yhdelle kaudelle, vaikkakin itse katsoin sen DVD-boksin. Tämä on ainoa asia joka rokottaa ensimmäiseltä kaudelta puolikkaan tähden. 7 jaksoa eivät pysty vielä viemään tarinaa tarpeeksi eteenpäin ja vielä jää hieman epäselväksi mitä sarjaa yrittää olla. Ensimmäinen kausi on myös muihin kausiin verrattuna kovin humoristinen ja tämä antaa hieman väärän vaikutelman siitä kuinka vakavasti otettava sarja on oikeasti kyseessä. Jotkut näkevät tämän takia sarjan aluksi vain hyvänä viihteenä. Ensimmäinen kausi on kuitenkin erinomainen aloitus sarjalle, joka koukuttaa ovelilla juonenkäänteillään, kiinnostavilla hahmoillaan ja omaperäisellä tyylillään. Breaking Bad on kaikkien hyvän draaman ystävien ehdottomasti nähtävä.",
509,100.0,"Pistoolin piippu. Laukaus. Pimeys. Neljäs tuotantokausi jatkaa suoraan siitä painajaisesta, joka päätettiin armottomalla cliffhangerilla. Enää ei jahdata kärpäsiä, vaan show laitetaan pystyyn pienimuotoisilla verikekkereillä. Edes Albuquerquen aurinko ei lämmitä, kun Vince Gilliganin lempilapsen neljäs kausi johdattaa katsojat kylmiin epävarmuuden, petoksen ja koston täyteisiin hetkiin.Breaking Bad on lähivuosien aikana onnistunut niittämään kauhistuttavan suurta suosiota. Kaikenlainen väki useista ikäluokista tuntuu hurahtaneen smurffinvärisen amfetamiinin maailmaan. Ennakkoluulot kaatuvat jo pilotissa, joka maistuu tunteella tehdyltä, kunnianhimoiselta, tavanomaista lumoavammalta draamalta. Yhtäkkiä huomataan, että upean näyttelytyön ja kauniin kuvauksen tukema tarina edustaa televisioviihteen kärkikastia. Kokonaisuus vangitsee mukaansa niin nopeasti, että kuka tahansa pysyy vuoristoradan kyydissä haikeaan finaaliin saakka. Juonellisesti koko hommassa on kyse siitä, että kiltin sedän oloinen kemianopettaja Walter White ryhtyy värikkääseen uranvaihdokseen. Polku kohti uudenlaista menestystä on kuitenkin kivinen. Alkutaipaleella saadaan nauttia surkuhupaisasta komiikasta ja mehevästä draamasta, mutta hiljalleen – erityisesti neljännen tuotantokauden huippuhetkien aikana – tarina tiivistyy tiukaksi trilleriksi.Sarjan sydämeksi voi arastelematta nimetä nerokkaan Bryan Cranstonin ja hänen kuusivuotisen tähtihetkensä Walterina. Heittäytyminen herra Whiten rooliin on alusta loppuun timanttista seurattavaa. Hartaimmat odotuksensa katsoja asettanee juuri Cranstonille, jonka roolihahmo enteilee alusta alkaen suurta muodonmuutosta viiksekkäästä vässykästä karskiksi kieroilijaksi. Mielialojen raja alkaa häilyä, arki muuttuu patologiseksi valehteluksi. Kun muhkea parta, vaikuttavan itsevarma olemus ja silmissä kiiluva fanaattinen rahan- ja vallanhimo laskeutuvat Walterin kasvoille, peliin astuu Heisenberginä tunnettu toinen persoonallisuus. Heisenbergille ei pottuilla, sillä hän on itse vaara, mies, joka koputtaa muiden ovia. Kutkuttavaa on se, että katsojista kukkahattutäditkin pysyvät taatusti tämän kahjon kovanaaman puolella. Yks kaks, Gilligan ja Cranston onnistuvat luomaan Heisenbergistä sarjansa symbolin, kahvipöytien keskustelunaiheen, varsinaisen populaarikulttuuri-ilmiön.Cranstonin rinnalla loistaa näyttelijälahjakkuus Giancarlo Esposito, jonka esittämä Gustavo Fring asettuu omalla asteikollani Michael Emersonin esittämän Benjamin Linusin (Lost) seuraan ihastuttavimpien televisiopahisten kärkeen. Gustavo on yhden ilmeen mies, jonka riipaisevuuden Esposito kuitenkin kykenee tuomaan esille pelkillä silmillään. Sarjan oma viikatemies pysyy välillä pitkäänkin poissa ruudulta, mutta Fringin voi silti tuntea hengittävän niskaan. Elämä perfektionistisen herrasmiehen siipien alla on turvallista ja tuotteliasta vain niin kauan kuin Fring itse niin tahtoo, sillä läppäriltänsä käsin Gustavo valvoo isoveljenä ja hallitsee ihmiselämiä kuin shakkilautaa. Täydellisesti taktikoiva pahisnero voi kaatua ainoastaan omaan ylpeyteensä. Hahmolle pohjustetaan lisää syvyyttä traagisella takautumalla, joka on täytetty kusenkeltaisella värimaailmalla ja pitkällä dialogilla. Ympyrä sulkeutuu Salud-episodissa, jossa katsoja hyppää hetkeksi konnan kelkkaan ja nauttii Gustavon jekkuilusta. Ikimuistoisesta ensiesiintymisestään viimeiselle taipaleelleen saakka Gus on valloittava pahis ilman mitään turhanpäiväistä. Nappiveto, sanoisin.Oikein tyydyttävää tuijoteltavaa tarjoavat myös vakiokaartiin kuuluvat Aaron Paul kiroilevana lökäpöksynä, Anna Gunn hääsäävänä vaimona, Jonathan Banks hämäräalan kurttunaamaisena ammattilaisena ja Bob Odenkirk enemmän tai vähemmän typeriä vitsejä laukovana New Mexicon luotettavimpana lakimiehenä. Ilmeisesti osanottajat ovat tienneet olevansa mukana jossakin kullanarvoisessa projektissa, sillä yhtään laimeaa roolisuoritusta ei näyttelijäporukasta löydy.Teemoiltaan neljäs tuotantokausi on tuttu: Raha pyörittää suuriakin rattaita, mutta ilman rakkautta ja läheisiä kahiseva kelpaa korkeintaan vessapaperiksi. Vaivallakaan rakennettu valheen verkko ei ole ikuinen – valheesta jää aina kiinni – ja valehtelun jalo taito tarttuu läheisiin kuin myrkky. Suhteet romahtavat helposti silmään kusemisen ja muutaman vähemmän valkoisen valheen myötä. Pääkihoilta Walterilta ja Gustavolta löytyy toistamiseen likaisia ässiä hihoista, mutta kilteimmälläkin naapurin tädillä saattaa olla pakkomielle pajunköyden syöttämiseen. Lopussa ei kuitenkaan kiitos seiso, sillä sitä saa mitä tilaa. Vaikka päihteiden käytön seurauksista ei yhtä Hendrix-kuolemaa lukuun ottamatta pahemmin paasata, Breaking Bad osoittaa, ettei huumeiden tuotannossa ja jakelussakaan tanssita ruusuilla – eloonjääminen voi loppupeleissä olla kiinni pelkästä puumerkistä paperilla. Kaikilla on pelkonsa ja epäilyksensä, kuka tahansa voi tarttua mattoveitseen. Huumekuninkuudesta kamppaillaan vain kovilla otteilla.Neljännen kauden kirkkaimmat helmet löytyvät loppupuolelta. Pienestä ennalta-arvattavuudestaan huolimatta Salud on silmäkarkkia, ja säväyttävässä Crawl Spacessa käsikirjoitus, musiikki ja kuvaus – hulvatonta Cranstonia unohtamatta – yhdistetään niin näppärästi, että hysteerisyyden keskellä katsoja uskoo kauden tulleen päätökseen. Viihteen riemuvoitto kuitenkin jatkuu ja finaalia pohjustetaan muun muassa kostonhimolla, manipulaatiolla, risiinillä ja kauniilla ”Goodbye”-kappaleella (joka edustaa ylipäätään laadukkaan ääniraidan parhaimmistoa). Vihoviimeisen maton jalkojen alta vetäisee itse lopetus, joka nerokkuudessaan tarjoaa juuri sen mitä katsoja tarvitsee tajutakseen rakastavansa tätä televisiosarjaa. Kliimaksissa kruunataan Albuquerquen uusi kuningas, joka näyttämöltä poistuessaan viiltää ihon unohtumattomalle kananlihalle. Vaikutus on niin lyömätön, että väkisinkin neljäs tuotantokausi kulminoituu henkilökohtaiseksi suosikiksi.”W.W. I mean, who do you figure that is, y'now? Woodrow Wilson? Willy Wonka? Walter White?– Heh. You got me!”",Antisankarin amfetamiinimatka jatkuu ja tiivistyy huippuhetkinään tiukaksi trilleriksi.
510,80.0,"Olen tainnut jo aivan liian moneen otteeseen ja täysin kritiikittä jaksanut hehkuttaa yhtä suosikkianimeani Bubblegum Crisisiä, kaikilla mahdollisilla kasarikliseillä ja reippaan tykittävällä kasarisoundtrackilla kyllästettyä kyberpunk-musikaalia, mutta hyvää kannattaakin aina mainostaa. Loppujen lopuksi kahdeksan huikean episodin jälkeen pettyneet fanit jätettiin nuolemaan näppejään sarjan katkettua tekijänoikeuskiistojen takia eikä tarina varsinaisesti päässyt edes kunnolla alkuun tyydyttävästä lopetuksesta nyt puhumattakaan. Vahinko pyrittiin ainakin osittain korvaamaan osin alkuperäisen kokoonpanon voimin tällä vain reilun vuoden alkuperäisen jälkeen tehdyllä jatko-osalla, jossa alkuperäisen sarjan suunniteltu loppu on tiivistetty kattavasti kolmeen kolmen vartin pituiseen episodiin.Alkuperäinen sarja sijoittui vuoteen 2032 ja korporaatioiden hallitsemaan Megatokioon, jossa AD Police ja neljän nuoren naisen muodostama palkkionmetsästäjäryhmä Knight Sabers metsästävät boomereiksi kutsuttuja karanneita androideja. Bubblegum Crash sijoittuu muutaman vuoden alkuperäissarjan jälkeiseen aikaan, jolloin boomereista on yllättäen tullut arkipäiväinen ja hyväksytty osa yhteiskuntaa eikä Knight Sabersille ole ollut enää aikoihin tarvetta. Megatokiota riepotteleva salaperäinen rikossarja kuitenkin pakottaa Knight Sabersit palaamaan takaisin kuvioihin ja lopulta mittelöön salaperäisen mastermindin kanssa.Jos Bubblegum Crash jossain suhteessa kompastelee oikein kunnolla, niin tarinan jatkuvuuden suhteen sittenkin. Alkuperäisen jälkeistä androidien yhtäkkistä hyväksymistä ei esimerkiksi avata missään kohtaa sen enempää kuin androiditekniikan silminnähtävää radikaalia muuttumistakaan. Alkuperäisessä sarjassa androideja rakensi tarinan keskiössä komeillut Genom-korporaatio ja Knight Sabereista Priss ystävystyi kahden androidin kanssa, mutta nyt Genom onkin yhtäkkiä kadonnut ja Priss unohtanut ystävänsä. Kinuko Oomori, Prissin alkuperäinen ääninäyttelijä ja soundtrackin tulkitsija kieltäytyi palaamasta rooliin ja hahmo ei siksi kuulosta alkuunkaan samalta kuin alkuperäisessä. Lisäksi tässä nähdään yksi alkuperäisestä sarjasta tuttu hahmo, joka selvästi kuoli ja räjähti atomeiksi aiemmin Bubblegum Crisisissä!Positiivisena puolena sanottakoon, että vaikka tarina tökkiikin jatkuvuudessa, niin se kuitenkin on oikein hienosti rakennettu sekä tiivis ja lopussa Crashin erilaiset juonenpätkät sidotaan kuin sidotaankin nätisti yhteen ja avoimet kysymykset saavat vastauksensa. Sarja vieläpä näyttää lähes täsmälleen samalta kuin alkuperäinen, joten sen suhteen ei pitäisi olla ongelmaa. Musiikkipuolella Kinuko Oomorin puuttuessa myös soundtrack jää aikaisempaa vajaammaksi, vaikka musiikkivideomaisuus onkin pyritty säilyttämään joiltain osin. Ehkä paras yksittäinen kappale koko minisarjassa on alkuperäisestä tutun nättiäänisen Akiko Hiramatson tulkitsema alkutunnari, jonka muikea videokin on kuin suoraan alkuperäisestä.","Ei täydellinen, mutta tyydyttävä lopetus kulttisarjalle."
511,100.0,"Tässä kohtaa taitaa olla jo kulunut klisee todeta jonkin jutun olevan niin älyttömän nerokasta, että se voi tulla vain Japanista. Bubblegum Crisis on juurikin sitä ja paljon enemmän. Sarjan yksinkertainen idea on koota yhteen kaikki mahdolliset parhaat kasarikliseet ja tekoajan suosituimmat villitykset sekä puristaa niistä jotain uutta ja luovaa. Japanilaisten tapauksessa kovassa huudossa olivat ainakin kotoisat mechat, kyberpunk, Blade Runner, Terminator - tuhoaja  ja Streets of Fire - Liekehtivät kadut. Nämä kun yhdistää, saadaan aikaan täydellinen käsistä karanneen kasariuden multihuipennus nimeltä Bubblegum Crisis.Sarjan tapahtumat sijoittuvat maanjäristyksen jälkeiseen megakorporaatioiden hallitsemaan Tokioon ja vuoteen 2032. Genom-korporaatio on erikoistunut ihmisiä epäilyttävästi muistuttavien boomereiksi nimettyjen androidien valmistamiseen. Sarjan pääosassa on neljän nuoren naisen muodostama androidien metsästykseen sekä mechojen tuhoamiseen erikoistunut palkkionmetsästäjänelikko nimeltä Knight Sabers. Käytännössä jokainen sarjan jakso pyörii aiheen ympärillä pienin twistein ja yllätyskääntein. Luonnollisesti yksi Knight Sabersin jäsenistä on rock-yhtyeen laulaja, joka jo ensimmäisen jakson alussa valmistautuu elämänsä konserttiin. Mukana kuvioissa on myös takatukkainen poliisikaksikko, jolla sattuu myös olemaan taatun vihainen esimies. Suuri osa sarjan hahmoista on saanut nimensä suoraan Blade Runnerista.Pohjimmiltaan Bubblegum Crisis on etenkin aluksi vähän höpsö sarja, mutta mitä pitemmälle sarja etenee, sen paremmaksi meno muuttuu. Iloinen yllätys ainakin itselleni oli, etteivät tekijät suinkaan ole koettaneet turhaan tyhmentää sarjaa massoille, vaan homma on alusta asti otettu tosissaan ja omassa kyberpunk-kontekstissaan tämä on melkeinpä yksi parhaista genren tuotoksista. Henkilökohtaisia suosikkijaksojani ovat nimenomaan neljännestä eteen päin, viimeisen ollessa mielestäni ehkä koko sarjan paras. Gunsmith Cats: Bulletproofista tutun Kenichi Sonodan suunnittelemat hahmot ovat ilo silmälle alusta lähtien, samoin kauttaaltaan hyvältä näyttävä ja vauhdikas animaatio.Parasta koko sarjassa on kuitenkin sen musiikit. Bubblegum Crisis suunniteltiin nimenomaan osittain musiikkivideomaiseksi toimintascifiksi; tähän houkuteltiin ja saatiinkin mukaan sen ajan kovia tekijänimiä ja esittäjiä. Ideana tässä oli alunperin julkaista jokaisesta jaksosta soundtrack ja läjä sinkkuja ja hyödyntää osia jaksoista erikseen julkaistavissa musiikkivideoissa. Monista tämän sarjan kappaleista tuli paikallisia listahittejä ja niiden vakiotulkitsija Kinuko Oomorista hetkellisesti iso tähti.Tyypillinen rakenne kussakin jaksossa on seuraavanlainen: jokainen jakso käynnistyy trendikkäällä rock-pop -kappaleella ja loppuu haikeaan voimaballadiin. Keskivaiheilla on tyypillisesti vauhdikas toimintakohtaus tai useampi, joiden taustalla tyttöbändi laulaa rauhasta ja rakkaudesta. Koko juttu kuulostaa paperilla älyttömän tyhmältä, mutta oikeasti Bubblegum Crisisin soundtrack on harvinaisen laadukasta jälkeä. Japanilainen kasaripop on oikeasti harvinaisen kaukana nykyisestä länsimaisesta kahden soinnun autotunerimputuksista. Näissä kappaleissa on selkeä rakenne, alku ja loppu, koukuttava kertosäe ja jopa ajan henkeen nättejä kitarasooloja.Jopa lyriikat ovat toisinaan ihan ajatuksella kirjoitettuja. Perinteiseen japanityyliin kukin kappale sisältää sattumanvaraisia englanninkielisiä lausahduksia, joilla ei välttämättä ole mitään tekemistä itse laulun muun lyriikan kanssa. Henkilökohtaisia suosikkeja kappaleista ovat ainakin Touchdown to Tomorrow, Rock Me, Wasurenaide, Angels Dancing in Thrill, Burning Highway ja tietysti toisen episodin avaava hieno Mad Machine. Tämä tavara on soinut salaa soittimessa jo viimeiset kymmenkunta vuotta eikä näihin kyllä täysin kyllästy koskaan. Pahin ja mielestäni ainut isompi ongelma Bubblegum Crisisissä on, että sarja jäi aikoinaan kesken. Alkuaan tästä oli tarkoitus tehdä vähintään 13 jaksoa pitkä, mutta tuotannosta vastanneiden firmojen kiisteltyä aikansa tekijänoikeuksista koko homma kaatui kahdeksan osan jälkeen. Keskeneräiseen sarjaan ei keretty oikeastaan kehittelemään päähahmoille kunnollisia taustoja tai esittelemään sarjan pääpahista motiiveineen. Juonellisesti homma jää pahasti puolitiehen, avoimet kysymykset jäävät ilman vastausta ja tarina ilman kunnollista huipennusta. Vääryys yritettiin myöhemmin korvata pettyneille faneille peruutetut jaksot kolmeen episodiin tiivistäneen Bubblegum Crashn muodossa. ",Syväluotaava sukellus japanilaisen kasarimeiningin kovaan ytimeen.
512,80.0,"Nätti vaaleahiuksinen lukiolaistyttö kävelee yksin pimeillä kujilla. Pian hänen takanaan alkaa kuulua askeleita. Verenhimoinen vampyyri on varjostanut tyttöä pitkän aikaa ja on valmis upottamaan hampaansa tämän kaulavaltimoon.Yleensä tällaisen skenaarion jatko on hyvin selvä. Vuosikymmenten ajan heiveröiset nuoret neidot ovat jääneet epäpyhien hirvitysten hampaisiin, kunnes eräänä päivänä eräs nouseva käsikirjoittajan jolppi sai tuuman: mitä jos skenaario käännettäisiin päälaelleen? Syntyi ajatus vampyyreitä ja pimeydenvoimia työkseen lahtaavasta tyttösestä, josta oli myöhemmin tuleva osa televisiohistoriaa. Miehen nimi oli Joss Whedon ja sarja tunnetaan nimellä Buffy Vampyyrintappaja.Buffy on nuori koulutyttö, joka muuttaa aurinkoiseen Sunnydalen kaupunkiin aloittamaan lukion uudessa ympäristössä. Koulussa hän tutustuu sosiaalisesti epävarmaan Willow'hiin ja Xanderiin, joista tulee hänen parhaat ystävänsä. Buffylla on kuitenkin salaisuus, jota hänen ei tee itsekään mieli aluksi myöntää: hän on Vampyyrintappaja, supervoimilla siunattu legendaarinen soturi, jonka tehtävä on taistella pimeyden voimia vastaan. Yhdessä ystäviensä ja Valvojansa Gilesin, koulun kirjastonhoitajan, kanssa Buffy joutuu pian monenmoiseen vääntöön mitä erilaisempien epäpyhien hirvitysten kanssa, joita Sunnydalessa tuntuu riittävän kyllästymiseen asti. Syy tähän löytyy koulun kirjaston alla ammottavasta helvetinsuusta, jonka avulla iso paha vampyyri Mestari aikoo valloittaa maailman. Ilmaantuupa nuoren Buffyn päätä sekoittamaan myös varjoissa viihtyvä salaperäinen herra nimeltä Angel.Buffy teki ensiesiintymisensään jo vuonna 1992 pitkässä elokuvassa, jolla ei kuitenkaan vastoin harhaluuloja ole mitään tekemistä tv-sarjan kanssa. Käsikirjoituksen elokuvaan laatinut Whedon ei pitänyt elokuvaversiosta lainkaan ja juuri se sai hänet miettimään tarinan laajentamista tv-sarjaformaattiin. Sarjan tyyli yhdistelee teinidraamaa perinteisiin kauhuelokuva-aineksiin, mutta mukana on myös aimo annos komediallisia elementtejä. Siirtyminen eri genrejen välillä on kuitenkin täysin saumatonta ja nerokkaan dialogin sävyttämää.Hitusen hölmöltä tuntuvista lähtökohdistaan huolimatta Buffy ei ole mikään tavallinen teinisarja. Se on äärimmäisen älykäs ja loppuun asti mietitty sarja, jonka tapa käsitellä nuoruuden ja kasvamisen teemoja yliluonnollisten uhkien muodossa on nerokas ja mieltäylentävä. Joss Whedon on tänä päivänä tunnustettu nero käsikirjoittajien joukossa ja Buffy Vampyyrintappaja on selkeä osoitus siitä, ettei tämä maine ole tullut turhasta. Whedonin käsikirjoitustiimi loi Buffysta seitsemän tuotantokautta jatkuneen modernin klassikon, joka kirvoitti aikoinaan taannoiseen Harry Potter -buumiin verrattavissa olevan fandom-ilmiön. Enkä ihmettele lainkaan miksi: tähän sarjaan on äärimmäisen helppo rakastua!Buffy on yksi niistä sarjoista, jotka elävät ennen kaikkea sen hahmoista, jotka kasvavat sarjan edetessä elämää suuremmiksi. Ne porautuvat suoraan katsojan sydämiin ja alitajuntaan, jättäen niihin ikuisen jäljen. Buffy on siitä erikoinen sarja, ettei sen hahmokatraasta juuri löydy kaksiulotteisia hahmoja. Ensimmäisen tuotantokauden maukkaimpia hetkiä ovat ne, jolloin Buffyn tutustuessa alkuun hyvin stereotypisiin hahmoihin heidän monisyisyytensä yllättäen alkaa paljastua.Ensimmäisen tuotantokauden selkeänä tavoitteena on esitellä katsojalle sarjan hahmot ja maailma jossa nämä elävät. Sen tehtävän se hoitaa todella huolella. Kaikki ei tapahdu hetkessä, vaan hahmoille annetaan oikeasti aikaa kehittyä. Hieman tv-sarja X-filesin tapaan ensimmäinen kausi sisältää huomattavan paljon niin sanottuja ""viikon hirviö"" -jaksoja, joissa tärkeintä on sarjan hahmojen esittely itsenäisten tapausten kautta, juonta kovin agressiivisesti kehittämättä ja status quon säilyttäen. ",Äärimmäisen älykäs ja loppuun asti mietitty sarja
513,60.0,"Buffy on valittu, mikä siis tarkoittaa sitä että hän toimii vampyyrintappajana. Pienen Sunnydalen kaupungin high schoolia käyvänä teininä hän siis joutuu elämään kiusallista puberteettia kaksoiselämän siivittämänä. Päivisin käydään koulua muiden nuorten tapaan, treenataan kirjastossa tappomeininkiä Gilesin johdolla ja iltaisin sekä öisin vartoidaan hautausmaalla mahdollisia vamyyreiden ilmestymisiä tarkkaillen. Hänen oikean henkilöllisyytensä tietävät vain ""työnantajana"" toimiva kirjastonhoitaja Giles ja opettaja Jenny Calendar. Kavereista hänen oikeasta missiostaan perillä ovat: tyttömäinen nettinörtti Willow, pojankloppi nimeltä Xander ja nirppanokkainen juppityttö Cordelia. Lisäksi mukana hengailee ""hyvä"" vampyyri Angel. Buffyn yksinhuoltaja äiti ei tietenkään ole perillä kuvioista, eikä Buffyn koulumenestyskään ole aina kehuttavaa...Päähenkilöt sekä arkkiviholliset, pääpahisvampyyrit Spike ja Drusilla, muodostavat koko kauden kestävän kehyskertomuksen, jonka varaan sitten yksittäiset jaksot rakentavuvat omine pienine tarinoineen. Sarjan ehdottomasti kantavia voimia onkin sen omalaatuinen huumori ja nykyaikainen high school -miljöö sekoitettuna klassisiin kauhu- ja hirviötarinoihin. Hyviä esimerkkejä ovat tämän kauden ensipuoliskon jaksot: Haudan takaa (Some assembly requied), jossa oudot nörttikaverukset rakentavat täydellistä tyttöystävää Frankensteinin hengessä ja Inkamuumio (Mummy girl), jossa Buffyn kotona piipahtava vaihto-oppilastyttö onkin vanhan muumiokirouksen lumouksessa. Muita loistavia oivalluksia on mm. äidin, ärsyttävän kunnollisen, uuden miesystävän paljastuminen biomekaaniseksi robotiksi.2. tuotantojakson ensimmäiellä puoliskolla varsinaiseen kehystarinaan liittyvät tärkeimmät pointit ovat siis pahisvampyyrien Spiken ja Drusillan ilmestyminen kuvioihin, Xanderin ja Cordelian outo vetovoima toisiaan kohtaan sekä Buffyn ja Angelin suhteen alkaminen. Lisäksi toinen vampyyritappaja Kendra tekee ensimmäisen esiintymisensä. Yleisesti ottaenhan henkilöhahmot kehittyvät kokoajan, tuoden itsestään mitä kummallisempia piirteitä ja ominaisuuksia, kunhan sarja etenee... (Suomessahan tämän 2. kauden setin ilmestyessä SubTV lähettelee 4. kauden viimeisiä osia.)",Ehdottomasti keskivertoa parempi TV-sarja.
514,60.0,"Sunnydalen high schoolia käyvä Buffy Summers jatkaa toisen tuotantokauden jälkimmäisissä jaksoissa Helvetinsuun vartiointia. 2. tuotantokauden jälkimmäisissä jaksoissa itse kehyskertomuksena oleva tarina tiivistyy huomattavasti verrattuna kauden alkupäähän verrattuna. Pahisvampyyrit Spike ja Drusilla saavat joukkoonsa yllättävien tapahtumien kautta kääntyneen Angelin. Kääntyminen tapahtuu Buffyn menettäessä neitsyytensä Angelille. Kauden 2-osaisessa päätösjaksossa tapahtuu dramaattinen uhraus ja Buffy joutuu tunnustamaan äidilleen asioiden todellisen perän. Päätteeksi Buffy päättää jättää Sunnydalen.Klassista kauhutarinoista napatut jaksojen aiheet jatkuvat. Se tuttu pilke silmäkulmassa kuitenkin säilyy. Mukana on mm. Willowin rokkaripoikaystävän muuttuminen ihmissudeksi, sairaalassa kulkeva hirviö, jonka vain kuumehoureiset lapset havaitsevat ja koulun uintijoukkue joka douppaamisen myötä on muuttunut ihmishahmoisiksi laguunihirviöiksi.Huippusuositun TV-sarjan 2. kausi saa komean päätöksen. Se on varmasti sarjan faneille ehtaa tavaraa. Jo juonikuvioidensa puolesta se tarjoaa muutamia Buffyn kohtalon kannalta tärkeitä jaksoja. Sarjan töllöttämistä voi suositella vampyyritarinoista pitäville ja niille jotka vielä haluavat ehtiä mukaan. Fanaatikothan hommaavat tämän kirjahyllyynsä automaattisesti.",Pilke silmäkulmassa kuitenkin säilyy.
515,100.0,"Sarja muuttuu yhä paremmaksi sitä enemmän näitä loistavia tuotantokausia katsoo!!! Tapettuaan Angelin ja suljettuaan Acatlan suusta purkautuvan helvetinpyörteen (tämä tapahtui edellisen tuotantokauden 2 boksin viimeisessä jaksossa) Buffy karkaa Sunnydalen ja asettu aloilleen rähjäiseen kaupunkiin, yrittäen elättää itseään tarjoilijana ja unohtaa kaiken Buffy Vampyyrin Tappajaan liittyvän. Sunnydalessa Buffyn jengi yrittää jatkaa vampyyrien tappamista - ilman Buffyä (tosin menestyksettä...).Buffy sekaantuu kuitenkin tapaukseen, jonka takana ovat demonit ja alkaa ymmärtää ettei hän noin vaan voi unohtaa menneisyyttään ja että hänen joskus on kohdattava ystävänsä... Buffyn palattua Sunnydalen kaikki jatkuu kuten tavallista. Yllätyksiä on kuitenkin tulossa:m.m. toinen Tappaja, Faith, tulee kaupunkiin, mikä sekoittaa nuorten kuviot, Angel tulee takaisin helvetistä,sekä Spiken odottamaton vierailu. Tämän lisäksi Buffy ystävineen joutuvat kohtaamaan uuden uhkaavan vaaran ja vihollisen: kaupungin pormestarin, joka suunnittelee vaarallista Nousua, tapahtumaa joka voi syöstä koko Sunnydalen lopulliseen tuhoon! Buffyllä ja muilla ei ole muuta mahdollista kuin käydä tosi toimiin kaupunkinsa pelastamiseksi...Kolmas tuotantokausi oli todella kiinnostava. Joss Whedon onnistuu aina yllättämään ja hurmaamaan, mutta kolmas tuotantokausi on poikkeuksellisen hyvin toteutettu. Uutta verta tuotantokausteen tuo Eliza Dushkun vertauskuvallisesti esittämä cooli Faith, Valvojaton Vampyyrintappaja. Spiken vierailu sarjassa (Rakkaus vai Kirous?-jaksossa) oli erittäin piristävä. Buffyn kohdatessa yhä uusia vaikeuksia, hänen ja Angelin suhde senkun vaikeutuu.Tuotantokausi luo myös uusia käänteitä eri ihmisten näkökulmista ja tämä tapahtumarikas vuosi tulvii tapahtumia ja tappamista. Valmistaudu vauhdikkaaseen menoon Buffyn ja kumppaneiden matkassa!!! ",Tämä tapahtumarikas vuosi tulvii tapahtumia ja tappamista.
516,100.0,"Buffyn 18-vuotis syntymäpäivä lähestyy ja ongelmia on tulossa roppakaupalla. Buffyn ja Willow'n välit kiristyvät Faithin takia ja muu jengikin vierastaa Faihtiä. Giles yrittää parhaansa mukaan pysytellä käryillä ja auttaa Buffya, mutta autettuaan Tappajaa vaativassa ja hengenvaarallisessa Tappajien testissä, Valvojien Neuvosto antaa Gilesille potkut. Giles kuitenkin pysyy Buffyn rinnalla yrittäen auttaa häntä kaikin tavoin. Kohta Buffyn uusi valvoja Weasley Wyndam-Price ilmaantuu Englannistaa ohjaamaan Buffya. Tapahtumien myötä Faithin mielentila käy aina vain vakavammaksi; hän tappaa pormestarin sihteerin ja vähät välittää teostaan. Muiden yrittäessä estää Faithiä siirtymästä ""toiselle puolelle"", Faith ottaa ja pettää heidät lyöttäytymällä yhteen pormestarin kanssa. Buffylla on nyt taas yksi vaarallinen vihollinen enemmään...Buffyn ja Angelin suhde myös kariutuu entistä enemmän; Angelin ja Buffyn on tehtävä valinta joka voi astettaa molempien tulevaisuuden vaakalaudalle. Pormestarin Nousun lähestyessä vaarallisen nopeaa vauhtia,Buffy ystävineen joutuvat yhä vaativimpien päätösten eteen, etsiessä olemattomia keinoja estää päättäjäispäivänä tapahtuva Nousu ja tuhota pormestari. Tämän lisäksi Buffyn on mietittävä tulevaisuuttaan: voiko hän lähteä Sunnydalesta opiskelemaan vai pitääkö hänen jäädä kaupunkiin ikuisesti turvatakseen sen Helvetinsuun demoneitlta ja jatkuvasti aiheuttamalta uhalta. Tapahtumat vetäytyvät yllätykselliseen loppuratkaisuun Buffyn jengeineen käydessä lopulliseen taistoon pormestaria ja hänen kätyreitä vastaan... Tapahtumarikas vuosi on kulumassa loppuun ja sen tapahtumat tulevat vaikuttamaan kaikiin jollakin tavalla. Loppu on uuden aikakauden alkua...Kolmannen tuotantokaden toinen boksi jatkaa siitä mistä edellinen loppui. Tapahtumien kulku kiristyy ja uusia juonenkäänteitä paljastuu. Tapahtumat Buffyn ja Angelin välillä käyvät todella kiintoisiksi, varsinkin Angelin kertoessa ettei rakastakkaan Buffya ja lähtevänsä Sunnydalesta. Faithin kääntyminen pahaksi tuo selvästi uutta jännitystä tapahtumien kulkuun ja tasoittaa välejä.Buffyn ystävä on kääntynyt pahaksi;tapahtuma muistuttaa samaa tilannetta johon Buffy ajautui 2 tuotantokaudessa;Hänen on tapettava hyvä ystävänsä/rakastettunsa, koska ei onnistu muuttamaan häntä takaisin. Tilanne oli melko sama Angelin kanssa 2 tuotantokauden vikassa boksissa. On ihailtava nähdä miten Buffy jaksaa uurastaa, vaikka sekä tappaminen että kotoiset huolet painavat päälle. Mielestäni varsinkin boksin vikat jaksot (Päätäjäiset 1-2) olivat todella upeita.Ne toivat mielestäni täydellisen lopun mahtavalle tuotantokaudelle ja kaikki palapelin palat asettuvat vihdoin paikoilleen. Loppukohtaus, jossa Buffy ja koko koulu käyvät raivokkaaseen taistoon demoniksi muuttunutta pormestaria ja hänen vampyyri-joukkoja vastaan on mahtava ja salpaa suorastaan hengityksen.Digitaalisesti suoritettu kohatus on kerrassaan upea!Loppusilauksen tuo Angelin dramaattinen lähtö Sunnydalesta. Parempaa ja yllättävämpää loppukohtausta tuotantokauden viimeiselle jaksolle ei ole nähty! Koko tuotantokausi oli kuitenkin kokonaisuutena upea toteutus. Joss Whedon onnistuu jälleen kerran loistavasti tuoden iloa tuhansille Buffy-faneille!Ne kuitenkin antaavat selvän viestin: pakko nähdä seuraava tuotantokausi!!! Suosittelen lämpimästi molempien boksien katsomista - Buffy-fanille tämä on ehdoton valinta! Todellakin katsomisen arvoinen!!!",Buffy-fanille tämä on ehdoton valinta!
517,100.0,"18-vuotias Buffy Sunmers on jättänyt taakseen Sunnydale High-lukion kauheat muistot ja aloittanut opiskelun Sunnydalen UC-yliopistossa. Tarmokas Tappaja käy vaaja tanassa eteenpäin, valmiina kohtaamaan uuden vuoden ja sen tuomat tapahtumat. Buffyn, Willown ja Ozin tutustuessa yliopistoon ja sen laajaan maailmaan, Xander puolestaan jättää yliopiston väliin työpaikan toivossa.Ja uusi vuosihan on täynnä toinen toistaan yllätyksellisempiä tapahtumia, romansseja, iloja sekä suruja!Yliopistossa Buffy kuitenkin saa huomata uusia haasteita, mm. ärsyttävän kämpiksensä Kathyn sekä ankarat opettajat, joiden joukossa psykologian(?) opettaja Walsh. Anyan paluu tuottaa Xanderille päänvaivaa ex-demonin yrittäessä uudellenrakentaa hänen ja Xanderin hajanaista suhdetta.Anyan palattua Scooby-jengi on kuitenkin jälleen koossa ja valmiina kohtaamaan uudet demonit ja vampyyrit! Tavanomaisten vampyyrien ja demonien ohella Buffyn vanha tuttu Spike-vampyyri, nyt liittoutuneena vampyyriksi muuttuneen Harmonyn kanssa, saapuu kaupunkiin etsiessään mystistä Gem of Amara-sormusta, joka tarun mukaan tekee vampyyristä täysin haavoittumattoman ja voittamattoman.Tämän lisäksi outo joukko armeija-pukeisia, raskaasti aseistettuja miehiä hankaluuttavat Buffyn yöllistä tappajan työtä.Buffy yrittää myös tappamisen lisäksi opiskella ja pitää pystyssä jonkin sorttista sosiaalista elämää ja tapailla ystäviään kuten ennen, vaikka ei olekkaan varatunut siihen että kaikki ei ole kuten ennen... Buffy yrittää kuitenkin ottaa kaiken ilon irti yliopisto-vuosistaan; bilettää ja deittailla kuten ennenkin. Jouduttuaan säälimättömästi Parker-nimisen kundin leikiteltäväksi, Buffy havaitseekin ettei yrityksistään huolimatta ole päässyt täysin yli erostaan Angelin kanssa. Tappajalle löytyy kuitenkin kohta uusi kulta seniori-oppilas Rileysta ja suhde hän antaa Buffylle mahdollisuuden nähdä rakkauden aivan eri näkökulmasta.Buffy ei kuitenkaan ole ainoa joka saa kokea yllätyksiä suhde-elämässä.Willown ja Ozin suhde joutuu vaakalaudalle, kundin rakastuessä kiihkeään Verucaan, laulajaan sekä ihmissuteen. Kolmiodraama Willown, Ozin sekä Verucan välillä muuttuu kuitenkin mustasukkaisuudeksi ja lopulta veriseksi taisteluksi sekä kuolemaksi ja päättyy Ozin lähtöön Sunnydalesta, mikä murtaa Willown sydämen lopullisesti.Jo tarpeeksi vaurioitunut yhteiselo sekä pinna Buffyn ja hänen ystäviensä välillä kiristyy entistä enemmän Spiken tehdessä yllättävän siirron ja tarjoten tietoja armeija-pukeisista tyypeistä apua ja piilopaikkaa vastaan. Britti-vampyyrin pahaksi onneksi salainen, maanalainen yhteisö on istuttanut sirun hänen päähänsä, joka estää häntä vahingoittamasta tai tappamasta ketään.Mutta ketkä ovat nuo armeija-pukeiset miehet - mitkä ovat heidän aikeensa?Ja entä mitä tekemistä heillä on tuon salaisen, maanalaisen yhetisön kanssa?Hermoromahduksen partaalle ajettu Buffy käy epätoivoisena jenginsä kanssa taisoon vaarallista sekä tuntematonta vihollista vastaan, päättäväisiä tietämään koko totuuden...Mielestäni Buffyn 4 tuotantokausi oli erittäin hyvä ja meilenkiintoinen, jollei paras kaikista tähänastisista tuotantokausista. Se selvensi hieman Buffyn ja muiden tunteita ja suhteita ja loi uuden näkökulman moniin ennestään tuttuihin sekä tuntemattomiin asioihin. Vaikka Angelin lähtö sarjasta surettikin, niin kiinnostava persoona kun olikin, täytyy myöntää että Spiken paluu oli todella nerokasta ja loistavaa! Sarja ei ole mitään ilman karismaattista ""pää-vampyyria"". Oli kiinnostavaa nähdä miten Spiken suhde Buffyyn ja hänen ystäviinsä muuttui ja kehittyi Aloitteen laitettua britti-vampyyrille tappamisen-estävän sirun. Spike joutuu automaattisesti vaativien valintojen ja muutoksien eteen, josta kaikki eivät ole miellyttäviä.Spike oli myös poikkeusetta tuotantokauden hauskin henkilö:""Ison Pahan"" toilaukset, avuttomuus, itseironia, satunnainen säälittävyys, sarkastiset sekä purevat kommentit ja mielipiteet (joita kukaan ei kuitenkaan yleensä kuuntele...) saa hymyn kun hymynkin kaartumaan huulille: kaikessa avuttomuudessaan koviksena olemiseen tottunut Spike on hellyttävä etsiessään paikkaansa Sunnydalen petollisessa maailmassa. Suurin osa jaksoista jää näppäryydestään ja kiinnostavasta juonestaan Spiken varjoon - karismaattinen vampyyri varastaa välillä shown kokonaan!Ekassa boksissa varsinkin ""Hush""-jakso oli loistava sen erikoisen juonenrakenteen sekä varsinkin sen selkäpiitä karmivan,ratkaisevan musiikin takia. ""Pangs""-,""Something blue""- sekä ""The Initiative""-jaksot (pahoittelen englannin-kielisiä nimiä - en muista niiden suomennoksia...)varsinkin olivat loistavia: Angelin pikainen, Buffylle tietämätön visiitti Sunnydalessa sekä Spiken avuttomuus saavat Buffyn ystävineen käyttäytymään ihan eri tavalla (ehkä hieman vahingoniloisella) ja jaksojen sarkastisuus on kerrassaan ihanaa!Ekstramateriaali (vikalla levyllä) oli myös erittäin riittoinen sekä kiinnostava; koosteet:""Hush"", ""The sets of Sunnydale"", ""Buffy - inside the music"" sekä ""Introducing Spike"", henkilögalleriat sekä trailereita olivat mielenkiintoisia ja tarjosivat laajan katsauksen kulissien taakse ja auttoi todella samaistumaan Sunnydalen sekä Buffyn maailmaan entistä paremmin. Joss Whedon on jälleen onnistunut loistavasti tarkentamaan sarjan kulkua ja sen ihmissuhteita, jotka selvästi muuttuvat ja kehittyvät jokaikisessä tuotantokaudessa.Vaikka uskoisi,juoni ei kuitekaan ole aina arvattavissa,mikä on hyvä! Pitäähän olla jotain jännitystä!Tämä on sitten viihdettä parhaimmillaan! Buffy-fanit, varautukaan tiukkaan toimintaan Scooby-jengin matkassa!","Erittäin hyvä ja mielenkiintoinen, jollei paras tähänastisista tuotantokausista."
518,90.0,"Estettyään paria demonia avaamasta Helvetinsuuta sekä syöksemään maailmaa tuhoon, Buffy on vihdoinkin saanut tietää totuuden Rileysta sekä maanalaisesta armeijatukikohdasta, Aloitteesta. 19-vuotias Tappaja lyöttäytyy yhteen proffesori Walshin johtaman Aloitteen kanssa saadakseen lisätietoja maanalaisen organisation suunnitelmista sekä demonien pelkäämäästä ""314"" ja siihen liittyvistä maailmanloppuhuhuista. Buffy ei kuitenkaan ole varautunut päätöksensä kohtalokkaisiin seurauksiin sekä piilevään vaaraan...  Aloitteeseen liittyminen ei kuitenkaan pelasta Buffya päiväsaikaiselta opiskelulta sekä muilta ongelmilta, joita on ilmaantumassa enemmän kuin arvattavissa...Giles altistuu vähintään demoniselle kokemukselle hänen nuoruudenystävän ja nykyisen vihollisen Ethan Rayne palatessa Sunnydaleen.Piilevä vaara alkaa uhata Buffya ja hänen jengiään, heidän selvittäessä Aloitteen oikean tarkoituksen sekä karmivan päämäärän. Ilmenee että tämä ""314"" onkin Aloitteen kehittämä, jonkin sorttinen tappokone, jolla on valtaa ja voimaa tuhota Sunnydale mennen tullen. Professori Walshin saadessa tietää Buffyn aikeista vahingoittaa ""erikoisprojekti 314"" jollain tavoin, tämä yrittää kaikkensa kääntääkseen Rileyn Tappajaa vastaan ja eliminoidakseen hänet. Tapahtuma asettaa Rileyn katsomaan Walshia aivan uudessa valossa ja tämän on  valittava puolensa: joko Buffy tai Aloite. Tämän lisäksi tällä Adamiksi-kutsutulla olennolla on mielessään omat pirulliset suunitelmansa, johon Spikella ja Rileyllakin on osansa...Buffyn ja Rileyn suhde alkaa rakoilla pikku hiljaa Rileyn käyttäytyessä yhä oudommin ja agressiivisemmin Tappajaa kohtaan. Entisen Tappajan Faithin herätessä koomastaan jo ennestään rasittunut Buffy joutuu varautumaan murhanhimoisen Faithin sekä edesmenneen pormestarin kostoon. Tilanne ei kuitenkaan parannu siitä että molemmat Tappajat vaihtavat ihmeellisesti kehoja oudon loitsun avulla ja tämän myötä Buffy joutuu väistämättä kohtaamaan taakse jättämänsä menneisyyden sekä Valvojien Neuvoston kostonhimoiset palkkamurhaajat...Tapahtumat saavat myös oudon käänteen lukion nörtin Jonathanin muuttuessa yhtäkkiä Sunnydalen  supersankariksi sekä joka katergorian ylivoimaiseksi mestariksi.Buffyn ja hänen jenginssä toimiessa Jonathanin apureina sekä taustajoukkoina, tappaen vampyyrejä sekä demoneita, Adam, nyt kätyrinään Spike laittaa käytiin pirullisen suunnitelmansa, syvällä maanalaisessa luolassaan.Willown ja Taran toistaiseksi noituudelle perustettu suhde joutuu uhatuksi Ozin palatessa lykantropiasta parantuneena  takaisin Sunnydaleen. Taran ja Ozin joutuessa hämmentävään,Aloite kaappaa välistä ja vangitsee Ozin sekaannuksen seurauksena. Hämmentynyt Willow ryhtyy ystävineen Spiken avustuksella suunnittelemaan Ozin pelastamista ja demoneihin sekä muihin vastaaviin olentoihin ennen vihamielisesti suuntautunut Riley tajuaa vihdoinkin Aloitteen toimivan väärin. Pelastaessaan Ozin ja paetessaan Aloitteesta Riley tekee vihdoinkin lopullisen,ratkaisevan päätöksensä Aloitteen ja Buffyn välillä, saavuttaen nyt lopullisesti Tappajan täyden luottamuksen.Willow ja Oz selvittävät suhteensa perinpohjin, antaen aralle Taralle vihdoinkin mahdollisuuden omistautua rakastamalleen henkilölleen...Buffyn ja Rileyn suhde saa kuitenkin kokea vielä useita kolhuja Buffyn kertoessa menneisyydestään ja Angelin pistäytyessä Sunnydaleen, pyytääkseen Buffylta anteeksiantoa.Tappajan entinen poikaystävä joutuu väistämättä katkeran Rileyn kanssa väkivaltaiseen tappeluun, jossa erimielisyydet ratkaistaan nyrkein.Angelin ja Buffyn jälleenkohtaaminen kuitenkin nostattaa molemminpuolisesti vanhoja, nostalgisten muistoja pintaan ja Tappaja ei enää olekkaan niin varma tunteistaan...Muitten ongelmien varjossa Buffy ystävineen organisoituvat suurempaan, ratkaisevaan taisteluun pirullista Adamia ja tämän kätyreitä vastaan. Spiken ajaessa ystävykset toisiaan vastaan, erottaen heidät toisistaan ja varsinkin Buffyn vieraantuessa muusta jengistä voitto tuntuu kaukaa haetulta.Tilanteesta huolimatta Scooby-jengi kerää asensa kasaan ja saapuvat Aloitteen maanalaiseen tukikohtaan, ratkaisemaan ihmisten ja demoneiden välisen taistelun.Tapahtumien tiivistyessä jännittävään sekä nerokkaaseen loppuratkaisuun ja pahuuden verkoon kietoutuessa aina vain tiukemmin kaiken ympärille, hyvä käy taistoon ylivoimaista pahaa vastaan. Buffyn ja hänen ystäviensä käsissä lepää koko Sunnnydalen ja muun maailman kohtalo. Mutta onko heillä mahdollisuuksia? Buffyn 4. tuotantokauden toinen osa jatkuu suoraan siitä mihin edellinen jäi, pulputen uusia tapahtumia sekä juonikuvioita. Näyttelijäkaartin suoritukset ovat jälleen loistavia, kuten aina.Toka osa kuitenkin keskittyy enimmäkseen tiivistämään jännitystä ratkaisevaa taistelua varten.Henkilöhahmot tosin kyllä kehittyvät aina ja mahdollisia, tulevia romansseja voi erottaa hyvin selvästi.Keskimäärin Buffyn 4. tuotantokauden eka boksi oli jälkimmäistä parempi.Tuntui melkein siltä että tuotantokauden suurimmat ns. päätapahtumat selvitetään ekassa boksissa ja toka on juuri tapahtumien tiivistelyä lopputaistelua varten. Tavallisesti tämä ilmiö esiintyy toisin päin, ainakin Buffyn edellisissä tuotantokausissa: ratkaisevat päätapahtumat tapahtuvat vasta toisessa boksissa, kun taas ensimmäisessä johdatellaan katsojaa Buffyn maailmaan.Mutta vaikka tämä toinen boksin tapahtumat olivatkin suppeampia kuin ensimmäisen, tämä ei tietenkään tarkoita että tokan boksin jaksot olisivat huonoja. Tämä onkin vain minun mielipiteeni; halukkaat katsokoot ja arvioikoot itse omien mielipiteitensä myötä...Onhan tässä boksissa runsaasti katsomisen arvoista. Sarkasmi kuitenkin pysyy erinomaisesti pinnassa kaikkien tapahtumien läpi ja tuo jaksoille lisä-piristystä. Pidin etenkin paljon ""Supertähti(?)""-jaksosta ,jossa tavallisesti nynny Jonathan onkin yhtäkkiä supersuosittu. Jaksot ""Tämän vuoden tyttö"" sekä ""Kuka minä olen?"" olivat myös hyviä; Faithin värikäs persoona tuo muiston tuulahduksia kolmannelta tuotantokaudelta. Varsinkin ""Alkusumu""-jakso, jossa ratkaiseva taistelu Adamin ja Scooby-jengin välillä käytiin oli loistava. Neljännen tuotantokauden viimeinen taistelu ei kuitenkaan ollut yhtä mahtipontinen kuten vaikkapa kolmannen tuotantokauden, jossa Scooby-jengin vastassa oli jättikäärmeeksi muuttunut pormestari. Jakso sisältää kuitenkin paljon upeita visuaaliefektejä ja Matrix-tyylisiä taistelukohtauksia. Poikkeuksellisesti taistelu olikin sijoitettu toiseksi viimeiseen jaksoon viimeisen jakson sijasta, mahdolliseti antaen uusia vaikutteita. Viimeinen, ""Levottomat""-jakso puolestaan oli outo sekä hieman sekava, koska siinä syvennyttiin suurinosin Scooby-jengin salaperäiseen ja sekavaan unimaailmaan, jota Ensimmäisen Tappajan henki vainoaa. Buffyn muitten tuotantokausien lailla neljäskin loppuu salamyhkäiseksi jätettyyn juonikuvioon.Visuaaliset efektit, lavastus sekä puvustus oli jälleen kerran ensiluokkaista; niiden yhteensopiva kokonaisuus on täydellistä silmänruokaa. Ehdotan kuitenkin tätä enempää katsomaan myös Buffyn 4. tuotantokauden toisen osan ensimmäisen ohella. En usko että ainakaan Buffy-fanit pettyvät!   ","Jatkuu suoraan siitä mihin edellinen jäi, pulputen uusia juonikuvioita."
519,80.0,"David Duchovnyn piti olla tuomittu mies X-filesin jälkeen. Tuomittu siinä mielessä, että hänen ja Scullyn, anteeksi, siis Gillian Anderssonin, näyttelijäurien piti olla yhdeksänkymmentälukulaisen kulttisarjan tahraamia ja lennokkaita kuin Frendit-tähtien vastaavat kurapottikaatumiset. *Joey-irvistys*Mutta Duchovny osasi juosta ylös suosta. Tai oikeastaan siihen tarvittiin hinausapua Dawson’s Creekin parissa työskenneeltä Tom Kapinokselta. Kapinos loi tarinan Hank Moodysta ja tämän repaleisesta elämästä ja otti ykköstähdekseen Mulderin… ööh, Duchovnyn. Ja kappas vain, Duchovnysta kasvoi vastoin kaikkia kertoimia jotakin muuta kuin virkapukuun verhoutuva paranoidi alien-tutkija: jatkuvasti naiskenteleva, pössyttelevä, kyyninen, kertakaikkisesti maailmaa vihaava kirjailija. Sänkisen Duchovnyn angstissa piileekin koko Californicationin riemukkuus. Asian huomasi myös Golden Globe -raati.Kuten jo sarjan nimi kertoo, Californication pursuaa viitteitä rökänrölliin sekä kirjallisuuteen. Sarjan seonnut ympäristö ja vielä enemmän seonneet (sekä ihastuttavan inhimilliset) ihmiset ovat paljon velkaa esim. Chuck Palahniukille, Hunter S. Thompsonille, Nick Cavelle ja muutenkin rocklyriikalle. Nämä esikuvat myös tuodaan esiin dialogissa, komeasti kumarrellen.Tiivistettynä Californicationin 12-jaksoinen ykköskausi kertoo Moodyn vihasta koko maailmaa kohtaan. Aivan kuten Palahniukin Chokessa, tämä rento herra purkaa katkeruuttaan naisiin (sangen konkreettisesti), viinaan ja eksyksissä olemiseen. Addiktiosta löytyy pakopaikka. Moody-kirjailijahahmon takana on kuitenkin ex-vaimoaan takaisin halajava ja tytärtään rakastava kiltti mies. Pääjännite kohdistuukin siihen, saako Hank naisensa takaisin vai viekö onnen vihattu mies. Sivujuonena seurataan Hankin kaljupäisen kamun erehdysten loputonta ketjua sekä Hankin kanssa sänkyyn eksyneen 16-vuotiaan Mia-tyttösen edesottamuksia.",Uudestisyntyneen Duchovnyn angstissa piileekin Californicationin riemukkuus.
520,50.0,"Californication rymisti aikoinaan ruutuihin kohinalla: seksiaddiktiosta kärsivän (mikäli tuhanteen lööppiin on uskominen) ja X-Files-lokeroitumisestaan irti pyristelevän David Duchovnyn varma suoritus kirjailijasekopää Hank Moodyna noteerattiin monella suunnalla. Samalla Tom Kapinosin luoma ja lopulta melko vähän uutta tarjonnut Sex, drugs and Rock & Roll -kapina-asenne otettiin vastaan jonkinmoisena uutuudenviehättävänä neroutena. Jokaiselle puoliovelalle rock-alaviitteelle ja Moody-härskiydelle jaksoi naurahtaa.Toiselle kaudelle edetessään Californicationin freshiys lennähtää pois kuin vaatteet naisen nähneen Hankin yltä. Tai ainakin sen aiemman Hankin yltä. Ensimmäinen kausi nojasi pitkälti Hankin ja tämän exän (McElhone) väliselle kissa ja hiiri -leikille, jonka jännitteet kovenivat sitä mukaa, mitä enemmän ikilapsonen Hank sekoili muiden naisten kanssa. Nyt se viihdearvo on tylysti repäisty pois kässäristä, joskin sama Ollaanko vai eikö olla? -jahkailu jatkuu siitä, mihin komean ykköskauden kompromissiloppu jäi. Hankin ja Karenin tarkastellessa elämää aavistuksen verran läheisemmissä tunnelmissa niin ikään ykköskaudella loistaneen kirjavaras Mian pointti katoaa lähes kokonaan. Hankin vanhaa (mutta silti niin nuorta!) hairahdusta tuputetaan Hankin elämänkertakirjailijaksi taipuvalle uralle kuin maksullista naista kaljupääkaveri Charlie Runklelle. Josta päästäänkin siihen seikkaan, että vaikka myös ärsyttävähkön Charlien sivutarina luo määräajoin onnistuneet naurut, ei kolmiodraama stripparin ja Runklen pariskunnan välillä kanna koko kautta. Varsinkin kun Charlie on jo aiemmin oman haavoittuvaisuutensa osoittanut – terävämmin kirjoitettuna. ","Se on huono merkki, kun vanhuudenoireet iskevät kapinalliseen jo näin aikaisin."
521,100.0,"""Into each generation is born a creature of light and a creature of darkness""On vuosi 1934. Yhdysvallat riutuu ankaran laman kourissa. Maata piinaa myös pitkään jatkunut ankara kuivuus. Eletään synkkiä ja julmia aikoja. Carnivalen tarina alkaa kun maata kiertävä tivoli saapuu Oklahomassa sijaitsevaan Milfayn kaupungin osaan joss he sattumalta tapaavat Ben Hawkins (Nick Stahl) nimisen nuoren vankikarkurin, joka on juuri menettänyt äitinsä. Tivoli tarjoaa nuorelle Hawkinsille oivan piilon lain kouralta joten hän päätyy näiden mukaan. Pian alkaa selvitä että Hawkins ei olekaan ihan mikä tahansa nuori. Hän omaa kyvyn parantaa loukkaantuneita ja jopa kuolleita pelkällä käden kosketuksella. Tarinan edetessä Hawkins alkaa tajuamaan hänen kykyjensä merkityksen sekä hänen suuren roolinsa tulevassa hyvän ja pahan taistelussa.Toisaalla, Kaliforniassa Minternin kaupungissa pappi Justin Crowe (Clancy Brown) kokee pelottavan näyn nuhdellessaan kolehtivarasta. Hän alkaa pikku hiljaa oivaltamaan että hänet on tarkoitettu suuriin tekoihin ja että hän on itse asiassa ""jumalan vasen käsi"".Näin alkaa eeppinen tarina hyvän ja pahan välisestä taistelusta tässä Daniel Knaufin kehittämässä ja HBO:n tuottamassa mestarillisessa fantasia/kauhu sarjassa. Carnivale on hieno sekoitus Stephen Kingiä, Twin Peaksia, X-filesiä sekä Raamatun myyttejä. Sarjan suurimpia vahvuuksia on sen hienot henkilöhahmot, jotka tuntuvat aidoilta ja oikeilta henkilöiltä, joiden kohtaloista alkaa sarjan edetessä oikeasti välittämään. Carnivalen värikääseen hahmokaartiin kuluu mm. tivolin pomokääpiö Samson, tämän kakkosmies entinen baseball-tähti Jonesy, kortinlukija Sofie ja hänen katatoninen äitinsä Appolinia, parrakas nainen Ruthie, sokea mentalisti Lodz, Dreyfysin ""strippari"" perhe sekä tivolia ohjaileva salpaperäinen ""Johto"", joka oleilee omassa vaunussaan verhojen takana piilossa uteliaitten katseilta.Näyttelijöiden työ sarjassa on upeaa katseltavaa. Jokainen näyttelijä pistää parasta osaamistaan ja huonoja suorituksia ei löydy. Etenkin Clancy Brownin tulkitsema Justin Crowe on unohtumaton kaikessa ristiriitaisuudessaan.Carnivale on ehkä tv-historian hienoiten kuvattu sarja. Upeat laajat otokset amerikan karuista maisemista ovat hengästyttävän kauniita. Fakta mikä nousee DVD:ltä katsotuna ihan omaan arvoonsa. Sarja onnistuu luomaan hienon lama-ajan hengen joka kuvallaan. Värimailma on likaista mutta samalla eloisan värikästä.Jef Bealin säveltämä kauniin mystinen musiikki kruunaa tunnelman täydellisesti.Carnivalen monitasoinen tarina on myös teemoiltaan hyvinkin kunnianhimoinen, esim. kohtalon ja vapaan tahdon välinen ristiriita on yksi sarjan tärkeimmistä ja mielenkiintoisimmista teemoista. Paha voi tahtoessaan tehdä hyvää sekä hyvä pahaa. Tarinan kuljetus sarjassa saattaa olla eräille turhankin hidasta sillä sarjan ensimmäinen kausi 12 jakson kestoltaan on oikeastaan vasta huolellista hahmojen sekä tulevien tapahtumien alustamista. Hengästyttävän toisen kauden nähneenä voin vain sanoa että Carnivalen tarina on yksi hienoimmista sekä kunnian himoisimmista mitä tv:ssä on koskaan nähty.Mutta jos ei kärsi MTV ajan tartuttamasta keskittymishäriöstä  niin sarja kannattaa ehdottomasti tarkastaa. Valitettavasti sarja päättyi (toistaiseksi) toiseen kauteen, jossa tarina saa mallikkaan päätöksen vaikka tarinaa ei olisi mahdoton jatkaa. Sarja nimittäin on alunperin suunniteltu kuuden kauden mittaiseksi.","Hieno sekoitus Stephen Kingiä, Twin Peaksia, X-filesiä sekä Raamatun myyttejä."
522,80.0,"Tapahtumat jatkuvat suoraan siitä, mihin ensimmäinen kausi loppui. Brother Justinin saarnaava ääni kantaa yli radioaaltojen. Samaan aikaan toisaalla Johto kertoo Benille, mikä on hänen tehtävänsä, eikä poika sulata sitä helposti.Benin täytyy löytää Henry Skeeter, ennen Brother Justinia, joka ei lepää laakereillaan hänkään. Uuden seurakunnan lisäksi hän on päättänyt tehdä kaikkensa löytääkseen Skeeterin sekä pojan, joka ilmestyy hänen uniinsa. Siinä sivussa ehditäään paneutua myös muiden hahmojen kohtaloihin, sekä matkata mitä kummallisempiin paikkoihin.  Carnivàlen toinen, ja näillä näkymin viimeiseksi jäävä kausi on ensimmäistä julmempi, ja jopa välillä niin karu, etten ollut varma, jaksaisinko mukana loppuun asti. Kiehtovat hahmot ja tapahtumat pitivät kuitenkin otteessaan. Osan hahmoista oli aavikkotuuli vienyt mennessään. Tämä ei kuitenkaan häirinnyt liiaksi, koska pääasia oli nähdä kuinka tässä kaikessa käy. Carnivàle on taianomainen ja brutaali samaan aikaan, eikä siihen voi kuin ihastua. Sen tunnelmat vaihtelevat kuten myös sen rytmi. Välillä vauhti hidastuu liikaakin, mutta sitten matka taas jatkuu. Sarjan kuvaus on yhtä upeaa kuin ensimmäisellä kaudella. En ainakaan keksi toista yhtä kaunista ja yhtä lailla realistisen näköistä sarjaa, jossa hienhajun voi haistaa ruudun läpi ja hiekkapölyn tuntea keuhkoissa.Musiikilla on yhtä suuri rooli tunnelman luomisessa kuin ensimmäisellä kaudella. Kylmät väreet tulevat jo pelkän tunnusmusiikin kuulemisesta.Teema ""hyvä vastaan paha"" kantaa sarjaa, mutta mikään ei kuitenkaan ole yksiselitteistä. Sarjassa on roppakaupalla mystiikkaa ja uskonnollisia sävytteitä samassa keitoksessa realismin kanssa. Toisen tuotantokauden jaksot tuovat mieleen välillä X-filesin, vaikka liikutaankin ihan eri vuosiluvuissa. Osa Benin tapaamista hahmoista on niin outoja, että melkein odottaa Mulderin ja Scullyn tupsahtavan  paikalle. FBI-tutkijoita ei jostain syystä kuitenkaan ilmaannu ruutuun. Mutta Carnivàlessa on tukuittain vahvaa osaamista. Näyttelijät muuntavat tämän sarjan täydeksi lihaksi. Kaikki  tekevät vahvaa ja huikeaa työtä. Siinä on syy sarjan imuun. Täytyy saada tietää, kuinka näille ihmisille käy!Kaikista hahmoista ei tarvitse pitää. Täytyy kuitenkin ihailla sitä taitoa, millä näyttelijät puhkuvat eloa näihin hahmoihin. He antavat kaikkensa. On kyseessä sitten halvan näköistä erotiikkaesitystä illasta toiseen tekevät ja vapaa-ajalla toistensa kurkuissa olevat äiti ja tytär, Rita-Sue ja Libby, tai rampaantunut entinen baseball tähti, Jonesy.Clancy Brown, joka esittää Brother Justinia on ihan nappivalinta rooliinsa. Hän osaa olla todella pelottava. Kemia Justinin ja hänen Iris-siskoaan esittävän Amy Madiganin välillä on uskomaton. On todella hienoa katsoa sarjaa, jossa hahmot ovat muutakin kuin pintaa. ",Hienhajun voi haistaa ruudun läpi ja hiekkapölyn tuntea keuhkoissa.
523,80.0,"Dracula (Graham McTavish), vaarallisen väkevä ja vanha vampyyri Valakiasta on saanut syyn palata aktiiviseen politiikkaan ja alkaa sanelemaan uusia olotiloja ihmiskunnan ja yön pimeydessä lymyilevien olioiden välille. Olotila on armoton tuhoamissota ja sen toteuttamiseen Dracula kutsuu esiin joukon vampyyreita johtamaan operaatioita ja kaksi hänelle henkilökohtaisesti lojaalia ihmistä, Hector (Theo James) ja Isaac (Adetokumboh M'Cormack) vastaavat strategiasta ja joukkojen täydennyksestä. Kaikkimurha loppujen lopuksi henkilökohtaisesta syystä ei kuitenkaan miellytä Draculan poikaa, Alucardia (James Callis) ja tämä panee hanttiin. Sukuperinnettä noudattava Trevor Belmont (Richard Armitage) ja oppinut Sypha Belnades (Alejandra Reynoso) ovat Draculaa vastustavan triptyykin kaksi muuta taulua ja näillä on iso urakka edessään.Ensimmäinen kausi hyvin ankean lähtökohdan omaavasta sovituksesta oli pelkkä prologi, mutta varsinaisen toiminnan ja juonen käynnistyessä ei meininkiä voi moittia. Käsikirjoituksesta vastaava Warren Ellis tietää että toiminnan pitää pysyä pelkkänä henkilöpohjaisen ruaman mausteena ja dialogi on täynnä anakronistisia törkeyksiä. Vielä miellyttävämpi seikka on siinä että tarina keskittyy juurikin siihen mielenkiintoisempaan osapuoleen, sillä Dracula ja tämän hovi ovat suvereenissa pääroolissa, mutta eivät menetä tehokkuuttaan antagonisteina ja ovat monitasoisempia kuin päältä näyttää. Öyryävä Godrand (Peter Stormare) on riidanhaluinen, huomaa hyvin nopeasti mihin suureellinen suunnitelma johtaa ja osaa myös kunnioittaa voimasuhteita. Carmilla (Jaime Murray) on petollinen manipulaattori joka pelaa peliään kärsivällisesti ja tämän jäätävän kuoren alla on paljon vihaa. Visuaalinen ilme on jokseenkin skitsofreeninen yhdistellessään varsin kulmikkaan anime-tyylin (Allekirjoittaneen termi) hahmot ja goottilaisesti ylenpalttisen miljöön ja väkivaltaakaan ei ujostella. Teknisesti sovitus ei siis ole loistotyötä ja sitä voi myös odottaa alustan ollessa varsin vähäpätöinen.Richard Armitage, James Callis ja Alejandra Reynoso ovat keskenään nahisteleva trio jonka jokainen jäsen on jossain mitassa toisia väkevämpi ja siten ehdottoman tärkeä kokonaisuudelle joka on enemmän kuin osiensa summa. Toistamisen arvoista on mainita letkeä dialogi mikä rakentaa hahmojen välistä dynamiikkaa hyvin eikä pyri liialliseen hienosteluun. Graham McTavish on koko sarjan primus motor, lähtökohta ja monitasoisin hahmo jonka olemuksessa on suureellisen Roiston arvokkuutta. Peter Stormare on varsin huomaamaton äänekkäänä öyryäjänä joka ei osaa ajatella kovinkaan pitkälle ja Jaime Murray on kaikilla tavoilla tämän vastakohtana ollen korkkiruuvia kierompi. Roolituksia ei siis voi kehua maasta taivaaseen, mutta (viiteryhmässään) erinomainen käsikirjoitus pitää mielenkiintoa yllä ja jatkoa pohjustetaan hyvin. Draculan tuho jättää ison valtatyhjiön ja sellaisessa tilanteessa Ranskasta töiden perässä siirtyneen Belmontin suvun juovuksissa viihtyvä patriarkka ei voi keskittyä suosikkiviihteeseensä.","Taidokas, mustan huumorin ja tragedian värittämä sovitus."
524,50.0,"Kysymyksessä on Delanon pikkukaupunkiin (=käpykylään) sijoittuva 80-lukulainen amerikkalainen minisarja. Juttu on saanut aikojen saatossa myös DVD-julkaisun ja 200 minuutin pituudesta johtuen tapaus tuli nautittua kahdessa osassa. Tarinassa seurataan kolmen poliisipäällikön edesottamuksia punaniskatakapajulassa vuosien 1924-1962 välillä. Samalla yksi juonellisesti tärkeä elementti on kaupungissa asusteleva sarjamurhaaja. Juonen keskipiste on kumminkin kaupungin neekeri-valkoihoinen asetelma. Kaikki tarinassa esiintyvät henkilöt joko pitävät tummaihoisista tai sitten eivät. Kaupunki ja maailma kehittyy, mutta punaniskat senkun porskuttaa.Rainan toteutustyyli on jo melkoisesti kulunut ajansaatossa ja saa palaamaan mieleen tapaukset; Pieni talo preerialla ja Dallas. Chiefsin aihe on edellämainittuja huomattavasti rankempi ja pehmoinen toteutustapa pukkaa väliin ärsyttämään. Minkäs teet, näin juttuja vaan silloin tehtiin. Kun hommaan pääsee sisälle ja kahdeksankymmentäluku-syndrooman saa voitettua niin onhan jutussa ihan kelpo juoni ja pituudesta johtuen sen maailmaan kerkeää syventyä kunnolla.",Rainan toteutustyyli on jo melkoisesti kulunut ajansaatossa.
525,80.0,"Välillä täytyy vaan todeta että Jukopliste! Tämähän on hyvää settiä! Cobra avaruusseikkailua aikoinaan katsoessani pääni pyöri välistä kuin tennismatsissa hekotellen ko. animen hoopouksille. En osaa arvioida Cobran mainetta tahi merkityksellisyyttä sen tarkemmin nykypäivän näkökulmasta, mutta itselleni tämän näkeminen oli hieno kokemus. Vauhdikasta seikkailua avaruudessa ampuen pahiksia messevän ääniraidan kilistessä taustalla, mikä voisi olla antoisampaa!Tarinaa teoksessa piisaa rippusen laihanlaisesti, ainakaan DVD-boksin kääntäjät eivät osanneet tätä kuvailla kuin tiettyyn pisteeseen asti. Eipä Cobrasta muuta tarvitse tietää kuin että hän on totaalinen pussy magnet, jonka toinen käsi sattuu olemaan jonkinlainen mahtikanuuna, mikä puolestaan tepsii melkein kaikkiin vihuihin yhdellä lasauksella. Mukana letkeässä menossa erittäin runsaasti vähäpukeisia neitokaisia, möriseviä roistoja ja sellaista läppää, mistä mielensä pahoittaa jokainen Pihtiputaan ympärysseudun mummo.Mikään edellisestä ei ole vitsiä. Ylivoimainen pyssy luo uloskäynnin vaikka mustan aukon singulariteetista, pakkasen ollessa -50 astetta voi edelleen hengata alusvaatteissa (naisoletetut) ja näin hilpeän dialogin pitäisi toimia ihan virallisesti lääkkeenä masennukseen. Seksuaalisten läppien lisäksi Cobrassa nappaa myös tilannekomiikka, eeppinen ääninäyttely enkä tietenkään voi unohtaa hävyttömän tarttuvaa soundtrackia. Muistan vuosien jälkeen edelleenkin liki täydellisesti mm. sarjan tunnarin. Nykystandardeilla animaatio varmaankin näyttää monien mielestä vähintäänkin jäykältä, mutta onhan Cobrassa nyt enemmän sielua kuin sadassa tusinassa tietokoneanimoituja Karvisia. Omaleimaisia miljöitä piisaa, ne elävät ja hengittävät Cobran mukana.Jottei pelkäksi kehumiseksi menisi eikä mikään tosiaan ole täydellistä, on Cobran campmausteisella avaruusseikkailulla pari kohtalaista ongelmaa tiellään. Sarjan narratiivi alkaa tietyssä kohtaa toistaa itseään. Luulet jonkin asian olevan niin sanotusti pääjuonta ja hups, eipäs näin ollutkaan. Sinänsä useammissa lyhykäisissä juoniarkeissa ei ole mitään vikaa, puolialastomien beibejen kanssa lykästävästä Cobrasta puhumattakaan, ähky kumminkin iskee vähän ennen loppua ainakin minulle. Toisaalta myös joidenkin konfliktien ratkaisut eivät minua tyydyttäneet ja haahuilu on haahuilua vaikka grogilasi kädessä. ",Alasti lumimyrskyssä ja muuta normaalia toimintaa.
526,100.0,"Cobra Kai on kokemus jota ei ole aikaisemmin tullut vastaan. Harvemmin sitä 40 - vuotiaana tekee aikahypyn 10 - vuotiaaksi katselemalla jotain nettisarjaa, mutta nyt se on koettu! Konsepti itsessään on ainutlaatuinen. Cobra Kai jatkuu siitä mihin vuoden 1984 Karate Kid elokuva päättyi, eli Cobra Kaissa siis seuraamme Johnny Lawrencen ja Daniel Larusson elämää 34 vuoden jälkeen. Tarinaa ei seurata elokuvan muodossa vaan kyseessä on Youtube Redille tehty 10 osainen sarja joka koostuu jokainen noin puolen tunnin jaksosta.Hahmojen elämästä saamme tietää siis paljon enemmän kuin jos kyseessä olisi elokuva joka jatkaisi tarinaa noin 2 tunnin aikajakson sisällä.34 - vuoden jälkeen Johnny Lawrence ei ole enää niin kovaa poikaa kuin silloin 80 - luvulla jolloin oli koulun kovan pojan maine, rahaa, ystäviä, menestyvä urheilu-ura ja kaunis tyttöystävä. Nyt Johnny on alkoholisminsa kanssa painiskeleva keski - ikäinen mies joka menettää työpaikkansa eikä poika halua pitää isäänsä mitään yhteyttä. Johnnyn tuskaa lisää se, että hänen pahin vihamiehensä kouluajoilta, Daniel Larusso on menestyvä autokauppias jonka mainokset tulevat joka paikassa vastaan. Pahinta on vielä se, että Johnnyn autoa kolhitaan pahoin ja auto viedään korjattavaksi nimenomaan Daniel Larusson yritykseen.Tästä alkaa seikkailu jonka pyörteissä Johnny Lawrence avaa kauan suljettuna olleen Cobra kai Dojon ja saa ikioman opetuslapsensa, jonka kanssa lähdetään kohti suurta karateturnausta.Matkalle sattuu paljon kaikennäköistä kommellusta ja kohellusta eikä yhteenottoa Daniel Larusson kanssa voi välttää.Cobra Kai on uskomaton kokemus, varsinkin jos on elänyt lapsuutensa 80 - luvulla ja omaa jonkinnäköisen oman kokemuksen Karate Kidiin.Sarjassa on paljon kohtauksia elokuvasta sekä myös kohtauksia joita elokuvaan kuvattiin, mutta joita ei käytetty, kuten alun karateturnaus jossa Johnny häviää Danielille, niin kohtaus joka oli Karate Kidin lopussa on käytetty Cobra Kaissa 17 ottoa joita elokuvassa ei ole. Cobra Kai myy siis itseään nostalgialla ja sen se tekee loistavasti.Sarjassa on muutama mukava cameo 80 - luvulta asti, jotka sopivat kokonaisuuteen sulavasti. Sarja on myös enemmän komediapainotteinen kuin alkuperäinen Karate Kid ja se tekee siitä mukavan seurattavan.Kaikkihan sen tietää ,että huumori naurattaa aina kuten kaupparatsu Frangen sanoisi.Uudet hahmot istuvat tarinaan aivan mahtavasti ja näyttelijät ovat aivan nappisuoritus valintansa suhteen. Oma lukunsa on sitten soundtrack joka palauttaa keski-ikäisen miehen hyvin nopeasti sinne ajalle jolloin biisit olivat vastatulleita hittibiisejä joita saattoi kuunnella Hittimittarista.Elokuville tulee aina olemaan tilaus ja ihmiset haluavat nähdä ne ennen kaikkea teattereissa.Sarjojen koti on kyllä tulevaisuudessa suoratoistopalvelut ja televisio jakelukanavana tulee olemaan se joka ottaa pataan ja pahasti, eikä minkäänlainen kurkipotkukaan sitä suoratoistopalvelujen voimalta voi pelastaa.",Cobra Kai on kokemus jota ei ole aikaisemmin tullut vastaan
527,90.0,"1960- ja 1970-lukujen vaihteessa aloitti useamman vuosikymmenen taipaleensa yksi legendaarisimmista TV-dekkareista Columbo. Tämä nuhjuisen ja hajamielisen oloinen komisario selvittelee murhia lähinnä esittämällä kiusallisia kysymyksiä epäilyille ja muutenkin käyttäytymällä hieman oudosti. Mutta kaikesta huolimatta Columbo on hyvin älykäs mies, joka saa murhaajat kiikkiin ja häneltä ei jää yksikään asia huomaamatta.Columbo poikkeaa monista muista dekkareista mielenkiintoisella tavalla. Yleensä niissä tutkitaan, kuka on murhaaja. Tällöin vastausta saadaan odotella tarinan loppuun asti. Mutta Columbossa homma käännetään toisinpäin. Katsoja tietää jo alussa, kuka on murhaaja ja saatetaan jopa näyttää itse murha. Katsojan pähkäiltäväksi jääkin se, mikä on se ratkaiseva juttu, jolla murhaaja napataan ja millaisten seikkojen avulla Columbo kykenee päättelemään oikean murhaajan. Homma toimii paremmin kuin uskoisikaan.Nykyisiin nopeatempoisiin amerikkalaisiin poliisisarjoihin verrattuna Columbo etenee mukavan rauhallisella vauhdilla. Tässä ei pidetä mitään kiirettä ja asioita kehitellään pikkuhiljaa. Myös huumoria on saatu mukaan. Columbo on varsin hupaisa kaveri, joka tosissaan yrittää saada murhaajaa tekemään virheen ilman että tämä huomaa mitään. Murhaajatkin ovat välillä varsin hupaisia, kun he hermostuvat ja alkavat tekemään virheitä ja yrittävät sitten korjata niitä. Murhaaja saattaa joskus jopa keksiä vaihtoehtoisia ratkaisuja Columbon esittämille ongelmille.Columbo on kyllä varsin poikkeava rikossarja ja jokainen jakso viihdyttää todella hyvin. Eipä tällaisia rikossarjoja enää ainakaan Jenkeissä tehdä. Ihan täydellinen ei ykköskausi ole, mutta silti erinomaista katseltavaa.Ensimmäinen kausi on kuuden levyn julkaisu, jossa jokaisessa levyssä on 1 – 2 jaksoa. Varsinaisten jaksojen lisäksi Columbon ensimmäinen kausiboksi sisältää myös sarjan kaksi pilottia, jotka on valmistettu vuosina 1968 ja 1971. Tähän olisi voinut kyllä hyvin vielä pistää mukaan muutakin ekstramateriaalia, kuten dokumentteja ja haastatteluja. Kuvan- ja äänenlaatu ovat varsin hyvää luokkaa, joka kyllä kelpaa tavalliselle peruskatsojalle.","Poikkeava ja mielenkiintoinen sarja, joka viihdyttää hyvin."
528,80.0,"”Ai mutta, vielä yksi juttu...” Columbon kuuluisa repliikki todennäköisesti iskostui ihmisten mieliin viimeistään jäpikän nimikkosarjan toisella kaudella. Coolisti pukeutuvien etsivien ja uniformuisten poliisimiesten joukossa puliukolta näyttävä komisario vei rikollisia harhaan alkujaan jo 1960- ja 70-lukujen taitteessa. Katsojien sydämiä tämä rähjäinen kääkkä vienee uusintojen ja uudelleenjulkaisujen ansiosta vielä vuosia tästä eteenpäin.Peter Falkin sympaattinen olemus komisariona ei yksinään tee Columbon murhakeisseistä hyviä. Toisen kauden episodit ovat yli tunnin mittaisia, ja rakenteeltaan sarjalle tyypillisesti sellaisia, että vierailevat tähdet nousevat niissä monesti yhtä merkittäviksi kasvoiksi kuin heille ystävällisesti tilaa antava päätähti. Mikäli katsoja ei tahdo saada heti selville, kuka sen kulloinkin teki, on hänen suosiolla aloitettava jokaisen jakson katsominen vasta ensimmäisen puolituntisen jälkeen. Jep, Columbossa juju ei ole monen muun rikossarjan tapaan siinä, että katsojan pitäisi kuin kilpailla mestarietsivän kanssa syyllisen löytämisessä, vaan siinä, että katsoja voi rikollista seuratessaan miettiä, missä tämä tekee väistämättömän virheensä.Sarjan toisen kauden kahdeksassa osassa vilahtelee eilispäivän elokuvatähtiä (esim. Étude in Blackissä Myrna Loy), sekä sen tekohetkellä huippua kohden kavunneita nimiä. Jaksot ovat lähestulkoon kaikki tasalaatuisia, eikä niistä selkeästi kehnoinkaan ansaitse keskivertoa huonompaa arvoa. Star Trekistä paremmin tunnetun Leonard Nimoyn tähdittämä A Stitch in Crime ei esimerkiksi ole kovin kummoisesti kirjoitettu sairaalamurha, mutta episodin näyttelijöiden kyvyt kohottavat sen tasoa muuten. Dagger of the Mind taas on jakso, jossa Columboa juoksutetaan Lontoossa kuin pahaista turistia, mutta tällä erää muille hahmoille kirjoitetut osuudet pitävät tarinan mielenkiintoisena.The Most Crusial Game on kaikin puolin boksin parhaimpia paloja. Jalkapalloseuran nuoren omistajan murhaajan metsästys tuottaa Columbolle erityistä päänvaivaa, ja jakson puitteet ovat stadionkuvineen messevämmät kuin monessa kotimaisessa elokuvassa. Bailaamiseen mieltynyttä omistajaa esittää muuten Aikahypyn hologrammi-Alinakin nähty Dean Stockwell. Samassa jaksossa on mukana myös Robert Culp.Toisen kauden parhaimmistoon voisi lukea myös kuuron shakkimestarin kimppuun hyökkäävän osan The Most Dangerous Match. Se rullaa eteenpäin sujuvasti kuin öljytty peruna alamäessä, eikä episodissa silti ole mukana nykypäivän ihmiselle kovin merkittäviä nimiä. Siinä kuitenkin yhdistyvät taas hyvin onnistuneesti koko sarjan viehättävimmät piirteet; Peter Falkin melkein ikoniksi piirtämän komisarion älykäs leikki, tarkasti pidettyyn kaavaansa rytmitetty käsikirjoitus, mukava huumori ja julma rikos.Ikäisekseen hyvin säilynyttä sarjaa on kivuton seurata, vaikka se onkin vain yksi esimerkki periamerikkalaisesta ja pohjimmiltaan aina samaa rataa etenevästä huipputuotteesta. Toisaalta Columbo soveltuu melkein koko perheelle, sillä pahimpia asioita ei siinä milloinkaan kuvata suoraan, ja isoin osa yhden episodin kestosta kuluu aina sanailuun sekä (harvemmin veristen) todisteiden etsimiseen.Columbon toinen tuotantokausi, kuten ensimmäinenkin, on julkaistu suomitekstein varustettuna boksina. Se ei sisällä lisämateriaaleja.",Ärsyttävä komisarionkäkkänä saa sinut kiinni.
529,30.0,"Tukka harmaantuu ja uurteet kasvoissa syvenevät, mutta miehen takki on yhä samalla lailla rutussa ja sormi pystyssä kuin vuosikymmeniä sitten. Viimeinen tähän asti valmistuneista Columbo-tuotannoista on armottoman pienimuotoisen oloinen verrattuna moniin muihin aikalaisiinsa tv-elokuviin.Vanhaa tuttua Columbo-juttujen kaavaa noudattava Columbo yöelämässä alkaa tapahtumasta, joka muuttuu rikokseksi pelkästään yhden naisen (Sky) typeryyden vuoksi. Tämä nainen on totta kai töröhuulinen blondi, jottei kenenkään tarvitsisi ihmetellä, miksi tyttöriepu tekee mitä tekee. Columbo (Falk), tuo vanha kettu, ilmaantuu kuvioihin vasta myöhemmin. Hieman yllättäen katsojalle näytetään myös nuuskijamestarin työpaikkaa, joka vaikuttaa pian eläkkeelle siirtyvän rahjuksen viimeiseltä sijoituspaikalta - tilat ovat ahtaat ja tunnelma kuin hämähäkinseittiä, tahmeaa ja tunkkaista. Mutta Columbon ympäristö, vaatteet ja olemus vain hämäävät - miehen pää on yhä terävä kuin laser ja huomiokyky tarkka kuin korppikotkalla.Juonikuvioltaan väsähtänyt leffa pysyy pystyssä ainoastaan Peter Falkin karisman voimalla. Oikeastaan Falkin lasisilmässäkin on enemmän karismaa ja ammattitaitoa kuin rainan muissa näyttelijöissä yhteensä. Pintaliitäjien klubeille, kiusallisten nilviäisten koteihin ja pimeille kujille jakautuvan tarinan hahmoista voisi tehdä esimerkkejä kehnon karaktäärikirjoittamisen puolesta. Kumpi lopulta on heikompaa, näyttelijöiden taito vaikuttaa uskottavilta, vai heille annetun materiaalin taso, on melkeinpä yksi ja sama. Columbo on kuitenkin Columbo ja se on ainut seikka, mikä lienee tässä elokuvassa tähdellistä. ",Juonikuvioltaan väsähtänyt tuotos pysyy pystyssä ainoastaan Peter Falkin karisman voimalla.
530,100.0,"Julius 'Groucho' Marx totesi että televisio on erittäin opettava: aina kun hän näki sen päällä hän meni toiseen huoneeseen lukemaan hyvää kirjaa. Amerikkalainen tuotantoyhtiö PBS (Public Broadcasting Service) otti hieman mallia BBC:ltä (British Broadcasting Corporation) ja tuotti sellaisen dokumenttisarjan joka osoittaa Grouchon letkautuksen vääräksi. Ehkä se johtuu siitä että ohjelman pääasiallinen käsikirjoittaja ja isäntä on myös New Yorkin juutalainen, Carl Sagan - tähtitieteilijä, kirjailija, pössyttelijä ja vähän muutakin. Saganin henkilökohtainen matka halki kosmoksen on loistava saavutus lähes kaikilla tavoilla. Se voitti Emmy- ja Peabody-palkinnon ja huimaavasta tietomäärästä huolimatta se säilyttää kiinnostavuutensa myös maallikoille mikä on se tärkein asia ja vaikka aihepiiri on lavea ei se jää pinnalliseksi.Saganin kunnianhimoinen päämäärä on kertoa kaikesta. Matka alkaa luonnollisesti universumin kehityksestä kohti nykyistä muotoaan, sirottelee mukaan tieteen historiaa minkä käsittely perustuu yksittäisten tiedemiesten tutkimuksiin ja lopulta myös etiikkaa. Välillä tämä mielikuvituksen voimalla kosmosta purjehtiva laiva poikkeaa tutkimassa lähinaapureitamme - Marsia ja Venusta, palaa maahan selviytyäkseen elämän ilmestymisestä, raapii aika-avaruuden rajapyykkiä ja mahdollisuutta kiertää se ja luonnollisesti lopettaa sisältönsä hiljentävällä ja optimistisella hehkulla. Tätä hehkua ihaillessa on kuitenkin syytä muistaa se että tieto koko ajan kasvaa, kehittyy ja tarpeen vaatiessa hylkää vanhentuneen itsensä, eli Sagan ei voi olla kiistaton auktoriteetti kosmokseen liittyen. Tuotantoarvot ovat täydellisen riittävät. Sagan käyttää apunaan tarpeistoa, upeita näkyjä maasta ja avaruudesta sekä myös maan päällä olevista sijainneista. Saganin henkilökohtainen matka kosmoksen halki on hänen matkansa, mutta hän kutsuu katsojat mukaan ja pitää huolen heistä hyvän isännän tavoin. Hän pitää oman egonsa tiukasti kurissa, välttää saarnaamisen ja saa monet hankalat käsitteet (Draken yhtälö, tesserakti, Miller-Ureyn koe) käsinkosketeltavan selkeiksi ja lisäksi hänellä on riemastuttava määrä showmieltä kiinnittämään katsojien mielenkiinto. ",Sagan tekee mahdottoman.
531,90.0,"Syyskuun 28. päivä 1980. Astronomi Carl Sagan käytti halvaksi aivonollaajaksi taantunutta välinettä ja kutsui suunnattoman yleisön matkalle kosmokseen. Matkalle mikä perustui kahteen asiaan: tieteeseen ja mielikuvitukseen. Tieto on lisääntynyt ähkyyn asti ja sellaisessa tilanteessa on jokseenkin soveliasta että edesmennyttä Carl Sagania seuraa mies joka joskus (todistettavasti) ollessaan 17-vuotias tapasi Saganin ja oppi millainen ihminen hän halusi olla. Neil deGrasse Tyson ei ole enää 17-vuotias, mutta hän on astronomi ja oppaana uuteen matkaan kosmokseen. Tällä kertaa se on matka aika-avaruuden lävitse ja aikaa on kulunut yli 30 vuotta edellisestä matkasta.Neil deGrasse Tysonin opastuksella matka alkaa osoitteestamme kosmoksessa ja kunnianhimoinen päämäärä on kertoa kovasta tieteestä. Tarkkailun alla on paitsi kosmos itsessään ja sen rajaava valon nopeus myös tämän yksinäisen, kalpeasti sinisen pisteen historia ja myös sitä asuttavan lajin mahdollisuudet ja tulevaisuus. Välissä historia antaa esimerkin onnekkaista arvauksista tai sitkaista tutkimuksista joiden tulokset ja merkitys vuosia myöhemmin ovat ilmiselviä. Tämän matkan apuna on laadukas tekninen toteutus ja rohkeasti eri kerrontatapoja  yhdistelevä tyyli. Käsikirjoittamassa on myös edesmenneen Carl Saganin leski jonka kädenjälki varmistaa että uusi matka kosmoksen halki on velkaa edelliselle.Teknisesti tämä uusi matka kosmoksessa on toimiva ja havainnollinen. Erinäisten erikoistehosteiden lisäksi apuna käytetään animaatiota dramatisoimaan historiallisia hetkiä ja oppaan virassa Neil deGrasse Tyson tarjoaa tieteellistä lämpöä kokonaisuuteen. Hän ei ole yhtä suuri showmies kuin edeltäjänsä eikä alleviivaa tiettyjä ilmauksia, mutta hyvin hän tehtävästään suoriutuu.",Uusi matka kosmoksen halki kulkee samoja reittejä.
532,90.0,"Mää en tiärä mittään. En yhtään mittään mää tiärä. Mut sen mää tiärän, etten mää tiärä miksi en ollut ennen katsonut Cowboy Bebopia. Mikäli Cowboy Bebop ei ole nimenä tuttu, niin kyseessä on SE anime, joka vuosituhannen taitteessa mullisti hetkessä koko taiteenlajin ja oli yksi niitä avainsarjoja, jotka tekivät animesta mainstreamia lännessä 2000-luvun alussa. Cowboy Bebop on yksi kaikkien aikojen palvotuimmista ja kuuluisimmista animesarjoista ja kuuluukin itsestään selvänä osana aivan jokaisen itseään kunnioittavan animeharrastajan yleissivistystä siinä missä ghiblitkin. Jos ei vielä ole tullut nähtyä, niin kipin kapin vain katsomaan.Ensimmäinen juttu, joka tässä pistää silmään jo aivan ensimmäisen jakson ensimmäisillä minuuteilla on tämän sarjan pistämätön ja hyvällä tavalla länsimaiselta kalskahtava tyylitaju. Visuaalisesti Cowboy Bebop on harvinaisen nätti yhdistelmä sopivan säästeliästä cgi-tekniikkaa ja erittäin tasokasta perinteistä animaatiota yhdistettynä taustalla letkeän ja hurmeisen välillä raikaavaan jazz- ja rock-musiikkiin. Perinteiseen Japani-tyyliin timanttiseen alkuvideoon on ladattu kaikki liikenevät paukut ja nerouden rippeetkin ja lopputuloksena on mahdollisesti kaikkien aikojen hienoin lajissaan. Tiettävästi sarjaan ja alkuvideoon on inspiraatio saatu Gunsmith Cats: Bulletproofin vastaavasta, joka sekin on pahuksenmoinen jazz-paukku.Tarinapuolella Cowboy Bebop on animeksi poikkeuksellinen hahmokeskeinen ja koostuu lähinnä yksittäisistä hyvin löyhän kehystarinan yhdistämistä populäärikulttuuriviittauksia ja irtovitsejä viljelevistä irtotarinoista, joissa seurataan keskeisten henkilöiden puuhastelua ja lähinnä syvennetään heidän persoonallisuuksiaan. Pääosassa sarjassa on toverinsa Jetin kanssa avaruudessa leijaileva, traagisen menneisyyden kyynistämä palkkionmetsästäjä Spike, jonka kimppaan liittyy myöhemmin ""vaarallinen nainen"" Faye ja ainakin näennäisen huoleton tietokonenörtti Edward. Koko sarjan sykkivä sydän on sen mahtavat ja monipolviset hahmot, joiden tekemisiä katsellessa ei oikeastaan osaa isompaa juonta kaivatakaan. Taisin aiemmin kutsua Matka maapallon ympärin hahmoja parhaiksi genressä, mutten oikeasti ollut siinä vaiheessa nähnytkään tätä sarjaa. Cowboy Bebop saattaa nimittäin pistää vielä sitäkin paremmaksi; nämä hahmot ovat jo niin hyviä, että ne voisi melkeinpä pistää tilanteeseen kuin tilanteeseen ja jälki olisi aina kiinnostavaa katseltavaa. Kun tässä ei edellisen tavoin ole juurikaan havaittavaa filleriä eikä turhia lisäyksiä, on kokonaisuuskin pistämättömän laadukas kauttaaltaan.",Kuuluu itsestään selvänä osana jokaisen itseään kunnioittavan animeharrastajan yleissivistykseen.
533,100.0,"Taas kerran BBC todistaa valta-asemansa pukudraamojen mestarina tarjoillessaan viisiosaisen kertomuksen Cranfordin pikkukaupungin iloista ja suruista 1840-luvun Englannissa. Tarina ei kuitenkaan ole aivan tyypillinen masterpiece-draama, vaan Cranfordia leimaa kekseliäs ja nokkela huumori, joka paistaa läpi myös hieman dramaattisimmissakin kohtauksissa. Huumorin ja historiallisen pukuloiston lisäksi Cranfordissa saa nauttia sanoinkuvaamattoman upeasta näyttelijäntyöstä. Britannian naisnäyttelijöiden parhaimmiston miehittämä roolilista lähentelee täydellisyyttä ja saa kyllä nostamaan hattua BBC:lle.Tarina alkaa keväästä 1842, mutta Cranfordin kaupunki ei ole paljoakaan muuttunut sitten Napoleonin sotien. Se ei näytä haittaavaan kaupungin asukkaita, joille muutos on todellinen peikko ja pelonaihe. Muutokset alkavat kuitenkin tunkea myös Cranfordin idylliseen paratiisiin uudistusmielisen nuoren lääkärin saapumisen sekä rautatien rakentamisen muodossa, ja näiden kahden ""pääjuonen"" siivittämänä nähdään häitä, hautajaisia, kiellettyjä romansseja, köyhyyttä, sairauksia, kuolemaa ja puutarhajuhlia. Tarinan pääteema on vanhan vallan jäännösten siirtyminen uuden ajan tieltä, mutta siltikään Cranford ei ole mikään ""vanhojen hyvien aikojen"" muisteloteos, vaan ennemminkin täysverinen saippuasarja maustettuna hienoilla hatuilla ja vuokratuilla hevosvaunuilla. Suomennetun nimensäkin mukaan sarjan keskiössä ovat naiset ja tarkemmin sanottuna naiset, joille juoruilu on elämäntapa. Kaupungin johtohahmo on Eileen Atkinsin esittämä ankara, mutta oikeudenmukainen Deborah Jenkyns, joka määrittelee kaupunkilaisten rutiinit aina vierailuajankohdista appelsiinin syömiseen. Deborahilla on myös sisar, Matty (Judi Dench), joka on hieman hidasälyinen, mutta kiltti ja sympatiaa herättävä - toisin kuin sisarensa. Heidän lisäkseen tarinan ytimessä ovat kylän juorukello neiti Pole (Imelda Staunton), hassahtanut leskirouva Forrester (Julia McKenzie) sekä jalosukuinen rouva Jamieson (Barbara Flynn), joka on varakkaampi kuin muut kaupungin naiset, eikä koskaan unohda mainita sitä. Lisäksi sarjan alussa Jenkynsien neitien luokse saapuu nuori Mary Smith (Lisa Dillon), joka hyvän huumorintajunsa ja käytännönläheisen järkensä avulla sopeutuu Cranfordin pikkusieluiseen elämään. Cranfordin pikkuseurapiirien yläpuolella on vielä aristokraattinen Lady Ludlow, joka ei voi hyväksyä teollistumista ja tekee kaikkensa sen estämiseksi kaupungissa. Fransesca Annisin esittämänä armollinen lady nousee miltei jumalaiseksi olennoksi kuolevaisten cranfordilaisten edessä. Pyöriihän kuvioissa myös miehiä, mutta he jäävät auttamattomasti hameväen jalkoihin, siitäkin huolimatta, että heitä on otettu esittämään Michael Gambonin ja Jim Carterin veroisia tähtiä.",Sydäntälämmittävän nokkela sarja.
534,100.0,"Dallas on yksi tv-historian ikimuistoisimmista sarjoista ja yksi 1980-luvun ikoneista. Saaga alkoi kuitenkin jo 1970-luvun puolella ja aluksi siitä suunniteltiin vain 5-osaista minisarjaa. Suosio kuitenkin yllätti tekijätkin ja niinpä sarjaa jatkettiin. Ensimmäisen kauden kaikki viisi jaksoa ovat omia kokonaisuuksiaan ja jokaisen jakson pääosissa ovat eri Ewingit. Kuten kaikki Dallas-fanit muistavat ensimmäisessä jaksossa Ewingien nuorempi poika Bobby vie kotiin juuri vihille viemänsä Pamela Barnesin, joka aiheuttaa kohua koska Pamela on Ewingien verivihollisen Digger Barnesin tytär. Toisessa jaksossa Pamela opettaa Ewingien keskimmäisen pojan Garyn tyttärelle Lucylle elämää ja kolmannessa jaksossa keskitytään Ewing Oilin bisneksiin ja J.R. pääsee pääosaan. Neljännessä jaksossa Southforkiin saapuu tunkeilijoita jotka pistävät J.R.n vaimon Sue Ellenin ja matriarkka Miss Ellien koville. Viimeisessä jaksossa vietetään ensimmäistä kertaa perinteisiä Ewingien barbecue-juhlia, jotka päätyvät Pamelan onnettomuuteen ja keskenmenoon.Alussa paha poika J.R. Ewing oli vain sivuhahmo, mutta kohosi nopeasti koko sarjan kiinnostavimmaksi hahmoksi. Bobbyn ja Pamelan rakkaustarina oli tarkoitettu sarjan kantavaksi voimaksi ja sellaisena se pysyikin vuosien ajan J.R.n jatkuvien juonittelujen ohella. Minisarjaksi tarkoitetun ensimmäisen ""kauden"" ajan Southforkin ranchi näytti kovin erilaiselta ja muutenkin tunnelma oli erilainen, koska sarja ei vielä ollut jatkuvassa tuotannossa. Southforkin tilanhoitaja Ray Krebbs oli myös hahmona kovin erilainen. Hän juonitteli J.R.n apurina ja veuhtasi heinäladossa Lucyn kanssa, joka myöhemmin tulisi paljastumaan hänen sukulaisekseen. Toisen kauden päästessä vauhtiin tapahtumat alkoivat saada enemmän jatkuvajuonisuutta vaikka siinäkin suurin osa jaksoista kertoi oman lukunsa Ewingien elämästä. Jokaisen jakson lopussa tapahtumat saatiin onnellisesti päätökseen, muutamaa kaksiosaista jaksoa lukuunottamatta. Kauden aikana pääsemme tutustumaan hulttiopoika Gary Ewingiin eli Lucyn isään, jota tosin esittää eri näyttelijä jona hänet myöhemmin tulemme tuntemaan. Myös Sue Ellenin sisar piipahtaa Dallasissa eri näyttelijän esittämänä. Samoin Bobbyn nuoruuden rakkaus Jenna Wade on mukana kahdessa jaksossa sotkemassa Bobbyn ja Pamelan välejä - hänkin eri näyttelijän esittämänä (myöhemminhän hahmo palasi vakituisesti Dallasiin Priscilla Presleyn näyttelemänä). Myös Donna Krebbs on sivuhahmona parissa jaksossa lyhyessä suhteessa Rayn kanssa. ","Tuohon aikaan Dallas oli myös vakavasti otettava draamasarja, joten turhalta ylidramatisoinniltakin vältytään."
535,100.0,"Minisarjan ja ensimmäisen varsinaisen tuotantokauden jälkeen Dallas pääsi vasta kunnolla vauhtiin. Tällä tuotantokaudella ollaankin jo asian ytimessä. Edelleenkin sarjan jaksot olivat pitkälti omia kokonaisuuksiaan ja ne päättyivät langat yhteen nitoviin useimmiten onnellisiin loppuihin, mutta jatkuvajuonisuus valtasi yhä enemmän alaa.",Matkalla maailman merkittävimmäksi tv-sarjaksi.
536,100.0,"Hell of a place to make your fortune.Deadwoodin ensimmäinen tuotantokausi käsittää 12 jaksoa. Jokainen jakso on varsin erilainen, mutta jokaisella on myös jatkumo edellisistä jaksoista, eikä ole ihme jos kesken kauden telkkarin eteen tiensä löytänyt katsoja on pihalla. Kaikki jaksot ovat myös tasollisesti aivan eri laatua. Pari jaksoa ovat selkeästi muita huonompia ja pistemäärä jää neljään pointsiin, mutta suurin osa jaksoista saa täydet pisteet, joten ensimmäisen tuotantokauden kokonaisuus on siis ansaitut viisi pistettä viidestä.Deadwood on draamasarja kerrottuna westernin keinoin, mutta mitään saippuasarjaa on turha odottaa tai perinteistä sisäsiistiä TV-länkkäriä. Deadwood ei näytä pyssymiehiä sankareina tai inkkareita yltiöpahiksina. Sankarillisia pyssymiehiä ei Deadwoodista löydy, eikä väkivaltaan ainakaan ensimmäisessä tuotantokaudessa ryhdytä kovinkaan usein. Mutta silloin kun siihen ryhdytään, se näytetään brutaalina, realistisena ja takuuvarmasti vastenmielisenä, sillä sitähän se väkivalta on.Deadwood perustuu löyhästi tositapahtumiin. Se seuraa Deadwood-nimisen kylää ja siellä omaisuutta hankkivien kehitystä omalla sarallaan. Deadwood sijaitsee Etelä-Dakotassa. Tapahtumat sijoittuvat vuoteen 1876. Aikaan jolloin elettiin vahvemman oikeudella, ja aikaan jolloin Villistä Lännessä alettiin pikkuhiljaa kehittyä nykyiseen tilanteeseen päin. Deadwoodin tuppukylässä on värikkäitä ihmisiä, jotka yrittävät saada tienestinsä eri tavoin. Henkilöhahmot ovat mielenkiintoisia ja kaikki keskenään erilaisia. Kun Deadwoodissa tulee ruumiita, ei lääkäri Doc Cochranilla (Brad Dourif) ole paljoa tekemistä, vaan ruumiit viedään suoraan Herra Wun (Keone Young) sioille. Laki on Deadwoodissa vain nimellinen pikkuseikka, jota seurataan vain suurin piirtein. Kuten jos joku isokiho murhataan, silloin yritetään saada syyllinen vastuuseen. Näistä aineksista kehkeytyy erittäin mielenkiintoista TV-draamaa. ""HBO:n laatusarja"" -mainostus pitää tässä tapauksessa varsin hyvin paikkansa.Deadwood ei missään tapauksessa ole mikään tyypillinen western. Itse asiassa yhtä realistista westerniä Amerikan maalta on tullut vain Peckinpahilta (Hurja joukko) ja Eastwoodilta (Armoton). Deadwood ei kosiskele yleisöään sankareilla, johon voi samaistua tai ""pahojen"" inkkarien ""oikeutetulla"" lahtaamisella, vaan se yksinkertaisesti näyttää Villin Lännen toisen puolen, jota ei ole ennen pahemmin näytetty. Tähtilippuakaan ei ruudussa kertaakaan liehu. Kenenkään ihmisen uran kehitystä ei TV:ssä yhtä kiehtovasti ole aikoihin näytetty. Deadwood on omalle tyylilleen uskollinen ja jokainen jakso kantaa ylväästi tätä tyyliä yllään. ""God rest the souls of that poor family... And pussy's half price for the next 15 minutes!""Deadwood on ainoa laatuaan jenkkiläisessä TV:ssä. Siinä ei kaunistella mitään ja isojen miehien ei tarvitse varoa ärräpäitään. Kukkahattu-tätien mieleen Deadwood ei varmasti ole, sillä fuck- ja cocksucker -sanoja viljellään ainakin joka toiseen lauseeseen, kuten sen ajan miehet varmasti viljelivätkin. Ja kyllähän se väkivalta (vaikka onkin vähäistä) on sen verran rankkaa katsottavaa, että K15-merkintä on varsin varteen otettava suositus. Väkivaltaa ei ole sisällytetty  jokaiseen jaksoon, mutta mitään jaksoa ei kannata kovin nuorten antaa katsoa. Näyttelytyö Deadwoodissa on kertakaikkisen loistavaa. Ian McShanen näyttely Al Swearengenina, huoratalon/baarin pitäjänä, joka tekee hommansa oman kädenoikeudella, on parasta mitä TV:ssä on ikinä nähty. Ja David Carradinen velipuoli Keith Carradine vetää niin ikään loistavan roolin niissä muutamassa jaksossa legendaarisen murhamiehen Wild Bill Hickokin roolissa. Ainoa valituksen aihe tulee Robin Weigertista Calamite Janen roolissa. Weigert on teennäinen eikä sisäistä hahmoaan hyvin, vaikka ulkoisesti näyttääkin tarpeeksi paljon samalta. Mainittakoon, että Calamity Jane pukeutui ja käyttäytyi kuin mies. Powers Boothekin vetää loistoroolin Cy Tolliverina. Timothy Olyphant näyttelee koko kauden läpi ns. pääroolissa Seth Bullockina mukavasti.David Milch on luonut erään 2000-luvun parhaista ja realistisimmista sarjoista, joka tullaan muistamaan vielä vuosikymmeniä tästä eteenpäin. Toivottavasti Nelonen näyttää vielä loputkin tuotantokaudet lähitulevaisuudessa. DVD tulee varmasti ostettua hyvinkin pian, sillä kyllähän tätä mielellään katsoo enemmänkin kuin kerran.Kokonaisuutena Deadwoodin ensimmäinen tuotantokausi on loistava, ehdottomasti yksi 2000-luvun parhaista sarjoista.  Deadwood on kaikin puolin nerokas, mutta melkoisen hidastempoinen. Hidas tempo tosin auttaa syventymään paremmin erittäin monen kirjaviin ja mielenkiintoisiin henkilöhahmoihin. Väkivallalla ei mässäillä, mutta kun sille päälle satutaan, muuttuu meno karuksi. Suosittelen sarjaan tutustumista kaikille hyvästä draamasta ja westernistä pitäville.""No law at all... in Deadwood... Is that right?""",David Milch on luonut erään 2000-luvun parhaista ja realistisimmista sarjoista.
537,100.0,"HBO:n Deadwood on edennyt toiselle tuotantokaudelle. Meininki on edelleen tylyä, vaikka laki ja järjestys onkin tulossa alueelle. Mutta niillä ei ole vielä juuri mitään merkitystä. Arki jatkuu edelleen ykköskaudesta tuttuun malliin. Väkivaltateot ovat tavallisia ja moni ei kuole vanhuuteen.Deadwood poikkeaa varsin radikaalisti muista TV-sarjoista, eikä monikaan western pääse meiningillään lähellekään tätä sarjaa. Tämä TV-sarja on hyvin realistinen ja karu. Väkivalta on realistista ja tylyä, eikä sitä kaunistella. Kun joku tapetaan, niin kyllä siinä verta tulee. Ei joka jaksossa tosin väkivaltaa esiinny, mutta silloinkin näytetään lännen maailma karussa valossa. Toinen poikkeava piirre muista westerneissä on kielenkäyttö. Se on todellakin lievästi ilmaistuna törkeää. F*ck on hyvin suosittu sana. Ja tällaista meininki oli tuolla päin maailmaa tavallista reilu sata vuotta sitten.Hahmopuoli on myös toteutettu erinomaisesti. Osa hahmoista ovat oikeasti eläneitä henkilöitä, mutta mukana on myös täysin fiktiivisiä hahmoja. Hahmot ovat hyvin realistisia ja aidonoloisia. Kukaan ei ole sen paremmin paha kuin hyväkään ja jokainen toimii omalla tavallaan ja toimivat omien ja läheistensä etujen mukaisesti. Hahmot ovat hyvin mielenkiintoisia ja muistettavia, eikä huonosti tehtyjä hahmoja ole. Jokainen hahmo saa juuri sen verran tilaa kuin tarvitseekin. Myös näyttelytyö auttaa tekemään hahmoista aidon oloisia.Tapansa mukaan HBO on pistänyt kauden pituudeksi kaksitoista jaksoa. Tällöin ei synnykään mitään täytejaksoja, vaan juonta kuljetetaan jouhevasti eteenpäin ilman tyhjänkäyntiä. Tapahtumat noudattavat pääasiallisesti oikeita historiallisia tapahtumia, mutta on myös otettu isojakin vapauksia joihinkin asioihin. Tarina pyörii lähinnä muutaman hahmon ja heidän liiketoimiensa ympärillä, mutta muitakin asioita otetaan hieman esille. Tapahtumat etenevät aika tiiviillä tahdilla ja tämä vaatiikin katsojalta keskittymistä. Jo yhden jakson välistä jättäminen voi aiheuttaa sen, että tippuu kärryiltä.",Deadwood erottuu muista westerneistä realistisuudellaan.
538,100.0,"Puolalaismestari Krzysztof Kieslowski (1941 - 1996) teki vaikuttavalla urallaan jos jonkinlaisia tutkielmia ihmisyydestä ja moraalikysymyksistä. Näistä teoksista tunnetuin ja yleisesti arvostetuin lienee Dekalog (suomalaisittain Kymmenen käskyä) - Puolan televisiota varten tehty minisarja moraalitarinoista, jota voidaan myös arvostella vajaa kymmentuntisena episodielokuvana. Dekalog pitää sisällään kymmenen hyvin tummansävyistä ja ihailtavan vähäeleisesti kerrottua ihmisläheistä tarinaa, joiden perustana toimii viitteellisesti muuan Raamattu-tekeleessäkin komeilleet kymmenen käskyä. Dekalog oli viimeinen elokuva, jonka Kieslowski sijoitti kokonaan kotimaahansa Puolaan, tämän jälkeen Ranska sai suuren osan Kieslowskin tuotannossa. Episodien nimet ovat Suomessa saaneet muotonsa kymmenen käskyn mukaan, alun perin nimet ovat vain järjestysnumeroita, luonnollisesti puolaksi.Ensimmäinen käsky (jeden) kertoo 11-vuotiaasta Paweł-pojasta ja hänen Krzysztof-isästään. Heidän elämäänsä säätelee (öh, huippumoderni) tietokone. Pawełin täti on kirkon hommissa ja toivoisi Pawełinkin yhtyvän ""harrastukseen"", mutta isältä saadut luistimet kiehtovat niin paljon, ettei aikaa tunnu jäävän muulle. Läheisen lammen jää vetää poikaa puoleensa, mutta ovatko tietokoneen tekemät laskelmat jään lujuudesta uskottavia? Ensimmäinen episodi on muiden tapaan rauhallisesti kerrottu tunnelmapläjäys, jonkalaisia tekisi mieli nähdä useamminkin. Kieslowskin riisuttu ja vähäeleinen tyyli sopii tarinaan kuin sormi nenään. Episodi on aidosti koskettava ja riipaiseva tarina tyhjyydestä ja menetyksestä, sekä siitä miten ulkopuolinen asia (tässä tapauksessa tietokone) voi kontrolloida elämää. Raamatun mukaanhan ""sinulla ei saa olla muita jumalia"", mutta silti isällä on uusi ja tyylikäs tietokone alituisen palvonnan kohteena ja pojan uudet luistimet ovat hänen silmissään vähintäänkin jumalaiset.Toinen käsky (dwa) on tarina vanhemmasta lääkärismiehestä, joka saa yllättävän vieraan. Apua kaipaavan Dorotan aviomies tekee kuolemaa ja tämä on raskaana, eikä lapsi ole miehensä alulle laittama. Jos mies kuolee, Dorota haluaa pitää lapsen jos ei, hän haluaa abortin. Lekuri kokee probleeman ahdistavana, sillä se koskee suoraan elämää ja kuolemaa, eikä hän mielellään leikkisi jumalaa. Symbolinen tarina on kuvauksellisesti upeaa seurattavaa ja tarina on kiehtova ja ajatuksia herättävä. Toinen episodi on erinomainen esimerkki tapauksesta, jossa saa tosissaan etsiä viittausta Raamatun toiseen käskyyn (joka siis kuuluu - ""älä turhaan lausu herrasi, sinun jumalasi nimeä""), sillä päällepäin yhteyttä ei huomaa. Onko yhteys vaikkapa siinä, ettei lääkärismiehemme halua leikkiä jumalaa ja ottaa käsiinsä sätkynuken naruja, sitä voi jokainen itse päätellä.Kolmas käsky (trzy) aloittaa tarinansa joulukirkosta, jossa perheenisä näkee erään naisen silmistä menneisyyteensä. Tarina yksinäisyydestä ja ilottomasta elämästä muistuttaa paikoin hyvinkin selkeästi Taksikuskia. Kuuluuko jouluna muka olla yksin? Kolmas episodi on myös vallan hienoa katseltavaa, vaikkei aivan kahden edellisen tasoa olekaan. ""Pyhitä lepopäiväsi"" -käsky ei tunnu kolmannen episodin henkilöitä paljoa painavan.Neljännen käskyn (cztery) keskustana on äitinsä jo vauvana menettänyt Anka, joka on  aina ollut isänsä kanssa kuin kaverukset. Isä on säilyttänyt salassa jo vuosikaudet kirjettä, jonka Ankan äiti on Ankalle osoittanut. Kirje sisältää oleellista tietoa Ankan isästä ja kirjeen löydettyään ja luettuaan Anka ei oikein tiedä, mitä tuntea. Neljäs episodi kertoo ikimuistoista tarinaa isä-tytär -suhteesta, joka poikkeaa selkeästi Dekalogin useimmista episodeista, vaikka yhtäläisyyksiäkin on huomattavasti. ""Kunnioita vanhempiasi"" -käsky tulee tarinan takaa selkeästi esille, mutta on tulkinnanvaraista nostaako sen muuta tarinaa tärkeämmäksi seikaksi.Viides käsky (pięć) on tuntiin tiivistetty versio Kieslowskin aiemmasta Lyhyt elokuva tappamisesta (Krótki film o zabijaniu) -teoksesta. Episodi tutkii laittoman ja laillisen tappamisen minimaalisia eroja ja pohtii kuolemantuomion tarpeellisuutta. Nuori Jacek tappaa kiihkoissaan raa'asti taksikuskin, josta seuraa vähintään yhtä raaka teloitus. Syvällinen ja rutkasti ajatuksia herättävä tarina vetää todellisesti jalat alta ja pistää hiljaiseksi. Karu, koskettava ja piinaavakin kertomus pitää täydellisesti otteessaan. ""Älä tapa"", sanoo Raamattu kaikessa yksinkertaisuudessaan - ja sitä käsittelee Dekalogin viides episodi muihin osiin verrattuna poikkeuksellisen suoraviivaisesti. Onko teloitus koskaan oikeutettua, vaikka olisikin päässyt tapahtumaan raaka ja julma tappo? Puhuttelevaa. Viides episodi on kokonaisuutenaan ehkäpä Dekalogin paras osa.Kuudes käsky (sześć) on niin ikään tiivistetty versio, tällä kertaa elokuvasta Lyhyt elokuva rakkaudesta (Krótki film o miłości). 19-vuotias Tomek ryhtyy tutkimaan kaukoputkellaan vastakkaisen asunnon kaunista vanhempaa naista. Kieslowskin käsissä Takaikkunan näennäinen ""Peeping Tom -asetelma"" kohtaa Blue Velvetin seksuaaliset paineet ja pakkomielteet ainutlaatuisen tehokkaalla ja puhuttelevalla tavalla. Lopetus on erilainen kuin pitkässä elokuvassa, eikä tämä aivan sille vertailussa pärjää, sen verran paremmin on pitkässä elokuvassa syvennytty asian ytimeen. Tällaisenaankin Kuudes käsky sijoittuu parhaimpien episodien joukkoon, kokopitkän elokuvan näkemisestä on tosin reilusti hyötyä tietääkseen kaiken oleellisen tapahtumista. Jo aiemmin syntynyt Lyhyt elokuva rakkaudesta sai Dekalogiin päädyttyään teemakseen käskyn ""älä tee huorin"".Seitsemäs käsky (siedem) on pohjimmiltaan tarina perhesiteistä. Majka ei ole mikään Vuoden äiti -palkinnon varma voittaja. Vasta 16-vuotiaana synnyttäneen Majkan äiti, Ewa, on tämän tyttären, Anian, laillinen huoltaja. Anialla ei ole hajuakaan, että Majka on tämän oikea äiti ja Majka haluaa tyttärensä olevan hänelle tytär eikä pikkusisko. Niin hän saa päähänsä viedä Anian mukaan pikku retkelle Ewan nenän alta. Omalaatuinen äiti-tytär-äiti -tarina jättää katsojassaan jotenkin selittämättömän tyhjän olotilan ja vetää tosissaan hiljaiseksi. ""Älä varasta"" -käskyn pohjalta on saatu aikaan vähän erilainen kertomus varastamisesta, tässä tapauksessa äiti varastaa tyttärensä omalta äidiltään, lapsen viralliselta huoltajalta.Kahdeksas käsky (osiem) kietoo tarinansa ""älä anna väärää todistusta lähimmäisestäsi"" -käskyn ympärille. Episodi kertoo puolalasiamerikkalaisesta naisesta, joka Jenkeistä Puolaan palattuaan liittyy mukaan etiikkakurssille, jota vetää tuttu kasvo toisen maailmansodan ajoilta. Valhe ja totuuksien kiistäminen ovat päällimmäisenä teemana.Yhdeksäs käsky (dziewięć) kertoo Romanista ja Hankasta. Roman on impotentti, eikä usko Hankan enää haluavan olla tämän kanssa. Hanka vakuuttelee toista, mutta totuus kyllä selviää Romanille. ""Älä himoitse lähimmäisesi vaimoa"" -käsky on käännetty nykyaikaisempaan muotoon, jossa nainen on se pettävä osapuoli. Turhaan sormella osoitteluun ei sorruta, vaikka selväähän se on, ettei Hankan touhut kovin hyväksyttäviä ole, joskin tavallaan ymmärrettäviä. Episodin loppukäänne on ihan oma lukunsa.Kymmenes käsky (dziesięć) on kertomus veljeksistä, joista toinen on perheellinen mies ja toinen punkrock-yhtyeen nokkamies. Pari vuotta on kulunut veljesten viimetapaamisesta. Isän kuolema tuo kuitenkin veljet yhteen. Pojille perinnöksi jäänyt postimerkkikokoelma lähentää veljien välejä kummasti, sillä kokoelma paljastuu likimain arvokkaimmaksi kokoelmaksi, mitä Puolasta löytyy. Toisin kuin muissa osissa, kymmenes episodi sisältää mustaa huumoria ja taustallakin kuullaan yllättäen punkrockia. Radikaali suunnanvaihdos toimii kuitenkin erittäin hyvin. ""Älä himoitse lähimmäisesi omaisuutta"" -käsky on miehiltä täysin unholassa kun pelissä on arvokas postimerkkikokoelma.Vahvat ja erittäin hienot näyttelijäsuoritukset tukevat erinomaisesti esimerkillisesti kirjoitettuja hahmoja. Erityisesti viidennen episodin Miroslaw Baka ja kuudennen Olaf Lubaszenko tekevät hyvin mieleenpainuvaa työtä. Piotr Machalica yhdeksännessä episodissa vetää pakahduttavan hienon roolin. Eikä muissakaan yksinkertaisesti mitään moitittavaa ole. Kieslowski saa näyttelijöistään kaiken mahdollisen tehon irti, eikä oikeastaan parempaa lopputulosta voisi toivoakaan.Vaikka Dekalog viitteellisesti käsitteleekin kymmentä käskyä, kyse ei todellakaan ole jeesustelusta, mistään hengellisestä tai ylipäänsä mistään uskontoon liittyvästä. Tällainen elämäntapa-ateistikin voi ongelmitta nauttia hienosta tarinasta, eikä tarvitse välissä tuskailla, kuinka ""jumalan sanaa"" tyrkytetään joka väliin, amerikkalaisuus kun on Dekalogissa kaukana. Eipä olisi Raamatun kymmenen käskyä ilman Kieslowskia pääni sisällä mitään ajatuksia liikkeelle laittanut.Kokonaisuutenaan Kieslowskin massiivinen (mestari)teos on komeimpia elokuvallisia ilmaisuja, mitä on vastaani tullut. Edesmennyt mestariohjaaja Stanley Kubrick on sanonut Dekalogin olevan ainoa todellinen mestariteos, jonka hän elinajaltaan pystyy nimeämään ja They Shoot Pictures, Don't They -elokuvasivustokin on nimennyt Dekalogin sadan kaikkien aikojen parhaan elokuvan joukkoon, ja kyseiset kunniamaininnat se toden totta ansaitsee.Dekalog sisältää harvinaisen laajan tunneskaalan, loistavaa näyttelyä sekä upeita ja ajatuksia herättäviä tarinoita. Kaksi kovaa Krzysztofia, Kieslowski ja Piesiewicz, ovat kynäilleet ainutkertaisen käsikirjoituksen, joka antaa aihetta ajatuksien pyörittämiselle ja puhuttelee samalla. Tarina on monitulkintainen ja symbolinen, josta voi helposti löytää yhtäläisyyksiä omaan elämäänsä. Kiesowskin vähäpuheiset ja ajatusmaailmaltaan pessimistiset ihmiset muistuttavat läheisesti oman Kaurismäkemme elokuvien henkilöitä. Elämä on lohdutonta Puolassa vielä vuosikymmeniä toisen maailmansodan jälkeenkin. Teemat ovat Dekalogissa universaaleja, joten suurista kulttuurieroista ei Suomeen nähden voida puhua. Vakava, haikea ja tavallaan raskaskin tarina ihmisyyden keskeisimmistä kysymyksistä on toteutettu suurella tunteella. Lopputuloksena on veret seisauttavaa ja hengityksen salpaavaa ajatonta draamaa. Episodien 1-9 sisältämät raukeat musiikit täydentävät tunnelmaa entuudestaan. Jokainen osa on kuin lyhyt elokuva ja jokainen osa on hyvin tärkeä osa kokonaisuutta. Joku episodi ei ole välttämättä yhtä mahtava kuin joku toinen, mutta kokonaisuus iskee kuin useampi tuhat volttia. Dekalog on täydellisyyttä hipova moderni klassikko ja nykyelokuvan tärkeimpiä teoksia, sekä Kieslowskin kenties tärkein työ. Yksi omista suurista suosikeistani.",Ajatonta draamaa.
539,60.0,"Koska katsoin ja arvostelin juuri äskettäin Masaaki Yuasan uuden näkemyksen Devilmanin tarinasta, katson velvollisuudekseni käydä läpi myös tämän suoraan kasetilla julkaistun kasariversion, johon moni tuntuu sitä uutta kovasti vertailevan. Tarina tässä vastaa käytännössä uuden sarjan 2-3 ensimmäistä jaksoa. Akira on nössö pupupoika ja itkupilli, joka joutuu alussa pirun riivaamaksi ja muuttuu Devilmaniksi, joka on puoliksi sielunvihollinen ja puoliksi ihminen. Yhdessä ystävänsä Ryon kanssa Vihtahousumies sitten taistelee maailmaa riivaavia demoneita vastaan.Isoin ongelma tässä versiossa käytännössä jo paperilla on sen lyhyys. Kasari-Devilman kun sattuu olemaan vain kahden osan pituinen raakile, tästä on ihan suosiolla jätetty kaikenlainen tarinallinen osuus pois ja keskitytty lähes pelkästään mättämiseen. Siinä käytännössä onkin koko juttu pähkinänkuoressa: Vihtahousu-Akira vetää pahiksia turpaan ja se siitä.Ärsyttävänä puolena tämän tekijöillä on ollut samalla paha taipumus vetää kaikenlaisia juttuja hihastaan milloin sattuu. Ensimmäisessä osassa ei esimerkiksi nähdä Devilmania kuin pieksemässä pahiksia vähän nyrkkisillään kun seuraavassa jaksossa hemmo osaakin jo ampua laaseria ja yhtäkkiä lentääkin. Mistäköhän nämäkin supervoimat näin yhtäkkiä taas tupsahtivat?Aidosti viihdyttävintä ainesta Devilmanissa on sen LEGENDAARISEN karmaisevat englanninkieliset dubbaukset. Ei riitä, että hahmojen reaktiot ovat perinteiseen tapaan muutenkin miten sattuu, mutta jostain ihme syystä tämän dubbaajat päättivät lisätä sekaan läjäpäin turhaa ja tahattoman koomista kiroilua. ""Hey you, fucker!""""Fuck you, bitch!""""Hey, what the hell!? Fuck!!1""En tiedä onko tästä olemassa jonkinlaista suomalaista dubattua versiota, mutta olisi taatusti näkemisen arvoinen tapaus.",Meh.
540,100.0,"Kuten yleisesti tunnettua, Netflixin oma tarjonta on noin niin kuin yleensäkin aikast lailla pyllystä. Ilmeisesti firmassa itsekin huomattiin tason heilahtelevan vähän turhansa kanssa, joten apuun pestattiin kulttikuningas Masaaki Yuasa, mies Kaiban, The Tatami Galaxyn, Ping Pong the Animationin ja Mind Gamen takaa. Sitten Masaaki Yuasa napsautti sormiaan ja sanoi ”tulkoon uusi mestariteos”. Ja uusi mestariteos tuli.Devilman: Crybaby on muodikkaasti remake Go Nagain ikivanhasta klassikkosarjakuvasta ja sen miljoonasta erilaisesta animefilmatisoinnista. Tarinan päähenkilö on itkupilli teini nimeltä Akira, joka joutuu heti sarjan alussa pirun riivaamaksi. Akirasta tulee ihmisen sydämellä varustettu ihmispaholainen eli Devilman, joka taistelee maailmaa riivaavia demoneja parhaan kaverinsa Ryon kanssa. Mikäli sattuu odottamaan tältä jotain nykyajan hajutonta ja mautonta standardoitua ja tylsää mainstream-höttöä, ei todellakaan tunne herra Masaaki Yuasan tyyliä ollenkaan. Devilman on eräänlainen hybridi miehen perinteistä hulluttelua ja vanhan liiton tosi likaista underground-animea, jossa jo aivan alusta lähtien pannaan ihmisiä silpuksi lihansyöjätisseillä ja ties millä vempeleillä. Yhdessä jaksossa nähdään kannibalismia, melkein jokaisessa hämmentävän paljon seksiä ja paljasta pintaa. Lähes jokainen tarinan keskeisimmistäkin henkilöistä saattaa kuolla ja silpoutua äärimmäisen tuskallisesti koska tahansa.Toisin sanoen mikäli Fist of the North Starin ja Ninja Scrollin kaltainen mättö on lähellä sydäntä, toimii varmasti tämäkin.Taatun masaakiyuamaista outoa huumoriakin nähdään heti parin ensimmäisen jakson aikana erään hahmoista masturboidessa raiskausfantasioille päästäen samalla suustaan aasin voihketta. Aasin voihketta.Sarja on siis lapsilta kielletty.Kaikkea groteskia ja ääriväkivaltaista menoa miettiessä ei ihan heti taitaisi arvata tämän olevan samalla erittäin älyllä tehty ja sisältävän yllättävänkin paljon liikuttavia kohtauksia sekä taidolla tehtyä draamaa, mutta Kaiban mahtavuuden kokeneille asia tuskin tulee kovin kaksisena yllätyksenä. Todella piinaavaksi tämä muuttuu aika tarkalleen siinä puolivälin jälkeen, jolloin tarinan henkilöitä alkaa tosissaan putoilla yksitellen pelistä pois. Tietenkin jätin kaikkein olennaisimman viimeiseksi. Devilman: Crybabyssä on syystä tai toisesta käytetty pääasiasiallisena taustamusiikkina elektronista jytkydubsteppiä vähän Driven tyyliin. En todellakaan tiedä kuka keksi vääntää Vihtahousumiehen yökerhojytkytykseksi, mutta ratkaisu todellakin antaa sarjalla roppakaupalla persoonallisuutta ja tyylitajua. Kaikkein omituisinta on, että käsittämättömän hämärä musiikkivalinta myös toimii ja sarjaa seuratessa huomasin itsekin jo pakosti kaivavani jostain esiin coolisti subbareista tykyttävää maailmanlopun soundtrackiä silkkaan tehokuunteluun.Masaaki Yuasalla on ollut pirunmoinen vuosi. Ensin miehen uusimmat elokuvat The Night Is Short, Walk on Girl ja Lu Over The Wall pääsivät kiertämään maailmaa erilaisilla festareilla, sitten jälkimmäinen voitti vuoden parhaan täyspitkän animaatioelokuvan palkinnon Annecyllä, sitten miehen lähes koko aiempi tuotanto päätettiin vihdoin julkaista lännessä, sitten mies menee ja tempaisee Devilman: Crybabyllä ja saavuttaa jonkinlaista mainstream-suosiotakin! Eipä tuohon voi muuta sanoa kuin että olipahan jo aikakin!",Masaaki Yuasa teki jälleen temppunsa.
541,100.0,"Dexter Morgan (Michael C.Hall) on karismaattinen ja charmikas mies, joka työskentelee veriroiske tutkijana Miamin poliisiyksikössä. Kukaan ei kuitenkaan tiedä hänen suurta salaisuuttaan. Dexter on sarjamurhaaja, joka murhaa rikollisia, joita poliisit eivät ole saaneet kiinni, tai jotka ovat tuomittu syyttömiksi, vaikka ovat selviä syyllisiä. Dexter ei pääse pakkomielteestään eroon, hänen täytyy vain tottua siihen ja käyttää sitä hyödyksi. Niin hänen oppi-isänsä Harry Morgan (James Remar) opetti hänelle. Harry löysi Dexterin nuorena rikospaikalta yltä päältä veressä. Hän adoptoi pojan itselleen ja huomasi ajan myötä kuinka kauhean trauman poika on kokenut. Harry huomasi Dexterin jo tuhoutuneet, ja kovat halunsa tappaa. Joten hän päätti opettaa Dexterillä mitä hyödyntää pahettaan...Dexter on täydellinen taideteos. Sarja on suoraan sanottuna täydellisen luomava, joka vetää sinut mukaasi Dexterin sairaan empaattiseen maailmaan. Michael C. Hall on suurenmoinen näyttelijä. Sen voi todeta jo pelkästään roolisuorituksista. Ensin ukko näytteli Mullan Alla - sarjassa homoseksuaalia, ja sen jälkeen tässä sarjassa sarjamurhaajaa. Myös monet näyttelijät näyttävät huikean osaamisensa esimerkiksi Julie Benz Rita Bennetin roolissa Dexterin tyttöystävänä. Hyvien näyttelijöiden lisäksi käsikirjoitus on aivan maagista. Mielenkiinto senkuin nousee ja nousee jakso jaksolta. Juonenkäänteet saavat sydämen muljahtamaan paikoiltaan, juoni kulkee hienosti eteenpäin, salaisuudet alkavat hiljalleen paljastua ja jännitys tiivistyy. ","Täydellisen luomava, joka vetää sinut mukaasi Dexterin sairaan empaattiseen maailmaan."
542,90.0,"Aikoinaan nähtyäni Dexterin promoklipin sekä pätkän ensimmäistä jaksoa, ja etenkin sen pitkälle, äärettömän pitkälle, hiottua introa, ajattelin, että tämä ei voi toimia sarjamurhasarjana: eihän ylisympaattisen sarjamurhaajan tarina voi kerta kaikkiaan pysyä kasassa! Mullan alla –fiilistelykin oli jäänyt sen verran vähille, etten tiennyt kuinka hieno mies herra Michael C. Hall voi olla. Erästä mainosta mukaillen: Nyt tiedän.Dexter, löyhästi kirjaan perustuva tv-sarja, on murhadraaman uusi askel ja uusi taso. Se luo Dexter Morganin, poliisin kiltin pienen veritutkijan, ylle synkkiä sarjamurhaajan varjoja. Kahdentoista osan mittainen ensimmäinen tuotantokausi keskittyy ruotimaan pala palalta ja pisara pisaralta Dex-pojun menneisyyttä, mutta sitäkin enemmän kyse on jahdista, jossa etsitään toista, yhtä mystistä, Miamia terrorisoivaa sarjamurhaajaa. Pelin nimi on murhaaja vs. murhaaja. Ja vain toisella murhaajalla on pelissä myös tilkka moraalia.Dexter-sarja veistää päähenkilöstään maailman sympaattisimman murhamiehen. Joissakin yhteyksissä motiivit ja murhatarpeen kohdistuminen voisivat häiritä, vaikuttaa suorastaan läpinäkyviltä, mutta nyt sarja onnistuu lyömään laudalta legendaarisimmatkin murhamiehet. Väisty Hannibal, Dex sanoo ja hymyilee sänkisillä kasvoillaan viatonta hymyä. Taustalla Jenny Carpenterin tulkinta Dexin siskopuoli Debrasta junttimaisine puhetapoineen vaikuttaa aluksi tuskaiselta, mutta löytää jo muutaman jakson jälkeen tiensä katsojan sydämiin. David Zayesin Angel Baptista on toinen valopilkku symppisten loputtomassa listassa.Kokonaisuus on yhtä suurta taideteosta. Tunnarin armoton viileys, pääsankari Michael C. Hallin tyyneyden alle piilotettu sisäinen uho, täydellisyyteen pyrkivän tappajan pakkomielteet… ne kaikki kohtaavat oikeassa paikassa, oikeaan aikaan ja luovat jännitteen, josta olisi voinut viritellä enemmänkin kuin tusinan jaksoa. Loppuratkaisun yllättävyys (vai onko se edes yllättävyyttä?) on jättää kylmäksi, mutta tarkemmin ajatellen kyseessä on ennemminkin tappavan toimivaa jäätävyyttä, joka yltyy messumaiseen mittakaavaan. Heikkohermoisimmille tämä tarkoittanee yhtäläisyysmerkkejä sanan ”vastenmielinen” kanssa. Muut nauttikoot senkin edestä.",Laadukkaan sarjamurhaajasarjan Dexter Morgan jättää itse Hannibalin kakkoseksi sympaattisten julmurien listalla.
543,100.0,"Voiko tästä enää tehdä täydellisempää? Tämä kommenti pääsi todennäköisesti ensimmäisenä suusta kun lopetin Dexterin ensimmäistä kautta katsomasta.Dexter Morgan, Miamin poliisin veriroisketutkija ja samalla ystävällinen, kaikki sympatiat puolelleen keräävä heppu. Mutta tässä ei ole koko totuus, Dexter on pienenä saanut hirvittävän trauman, koska hänen äitinsä on paloiteltu moottorisahalla Dexterin silmien edessä tämän ollessa 3-vuotias. Harry Morgan saapui rikospaikalle ensimmäisenä ja huomasi että Dexterille oli jäänyt kauhea trauma. Harry tiesi ettei Dexterin murhanhimoa voisi pysäyttää, mutta hän keksi keinon miten sitä voisi hyödyntää....Michael C. Hall osoittaa jo toisen kerran olevansa yksi parhaista valkokankaalla. Ensin hän näytteli homoseksuaalia Mulla Alla -sarjassa, ja nyt hän on muuntautunut maailman sympaattisimmaksi sarjamurhaajaksi. Sarja onnistuu myös syventymään mahtavasti muihinkin henkilöhahmoihin, kuten esimerkiksi Dexterin siskopuoli Debra Morganin ongelmiin poliisinalkuna jota ylikomisaario Maria La Guerta kuitenkin sortaa, Angel Baptistan pettämisestä johtuviin perheongelmiin, sekä James Doakesin ongelmiin rikollisten kanssa, ja tämän epäilyihin Dexteriä kohtaan.Dexter osoittaa että on mahdollista tehdä täydellinen tv-sarja.Sarjan pituus: 12 jaksoa, juuri sopiva jossa jännitys nousee ja tiiivistyy joka jaksolta.Näyttelijäsuoritukset: Mahtavaa, kaikki onnistuvat ylittämään itsensä.Käsikirjoitus: Sarjan kässärinhän täytyi olla varsinainen mestariteos koska loppuratkaisua pimitettiin viimeisille minuuteille asti, ja jännitys piti otteessaan koko kahdentoista jakson ajan.Dexteriä on myös kritisoitu peittelemättömästä väkivallasta ja uhrien pornografisesta näyttämisestä, mutta allekirjoittanut jäi ainakin sarjaan koukkuun ensimmäisestä jaksosta lähtien, ja viimeiset viisi jaksoa tuli sitten katsottua putkeen.En suosittele kaikista heikkohermoisimmille ja herkimmille, mutta kaikille muille kyllä. Dexter on täydellinen mestariteos. Pikkumyy kiittää.","Ei kaikista heikkohermoisimmille ja herkimmille, mutta kaikille muille kyllä. Dexter on täydellinen mestariteos."
544,100.0,"Dexter Morgan. Tavallinen kaveri. Ammattina rikospaikkojen veriroisketutkinta ja työpaikkana Miamin poliisiyksikkö. Tyttöystävän kanssa sujuu hyvin ja elämäkin näyttää rullaavaan loistavasti. Aivan tavallinen heppu siis? Ei ihan, sillä päivisin Dexter on rikospaikkatutkija, mutta öisin sarjamurhaaja. Kyllä vain, Dexter murhaa ihmisiä, jotka ovat selvinneet oikeudesta ilman tuomiota, selvästä rikoksesta huolimatta, esimerkiksi murhasta. Simppelisti siis: Dexter murhaa toisia murhaajia. Ei siis ihan tavallinen kaveri, vaan paha jätkä. Tai ei oikeastaan paha, vaan pahaa tekevä hyvä jätkä. Michael C. Hall on mielenkiintoinen mies. Hän näytteli ensin viiden tuotantokauden ajan Mullan Alla -sarjassa homoseksuaalia, sen jälkeen näyttelyn kohteeksi vaihtui supersympaattisen sarjamurhaaja Dexterin esittäminen. Se vaatii jo aikamoisia näyttelijän taitoja. Kaiken kohun ja spekulaation takana - mitä mies roolistaan on saanut - piilee erinomaisen mestarillista osaamista. C. Hall hoitaa roolinsa niin taidolla ja tyylillä, jollaista ei ole ennen nähty. Hän saa Dexterin huokumaan sympatiaa ja karismaa, mikä on harvinaista sarjamurhajalle. Myös muut sarjan lukuisat sivuosanäyttelijät suoriutuvat töistään hyvin. Varsinkin Erik King Komisario Doakesina. Doakes onkin ainoa koko poliisiyksiköstä, joka pitää Dexteriä omituisena. Dexterin ensimmäinen tuotantokausi koostuu 12 jaksosta. Se onkin juuri sopiva pituus. Jännitys nousee jakso jaksolta, lisää uusia, hyvinkin yllättäviä asioita paljastetaan Dexterin menneisyydestä. Samoin myös muihin hahmoihin syvennytään jakso jaksolta yhä enemmän. Juonenkäänteitä ja aitoa pulssia tihentävää jännitystä löytyy roppakaupalla. Dexter aiheuttaakin hyvin helposti riippuvuuden ja seuraava jakso on pakko nähdä. Allekirjoittanut ainakin jäi sarjaan sen verran pahasti koukkuun, että seuraavaa kautta odotetaan enemmän kuin innolla. Myös muut osa-alueet kuin näyttelijäsuoritukset ja juoni toimivat Dexterissä hyvin. Esimerkiksi käsikirjoitus on mukaansa vievää ja millintarkkaa. Jokainen yksityiskohta ollaan huomioitu. Myös musiikkipuoli ja se sairaan omituinen, mutta samalla myös hilpeä intro toimii. Dexter onkin täydellinen mestariteos, joka saa muut sarjamurhaajat juoksemaan pää kolmantena jalkana karkuun. Toista kautta odotetaan ja ensimmäisestä nautitaan. ","Jännitys nousee jakso jaksolta, lisää uusia, hyvinkin yllättäviä asioita paljastetaan Dexterin menneisyydestä."
545,90.0,"Yleensä katson televisiosarjat tavalla, jolla ne on tarkoitettukin katsottaviksi eli kerran viikossa, koska siten ne ovat parhaimmillaan. Amerikkalaisen sarjamurhaajasarja Dexterin kanssa tein kuitenkin poikkeuksen ja katsoin sen ensimmäisen tuotantokauden kaikki 12 jaksoa alle vuorokaudessa, sillä ensimmäinen jakso koukutti minut täysin.Kulmiensa alta viekkaasti maailmaa katselevan veriroisketutkijan Dexterin (Hall) elämä on näyttelemistä. Hän piiloutuu, koska hänellä on salainen harrastus, jota kukaan ei kestäisi: ihmisten tappaminen. Nuoren Dexin oppi-isältään Harrylta saamat neuvot ovat pitäneet hänet elämässä ja työssä kiinni ilman kiinnijäämisen pelkoa. Näiden oppien ja vilkkaan ajatustoimintansa avulla mies ei jääkään kiinni tiukoissakaan paikoissa - Sitä paitsi omasta mielestään hän tekee vain hyvää tappamalla vapaana juoksevia rikollisia.Sympaattinen ei ehkä tule ensimmäisenä sanana mieleen kylmäverisestä sarjamurhaajasta. Dexter on kuitenkin edustava huolitellussa ulkoasussaan pikee-paitoineen ja golffarin hymyineen. Vaikka jatkuva naamarimainen hymy saattaakin välillä ärsyttää, toimii hahmo hyvässä vuorovaikutuksessa suupaltin siskopuolensa Debran (Carpenter) ja itseään etsivän tyttöystävän Ritan (Benz) kanssa. Tunnustusta täytyy antaa myös Dexterin nuoruutta valottavien flashbackien nuorille näyttelijänaluille, jotka ovat tiivistäneet onnistuneesti hahmon tunnelman.Käsikirjoitustiimin mielikuvitus tuntuu olevan pohjaton, sillä yllättäviä ratkaisuja tulee vastaan joka käänteessä, eikä draaman ja trillerin suhde heikkene. Myöskään katsojan hiessä odottama loppuratkaisu ei tuota pettymystä. Näppärä ja hauska dialogikin toimii lukuunottamatta turhan toistuvaa kiroilua.Hienosti kuvatun ohjelman tumma värimaailma toimii, mutta ei yllä rauhallisen ja samalla heittäytyvän ääniraidan tasolle, joka keventää ja painostaa juuri oikeilla hetkillä. Niinpä Dexter tuntuukin olevan melkein liian hyvää ollakseen totta... Myöhemmät tuotantokaudet ovat osoittaneet, ettei se ole sitä.",Käsikirjoitustiimin mielikuvitus tuntuu olevan pohjaton.
546,80.0,"Itsestäni ei juuri ole TV-sarjoja seuraamaan, jaksot tuppaavat aina jäämään välistä ja koko sarjakin unohtuu. Dexterin kohdalla täytyy kuitenkin tehdä poikkeus, sehän on aivan perhanan hyvä sarja. Sarjan ensimmäinen tuotantokausi herätti aika lailla huomiota esittäessään psykopaattisen sarjamurhaajan sympaattisena sankarihahmona. Sarja keräsi myös aika lailla kehuja, eikä syyttä, olihan se hyvin tehty ja tarjoili jännittävän tarinan seurattavaksi.Toinen kausi jatkaa suurin piirtein siitä mihin edellinen jäi: Dexter Morgan (Hall) yrittää selvittää sekaisin olevia tunteitaan. Mikä on, kun tappaminenkaan ei enää suju? Pian poliisi pääsee salaperäisen sarjamurhaajan, ”Bay Harbor Butcherin” jäljille, mutta vain Dexter tietää murhaajan todellisen henkilöllisyyden. Asetelma on siis suorastaan herkullinen. Historian pahin sarjamurhaaja on itse siinä poliisiyksikössä joka tutkii hänen tekemiään murhia. Tarinan myötä sankarimme Dexter kyseenalaistaa paitsi oman toimintansa, lopulta myös periaatteensa.On mielenkiintoista huomata miten Dexterin hahmo on kehittynyt ykköskaudesta: silloin tutkittiin Dexterin salaperäistä menneisyyttä, ja nyt kakkoskaudella hän selvittää välinsä nykyisyytensä kanssa. Michael C. Hall tulkitsee hahmoaan hyvin, kasvoilta kuvastuvat tunteet hienosti, mutta Hall ei silti sorru ylinäyttelyyn. Muutkin näyttelijät ovat hyviä, vaikkakin elokuva on sen verran ”Dexter-keskeinen” ettei heistä saa kauhean hyvää kuvaa. Erikseen täytyy kuitenkin kehaista James Doakesia esittävä Erik Kingiä, joka parantaa suoritustaan edellisestä tuotantokaudesta huimasti ja luo hahmolleen hienosti syvyyttä. Dexterin siskoa Debraa esittävää Jennifer Carpenteria sen sijaan en osaa paljoakaan arvostaa: tyyppi jää melko etäiseksi eikä Carpenter ole kovinkaan hyvä näyttelijä. Ihan toimivan roolityön hänkin kuitenkin hoitaa.Käsikirjoitukseen on jälleen ladattu hienoja koukkuja. Jännitys tiivistyy jakso jaksolta loppua kohti. Käsis onkin ykköskautta jopa parempi: sivuhahmoille on annettu enemmän syvyyttä, jännitys loppua kohden toimii paremmin eikä juonen kuljetusta välillä katkaista tarinan kannalta yhdentekevien silpomismurhien kuvaamiseen. Kritiikkiä täytyy kuitenkin kohdistaa sarjan loppuun: kahden viimeisen jakson aikana tunnelma hiukan lässähtää ja viimeinen jakso näyttäytyy selkeänä antikliimaksina, kun se turhan nopeasti sulkee kaikki tarinan aikana avautuneet sivujuonet, ja Dexterin pelastava loppuratkaisukin oli niin ennalta-arvattava että veikkasin sen oikein jo pari jaksoa ennen finaalia.",Perhanan hyvä sarja.
547,80.0,"On se kovaa, kun tekee tuplatyötä ja toinen työ on vielä niinkin haastava kuin Sarjamurhaaja. Dexter Morgan palaa ruuduille toisen 12-jaksoisen tuotantokauden myötä – ja täytyypä myöntää, että palailee tavalla jota ei ole hetkeen nähty.Paljon kohua aiheuttaneen ensimmäisen kauden jälkeen Dexter yrittää elää rakkaansa kanssa perhe-elämää, jatkaa sadistista sivubisnestään ja vieläpä pysyä epäilyjen ulkopuolella, vaikka kotoisella poliisilaitoksella tutkimukset käyvät entistä intensiivisimmiksi. Otettaan tiukentaa siis myös sarja, joka satsaa toistaiseksi parhaat hetkensä heti alkupuoliskolle ja virittää symppiksen murhaaja-duden ympärille sellaiset jänniteverkot, että pakkohan sitä on kakkoskaudesta innostua.Toinen kausi ottaa mukaan myös synkeän seksikkään Lila-hahmon (Jaime Murray aksentteineen), joka edustaa lapsekkaalle ja tuhoa halajavalle Dexille kiellettyä hedelmää sekä toveriutta ja tuo kieltämättä hieman halpamaisella tavalla sarjaan lisää paljasta pintaa. Onhan Dexterin morsmaikku kuitenkin kiltti pikku blondi – joten miksei mukaan sitten kavalaa tummaverikköä... Kuitenkaan kovaan kritiikkiin, jota esim. lehdistössämme on usein kauden tiimoilta esitetty, ei ole aihetta. Sarja ei missään vaiheessa vajoa tirkistelyn tai surmatapojen häpeämättömän kuvailun puolelle, vaan pääpointti on hyvin kirjoitetussa stoorissa ja Michael C. Hallin edelleen loistokkaasti tulkkaamassa kovin eksyksissä olevassa synkeässä päähahmossa.Kakkoskauden suurin ongelma on siinä, että sen jännite laskee kriittisintä loppua kohden. Lyötyään valtaisat odotukset ja kerrassaan kusiset paikat antisankarillemme, joka silti on sankari (myöntäkää pois, että jokainen supersankarikin rankaisee vain ”pahoja” ja yleensä ”pahan” tehtävä viihteessä on kuolla tai oppia kantapään kautta), sarja jää hidastelemaan paikalleen jo rakennettuun. Toki ilmaan heitetty jännite on olemassa, mutta jokainen lopun käänne tuntuu olevan käänne pahempaan suuntaan. Puolustukseksi todettakoon, että tasolta ”Loistava” voidaan mennä monta käännettä alaspäin ennen kuin ollaan lähelläkään esimerkiksi keskinkertaista.Dexter tarjoaa jaksoja nimileikittelyllä tyyliin Dex, lies & videotape ja rakentaa paljon Dexin ja Doakesin skisman varaan – ehkä jopa liikaa. Sivussa edelliskauden (alkuperäistarinaan ”lisätyt”) sivuhahmot jäävät ohkaisiksi ja esimerkiksi Dexin sisko Debra jää täysin taka-alalle, vaikka epäilyttävää romanssinpoikasta viritellään jälleen kerran. Joka tapauksessa kolmannella kaudella on paljon tavoiteltavaa, jos se aikoo yltää tähän hitaasti hiipuvan loistokkuuden tasoon. Ja onhan meno niin synkeää, että joku onneton löytää Dexteristä taas syyllisen tuhanteen koulusurmaan, talven pimeyteen ja koko yhteiskunnan nykytilaan. Niin se vain menee... Itse sarja toimii.",Dexter Morgan palaa asenteella - ja hidastaa kauden loppua kohden.
548,80.0,"Dexter on niitä sarjoja, joihin jää heti kättelyssä koukkuun. Jos lämpeää ylipäätään sarjalle, sitä katselee jakso toisensa jälkeen yömyöhään asti. Itselleni kävi niin, että kaveri suositteli sarjaa ja epäillen ajattelin tarkistaa ensimmäisen jakson. Nyt on 36 jaksoa takana eli jonkinlaisesta addiktiosta on kyse.Kolmannessa kaudessa Miamin murharyhmän oma veriroisketutkija-sarjamurhaaja Dexter Morgan keskittyy enemmän ihmissuhteisiin kuin kahdessa edellisessä kaudessa. On hääsuunnitelmia ja vauva tulossa. Ajatuksena sarjamurhaajan muuttuminen ""nynnymmäksi"" tuntuu siltä, että nyt olisi tiedossa aiempiin kausiin verrattuna tylsää draamaa. Eipä kuitenkaa näin. Dexterillä on tarpeensa ja sisäinen hirviö pistää hänet tekemään sitä, mitä osaa parhaiten. Eli murhaamaan pahiksia. Huumori on läsnä aiheen rankkuudesta huolimatta. Dexterin taso ei ole juuri laskenut ensimmäisestä kaudesta, vaikka samaa ilmapiiriä ei ihan onnistuta luomaan. Jälleen kerran luvassa on yllättäviä juonenkäänteitä sekä mielenkiintoisia henkilöhahmoja. Kolmoskauden heikoin lenkki on sen pääpahis, Nylkijä. Tästä tulee miinusta, koska heppu ei juuri karismallaan loista ja on yleisesti lattea hahmo. Mysteerimäistä ilmapiiriä tämän ympärille ei vain saada. Onneksi Dexter on niin moniulotteinen sarja, että vaikkei pidä yhdestä juonenpätkästä, niin niitä löytyy koko ajan lisää. Miguel Pradon ja Dexter Morganin välinen suhde nousee kokonaisuudessaan kolmannen kauden kantavaksi voimaksi ja sivuhenkilöt täydentevät tarinaa hyvin. Vince Masuka huolehtii jälleen pervoilusta, Deb pelaa epävarmaa miespeliä uransa kustannuksella ja Rita on onnellisen tietämätön tulevan aviomiehensä pikkupaheesta. ",Taso ei ole juuri laskenut ensimmäisestä kaudesta
549,100.0,"Dexterin (Michael C. Hall) maailma on mullistunut. Dexterillä on nyt oma poika, perhe ja asunto lähiössä. Asiat tuntuvat olevan mitä parhaimmalla mallilla. Kyvyttömänä tottumaan normaalielämään, Dexter kuitenkin tuntee olonsa ahdistuneeksi lähiönaapurustossa ja joutuukin purkamaan ahdistustaan nirhaamalla pahiksia. Uuden perhe-elämän paineet kuitenkin häiritsevät Dexterin kaksoiselämää mikä vaikeuttaa Dexterin elämää entisestään. Samaan aikaan Miamia piinaa taas kerran uusi sarjamurhaaja. Eläkkeellä oleva Frank Lundy (Keith Carradine)  saapuu Miamiin etsimään ""Kolmoismurhaajaksi"" (John Lithgow) kutsumaansa sarjamurhaajaa. Myös Dexterin mielenkiinto keskittyy ""Kolmoismurhaajaan"". Samalla myös Dexterin perhe-elämä monimutkaistuu entisestään.Olen ollut Dexter-addikti jo ensimmäisestä kaudesta asti. Kakkoskauden jälkeen oli vähän taukoa mutta vain pari kuukautta sitten kiinnostuin katsomaan kolmoskauden ja neloskauden. Jäin siis koukkuun taas. Neloskausi erityisesti oli Dexterin synkin ja herkullisin kausi tähän mennessä. Ykkös- ja kakkoskauden jälkeen Dexterin yleinen ilme on synkistynyt huomattavasti, juonesta on tullut monimutkaisempi ja erittäin paljon synkempi. Neloskausi tuo mukanaan uuden hahmon sarjaan, ""Kolmoismurhaajan"" (engl. Trinity Killer) aka Arthur Mitchellin. Hänen roolissaan näemme loistavan John Lithgown. En ole itse nähnyt Lithgowta kuin Kolmas kivi auringosta -sarjassa mutta hänen roolityönsä Dexterissä on uskomattoman jäätävä. Lithgow vetää roolinsa kaksoiselämää elävänä psykopaattina erinomaisesti. Dexteriä näyttelevä Michael C. Hall on taas kerran loistava ja osaa tuoda esille Dexterin uusia luonteenpiirteitä perheenlisäyksen johdosta. Dexterin ote sarjamurhaajana lipsuu mutta sisimmistään Dexter löytää perheenisän vaistonsa ja niinpä myös tärkeysjärjestys hänen elämässään muuttuu. En osaa kuvitella yhtäkään parempaa näyttelijää Dexterin rooliin.Onneksi myös Debraa näyttelevä Jennifer Carpenter pääsee viime kauden lisäksi myös tällä kaudella enemmän valokeilaan ja Carpenter pääsee tuomaan loistavat taitonsa näytille. Tulisena hahmona Debra on sympaattinen sähläri joka kuitenkin todistaa aina olevansa loistava poliisi rumasta kielenkäytöstään riippumatta. Debra saa myös omaa tarinaansa tällä kaudella kun Frank Lundy saapuu sekoittamaan naisen pään samalla metsästäessään sarjamurhaajaa.Jokainen jakso heti ensimmäisestä lähtien on pakattu täyteen jännitystä. Joka jakson loppuun on jätetty jokin koukku joka saa katsojan katsomaan seuraavan jakson suorastaan pakonomaisesti. Katsoja saa elää jatkuvassa jännityksessä ja pelossa siitä että jääkö sympaattinen sarjamurhaajamme Dexter kiinni itse teossa tai löytääkö joku tärkeitä todisteita häntä vastaan. Kun aloitin katsomaan ensimmäistä jaksoa, unohduin tietokoneen ääreen katsomaan koko kauden loppuun. Joka jakso herätti minussa jonkinlaisen reaktion, joko ahdistusta tai pelkoa. Ja kauden loppuratkaisu oli ehkä järkyttävin mitä olen nähnyt. Ikinä en ole niin raskaasti järkyttynyt kauden päätösjaksosta. Se antoi koko sarjalle aivan uuden suunnan joka osataan toivottavasti käyttää hyväksi tulevilla kausilla.Kaikinpuolin Dexterin nerokas neloskausi on tähän mennessä paras kausi. Suosittelen erittäin lämpimästi. Dexter on raikas tuulahdus tavanomaisten sarjojen joukossa höystettynä erinomaisilla hahmoilla ja loistavilla näyttelijöillä.",Dexter on raikas tuulahdus tavanomaisten sarjojen joukossa
550,100.0,"Digimon, mikä ja mitä on Digimon? 1.”Ai Digimon, mikä se sellainen on? Tarkoitat varmaan Pokemonia”.2.”Juu kyllähän minä Digimonin muistan, se oli se alle kuusi vuotiaiden lastenohjelma”.3.”Olen katsonut ainakin puolet Digimon jaksoista, sen juonena oli niitten digimonien muuttuminen, ilman sen kummempia syitä paitsi, että ne hakkasivat aina pahikset”Kaikki kolme yllä olevaa väitettä ovat tyypillisiä ihmisille, joilta kysyn, tietävätkö he Digimonista. Mikään niistä ei pidä paikkaansaMistä Digimonissa sitten on kyse? Yleisesti se selitetään näin:”Digimon kertoo seitsemästä lapsesta, jotka pääsevät kesäleirin kautta Digimon maailmaan. Siellä he tapaavat, jokainen Digimonin, siinä maailmassa elävän eliömuodon, joka puhuu heidän kieltään. Jokainen lapsi saa Digimon-kumppanin, joka kehittyy tarpeen vaatiessa isommaksi hirviöksi, joka taistelee pahoja Digimoneja vastaan, joiden tarkoitus on tuhota koko Digimon-maailma”. Tosiasiassa tuo harmillisen yleinen juoniseloste on vain raapaisu siitä mitä Digimon Adventure oikeasti on. Tässä vaiheessa on hyvä muistuttaa, että tämä arvostelu käsittää vain Digimonin ensimmäisen kauden, eikä niitä viittä seuraavaa.Digimon Adventure sijoittuu vuoteen 1999. Maapalloa koettelevat poikkeavat luonnonolot. Seitsemän ala-asteelaista, japanilaista lasta on kesäleirillä, kunnes revontulet vetävät heidät mukaansa maailmojen väliseen portaaliin ja pian he heräävät oudolta saarelta. Saarella he tapaavat jokainen heti herättyään vauva-asteen Digimon-olion, joka tietää lapsen nimen ja kertoo, että on odottanut tätä pitkään. Ensimmäinen vihamielinen Digimon-otus saa lasten Digimonit kehittymään ja lapset joutuvat pakenemaan syvemmälle saarelle. Pian he saavat tietää, että ovat Valittuja Lapsia, mutteivät tiedä vielä mitä se merkitsee. Lapsille selviää jo alussa, että he ovat avain kumppaniensa kehittymiseen. Sarjan 54 jaksoa muodostavat neljä eri vaihetta lasten seikkailulle. Ensimmäisen 13 jakson ajan lapset yrittävät selvittää missä ovat, miten päästä kotiin ja miksi he ovat ajautuneet kyseiseen Digimon-maailmaan. Jaksossa 14 lapsien kukistettua Tiedostosaarta hallinneen pahan Devimonin he saavat kuulla, että meren takana on uutta mannerta ja lähtevät kotiin paluun toivossa etsimään sieltä siihen keinoa.  Uudella mantereella he saavat selville, missä ovat ja lopulta löytävät keinon päästä kotiin. Jaksossa 27 lapset saavat tietää, että Valittuja Lapsia on heidän lisäkseen kahdeksas ja uusi vihollinen Vamdemon yrittää löytää ja tappaa tämän ennen kuin lapset kerkeävät löytää tämän. Lapset pääsevät lopulta Japaniin ja kahdeksannen lapsen etsintä alkaa. Japanissa lasten henkilökohtaisen elämän ongelmia käsitellään ja lapset hyväksyvät ja tajuavat heidän tärkeytensä merkityksen. Jaksossa 38 lapset joutuvat lähtemään takaisin Digimaailmaan puhdistamaan sen pahuudesta lopullisesti. Heidän on myös tuhottava Digimon maailman pahuus ihmisten maailman takia, sillä maailmat ovat sekoittumassa toisiinsa. Viimeisessä ”osassa” heidän henkilökohtaiset ongelmansa ovat tarinankulussa keskimmäisenä tekijänä. He saavat tietää myös miksi juuri heidät valittiin. Lasten seikkailu loppuu odotetusti ja sarja loppuu avoimesti, lupaillen katsojalle mahdollisuutta toiseen kauteen. Digimon Adventure pitää sisällään niin paljon kaikkea, että oikeasti yllättyy, miten joka kerta sitä uudelleen katsoessa oivaltaa jotain uutta.Sarjassa päähenkilöt ovat Taichi Yagami ja Yamato Ishida. Heihin kahteen sarja keskittyy eniten, mutta muut lapsista eivät jää kuitenkaan heidän varjoonsa.  Jokaiselle lapselle on tehty omanlainen persoona ja omat ongelmat. Mielestäni henkilöistä on saatu realistisia ja kiinnostavia. Lasten Digimon-kumpanit ovat persoonaltaan samankaltaisia kumppaninsa kanssa esim. Taichi ja Agumon molemmat oikeudenmukaisia ja rohkeita.  Henkilöitä ei ole liikaa ja varsinkin lapsien ongelmiin pystyy samaistumaan.Digimon Adventuren sisältämiä teemoja on monta. Pääteemana on millaista on todellinen ystävyys. Sarja käsittelee lapsien henkilökohtaisen elämän asioita kaunistelematta loistavasti. Jokaisella lapsella on omat ongelmansa ja niiden kehittymistä, purkautumista ja niistä selviämistä on fantastisen kiinnostavaa seurata. Lapsien ongelmat ovat tyypillisiä, mutteivät mitättömiä. Kahta sisarusta kalvaa vanhempien rankka avioero. Eräs lapsista tietää olevansa adoptoitu, mutta uskottelee itselleen toisin. Yhdestä isä haluaa lääkärin, mutta tämä kammoksuu verta. Taichi taas potee syyllisyyttä siskonsa onnettomuuteen, joka oli viedä tältä hengen. Sarjan loputtua ja ongelmien selviydyttyä tuntuu kuin olisi itse kasvanut henkisesti hitusen. Sarjassa myös lyödään, kuristetaan ja yritetään jopa mestata lapsia, ei kuulosta oikein lastenohjelmalta, eikö vain?Sarjan visuaalinen puoli ansaitsee myös taputukset. Hahmojen piirrostyyli ja ilmeet ovat tyypillistä Animea. Virheitä piirroksissa en itse ole huomannut kuin muutamassa kohdassa, nekin hyvin pieniä. Duppauksissa on kuitenkin jokusia nimivirheitä Digimon-analysaattorissa (liian pitkä asia selitettäväksi). Ympäristö on pehmeästi maalattua, mutta silti yksityiskohtaista. Nyt on mainittava myös Digimonien muuttuminen korkeammalle asteelle (digivoituminen).  Digimonien digivoituminen on piirretty niin pikkutarkasti, että vaikka joka jaksossa sama klippi aina digivoituessa näytetäänkin, se ei raasta hermoja. Yleensä, kun sarjat tai elokuvat käyttävät samaa otosta useasti (mm. American Battleship), tulee pakottava tarve lopettaa sen katselu välittömästi. Muutamassa digivoitumisessa on käytetty myös alkeellista tekniikka, joka luo harhakuvan kolmiulotteisuudesta.  Digimon on dupattu monelle eri kielelle. Suurin katselukokemuksen mielekkyyteen vaikuttava tekijä onkin juuri se, millä ääniraidalla sarjaa alat katsomaan. Sarja on alun perin puhuttu japaniksi. Kamalin virhe mitä voit tehdä on Digimonin katsominen jenkkiduppauksella. Dialogi ei vastaa alkuperäistä lähes koskaan. Kaikki vakava on muutettu vitseiksi ja surullisiinkin kohtiin heitetään lapsekkaita välikommentteja ja punch-linejä aina ja joka kerta. Lisäksi jenkkiversiossa monien Digimonien nimet on muutettu ja kaikkien lapsien nimet muutettu jenkkinimiksi esim. alkuperäinen nimi Yamato, jenkkikäännös Matt. Lisäksi sarjaa on leikelty ihan huolella, jotta siitä saataisiin lapsiystävällisempi.  Toinen, sarjan tasoa vakavasti laskeva kuuntelukokemus on Agapio Racingteamin suomeksi dupatut 26 ensimmäistä jaksoa. En osaa sanoa kumpi on surkuhupaisampaa. Se, että ohjelmakanava Neloselle lähetettiin adressi, jotta loppujen jaksojen duppaus annettaisiin muun duppausryhmän vastuulle vai se, että Racingteamin kamalat mikkiin hengitykset ja miksaamattomat huudot ovat saaneet kunniamaininnan paskuudestaan eräässä animea käsittelevässä kirjassa. Loppujen jaksojen duppauksesta huolehti Werne ja uudet äänet eivät olleet yhtään hullumpia. Parhaiten työnsä uusista ääninäyttelijöistä teki Jukka Rasila. Vaikka suomalaiset äänet eivät olisikaan parhaimmasta päästä, dialogia ei ole manipuloitu.  Suoraan sanottuna sarja kannattaa katsoa japaniksi. Englantitekstitykset on käännetty suoraan ja kaunistelematta. Kaikista kauneinta Digimon Adventuressa on ehdottomasti sen soundtrack.  Japanilainen versio sisältää 64 erilaista musiikkiraitaa. Musiikit ovat iloisia, haikeita, vihaisia, pelottavia ja kaikkea siltä ja väliltä. Jenkkiversiossa musiikkeja ei ole edes kymmentä erilaista ja esimerkiksi alkutunnarissa ei lauleta mitään muuta kuin ”Di,Di,Di DIGIMON”. Lopuista lauluista vastuussa onkin joku räppäri. Suomessa kaikki muut musiikit ovat alkuperäisiä, mutta alku ja loppu tunnariin on tehty suomalaiset sanat, kokonaan eri sanoilla kuin japanissa ja ne kuulostavat harmiksi erittäin lapsellisilta.Miksei Digimon sitten noussut pinnalle kuin hetkeksi? Itse sarjan sanoma ja käsikirjoitus ovat loistavia. Moni taho kuitenkin pilasi Digimonin maineen ja teki siitä rahanteko tarkoituksessa tehdyn lastenohjelman. Ensinnäkin jo Japanissa Digimon Adventurea käytettiin markkinoinnissa hyväksi. Siitä ei tehty ainoastaan leluja, vaan myös esimerkiksi ruokia, limppareista riisipaketteihin. Valtava Digimon oheistuotevyöry sai monet vanhemmat ajattelemaan sarjan olevan tehty vain mainontatarkoituksessa ja eväsi lasten katselun. Toinen tekijä olikin juuri se, että sarjaa mainostettiin ja se suunnattiin pelkästään lapsille ja sitä kuvailtiin lastenohjelmaksi. Kolmas seikka on Pokemón. Vaikka sarja ei itsessään matkikaan Pokemónia, Digimonista tehdyt oheistuotteet ovat samankaltaisia Pokemón krääsän kanssa, esimerkiksi molemmista ilmestyneet keräilykortit ja konsolipelit. Pokemón vain ehti ensin. Kolmas tekijä on sarjan rankka muuntelu maissa johon se tuotiin. Suomessa kaikki sitä katsoneet muistavat Racingteamin kauheat duppaukset ja inhoavat sarjaa jo valmiiksi. Mutta mikseivät lapsetkaan sitten jaksaneet kiinnostua Digimonista niin paljoa kuin Pokemónista? Syy oli todennäköisesti siinä, että Pokemónissa oli selvät tavoitteet. ”POKEMON - Pitää kerätä ne kaikki”. Digimonissa taas tavoitteet eivät olleet lapsille yhtä selkeät, lisäksi Digimon-maailmaan pääsivät vain valitutlapset. Pokemónissa kaikilla oli Pokemóneja. Lisäksi Digimon oli ehkä liian vaikeaselkoinen ja synkkä pienimmille lapsille.",Rahastuksen takaa löytyy todellinen Digimon Adventure
551,60.0,"Mitä on Doctor Who? Jo 1960-luvulta asti kyseisen niminen heppuli on nimittäin villinnyt brittejä niin, että kyseessä ei voi olla muuta kuin kulttisarja. Pelkästään televisiosarjan päänäyttelijäksi on päässyt kymmenen eri heppua, elokuvista nyt puhumattakaan. Kun BBC päätti jatkaa sarjaa 2000-luvun metkuin, ja kaiken kukkuraksi mokoma sattui rantautumaan Suomeen, niin pitihän jo pelkästä uteliaisuudesta tätä alkaa katsoa.Lyhyesti ilmaistuna Doctor Whossa nimiroolissa oleva lajinsa (aikalordit) viimeinen, Tohtoriksi kutsuttu mystinen heppu (Christopher Eccleston) matkaa TARDIS-nimisellä aluksella pitkin poikin aika- ja avaruusulottuvuuksia, pelastaa maailmankaikkeuksia, ja avittelee erityisesti ummikkoa ihmiskuntaa. Mukaan tällä kaudella tarttuu nuori Rose (Billie Piper). Päänvaivaa aikalordille aiheuttaa jos jonkin näköiset avaruusilkiöt.Eccleston on aivan loistava vauhdikkaana, puolirentona ja nokkelana Tohtorina, mutta vastaavasti Billie Piper on täysin mitäänsanomaton, ja muistuttaa aivan liikaa toimintaelokuvien hukassa olevaa puolityhmää blondia - johtuen ehkä siitä, että hän näyttää aivan tältä, eikä kirjoitetussa roolissakaan ole hurraamista.Kauden aikana sekä uusista että vanhoista faneista pidetään huolta. Uusi sarja sijoittuu vanhan kanssa samaan jatkumoon, mutta toisaalta siihen ei nojata niin, että uudet katsojat vieraantuisivat. Ovelasti Tohtorin taustatarinaa on laajennettu, joten uusien katsojien tutustuessa hahmoon niin tekevät myös vanhat fanit. Tärkeäksi käännekohdaksi muodostuu kauden parhaimmistoon kuuluva ja melkoisen tunnelatauksen tarjoava jakso Dalek, jossa Tohtori kohtaa ensimmäistä (ja tällä kaudella ainoatta) kertaa vanhan vihollisen. Ovelasti Tohtorin taustatarinan selkiytyessä toinen kaudenkattava juonenlanka nostaa päätään. Ensin mainittu tosin säilyttää silloinkin vielä kosketusvoimansa, mistä esimerkkinä myös kauden pelottavimman tarinan tarjoava The Empty Child / The Doctor Dances.Ikävä kyllä yksittäisten jaksojen taso heittelee valtavasti yli kaikkien sallittujen rajojen. Pahikset ovat liian usein kirjaimellisesti pelkkiä masentavia limanuljaskoja, eivätkä kaikki efektitkään oikein säväytä, sillä parempaa on ollut tarjolla jo vuosia. Pahimmillaan Doctor Who onkin puoliköyhää huonoefektistä kyhäelmää, mutta parhaimmillaan ja viihdyttävimmillään juuri sitä tehtynä suu virneessä. Paikoittain jaksot nimittään karkaavat itseironisen puolelle. Juonenkehittely on sitä vastoin oikein toimivaa, mutta loppuratkaisut tuottavat pettymyksen liian usein.Keskivertoviihteessä Doctor Who uhkaa pelottavasti hukkua massaan, mistä sen pelastaa vain ovela huumori sekä tyylilaji. Nykyaikaiset Hollywoodin scifi-tarinat ovat nimittäin Jerichon ja 4400:n tasoista, ei tarpeeksi erikoista, hitaasti etenevää draamaa, joten Tohtori pistää silmään helposti.",Näin herätetään tv-sarja henkiin uudelle yleisölle.
552,60.0,"Doctor Who sai alkunsa jo 1960-luvulla. Nyt brittisarjalla on takana jo lukematon määrä kausia, eikä loppua näy tulevan. Hassua sinänsä, sillä Doctor Whon idea ei ole lopulta kovin erikoinen – ei edes tieteistarinoiden piirissä. Sarjan nimihenkilö on aikalordi, viimeinen lajissaan. Vaikka hän onkin ehta alieni, näyttää hän tavalliselta kadunmieheltä. Aikalordina tyyppi saattaa liikkua ajasta toiseen, mikä tapahtuu ulkoisesti puhelinkoppia muistuttavalla masiinalla. Masiinan nimi on TARDIS. Missiona on seikkailla ajassa ja pelastaa henkiä historiaa sotkematta.Vuonna 2005 taas uudelleen startannut Doctor Who on aiempiin kausiin verrattuna tietysti paljon uudenaikaisempi. Vaikka tohtorin puhelinkoppiaikakone on edelleen vanhaa mallia, sen sisuksissa kiemurtelevat post productionissa lisätyt tietokone-efektit. Kalliiden elokuvatasoisten efektien näkemistä ei kannata odottaa, mutta selvästikin tekijät ovat halunneet panna niin parastaan kuin vain ovat saattaneet. Sarjaan on kirjoitettu nyt mukaan myös nuori nainen. Tyttömäisestä epäloogisuudestaan huolimatta hän kiinnostaa tohtoria ja ystävystyy tämän kanssa. Nainen, Rose, on monen uudemman jakson tapahtumien käynnistäjä.Kun sarja alkoi uudelleen vuonna 2005, tohtorin rooliin päätyi Cristopher Eccleston. Moni fani kritisoi ratkaisua, sillä Eccleston ei huhujen mukaan ollut itse Doctor Whon faneja. Huonomminkin roolitus olisi kuitenkin voinut mennä. Eccleston nimittäin pistää virnuilevalla olemuksellaan sarjan kohtauksiin sen verran ytyä, ettei moneen kertaan lämmitetty keitos pala lopullisesti pohjaan. Billie Piperin esittämä Rose sitä vastoin on niin kliseinen blondi, että häneen saattaa välillä turhautuakin.Uuden sarjan ensimmäinen kausi kattaa 13 jaksoa, jotka ovat tasoltaan pääasiassa keskitasoa. Kauden parhaimmat jaksot ovat Dalek, jossa tohtorin ikiaikaisista vihollisista, dalekeista, yksi pääsee irti vankilastaan suuressa museossa, ja The Empty Child sekä sen jatko-osa The Doctor Dances. Kahdessa viimeisessä ollaan keskellä toista maailmansotaa, jolloin outo sairaus alkaa muuttaa ihmisiä zombiemaisiksi hirviöiksi. Näiden jaksojen jännitysmomentit ovat parhaiten kohdillaan. Oman nosteensa jaksoille antaa myös klassinen leikittely Rosen ja tohtorin välisellä suhteella.2000-luvun Doctor Whon ensimmäinen kausi jättää monella tasolla toivomisen varaa, mutta tarjoaa kuitenkin parhaimmillaan kivaa purkkaviihdettä. Jotkin sarjan jaksoista ovat turhan synkeitä ja pelottavia varhaisteinejä nuoremmille.Kauden jaksot (jokainen n. 45 min):RoseThe End of the WorldThe Unquiet DeadAliens of LondonWorld War IIIDalekThe Long GameFather's DayThe Empty ChildThe Doctor DancesBoom TownBad WolfThe Parting of the Ways (mukana myös David Tennant)",Kulttisarjan 2000-luvun aloitus.
553,50.0,"Doctor Whon edellisen tuotantokauden lopussa Christopher Ecclestonin esittämä Tohtori paljasti, miten aikamatkustavan avaruusolennon seikkailuja seuraava sarja voi olla hengissä 45 vuoden jälkeen: kuolettavasti haavoittuneena Tohtori voi regeneroitua saman kehon sisällä yhteensä 12 kertaa, jolloin planeetan seuratuin Aikaherra saa uuden ulkomuodon ja vakiona pysyvästä perusluonteesta huolimatta uuden persoonallisuuden. Ecclestonin tyytymättömyys sarjan tuotantoilmapiiriin tarkoitti uuden Tohtorin palkkaamista, joten David Tennant loikkaa sinisen aikakoneen ohjaimiin vuoronumerolla kymmenen.Kuten missä tahansa sarjassa, jossa vaihdetaan päähenkilöä, kohtaa uusi näyttelijä mahdottomalta tuntuvan tehtävän. Eccleston teki lyhyeksi jääneestä kaudestaan huolimatta mittaamattoman arvokkaan työn. Hän antoi kasvot hahmolle, jota ei oltu televisiossa nähty kuuteentoista vuoteen. Hän oli tarpeeksi vakava, jotta Tohtori saatiin alustettua niin uudelle kuin vanhallekin yleisölle uskottavana hahmona, mutta toisaalta tarvittaessa mukaansatempaavan kevytmielinen – samastuttava hyvin alustettu hahmo, jota oli myös hauska seurata.Tennantin tehtävää ei myöskään helpota se, että hänen kaksi ensimmäistä tarinaansa ovat häntä vastaan. Jouluteemaisesta Christmas Invasionista vastaesitelty kymmenes Tohtori viettää valtaosan unten mailla, ja kauden varsinainen ykkösjakso New Earth on yksinkertaisesti huonoimpia jaksoja koko uudessa Doctor Whossa. Kun show'n pääkirjoittaja Russell T. Davies saa otettua itsestään niskasta kiinni seuraavassa jaksossa, Tennantilla on jotain minkä varassa työskennellä, ja silloin hän vie lähes vasemmalla kädellä katsojan sydämen mennessään. Itse rakastuin hemmoon siinä vaiheessa, kun ihmissuden kanssa samassa huoneessa hengaava Tohtori keskittyy ensin otuksen julman kauneuden ihmettelemiseen ennen kuin siirtyy huolehtimaan omasta tai läsnäolijoiden turvallisuudesta. Tämä oikeastaan summaa hyvin tällä kaudella esille tuotavan kuvan uudesta Tohtorista: hän on universumia vuosisatoja kolunnut aikamatkaaja, joka kaikesta näkemästään ja tekemästään huolimatta jaksaa innostua uusista kohtaamistaan asioista.Kohdattavia uusia petoja jälleen tosiaan riittää – suurin piirtein yksi per viikko. Jaksoista parhaimman kirjoittaa tälläkin kertaa Steven Moffat, jonka Girl in the Fireplace yhdistää sopivasti pientä kauhuilua, rentoa hauskanpitoa, aikamatkustuksen tarjoamaa luovaa jaksorakennetta, omaperäisen monster of the week -tapauksen ja koskettavaa draamaa. Tennant sopeutuu vaivatta tyylistä toiseen. Jakson ainoana haittapuolena on pakotettu 42 minuutin kesto, ja paikoin kelloa vastaan juostaan paitsi tarinassa, myös käsikirjoituksessa.Kauden muuhun parhaimmistoon lukeutuu mielenkiintoisen parivaljakon muodostava kaksiosainen tarina The Impossible Planet / The Satan Pit. Ensimmäinen puolisko virittelee vahvasti Lovecraft-henkisen tunnelman, kun taas tarinan loppupuoli toimii enemmänkin Alien(s)in ehdoilla. Niin ikään ikimuistettava on finaalitarina, jossa juonenkäänteet nostavat olon nerdgasmin mittoihin ja myös Tohtorin kannalta henkilökohtaiset panokset ovat korkealla – viime kauden lopusta perin tuttua meininkiä, siis.Ikävä kyllä joistain hyvistä tarinoista huolimatta kauden huonot jaksot ovatkin sitten todella huonoja. Edellä mainittu New Earth sekä ovelista lähtökohdista lähtevät The Idiot's Lantern, Love & Monsters ja Fear Her jäävät ensimmäisen kohtauksen jälkeen lähinnä junnaamaan paikoilleen ja herättämään nolontäyteistä myötähäpeää. Lisäksi kohdattavista monstereista kauhein on edelleen Billie Piperin esittämä matkakumppani Rose Tyler, joka täyttäessään jokatytön saappaita on edelleen aivan liikaa neito pulassa -osastolla. Jos hänen ja Tohtorin välille viriteltävä romanssi ei olisi hienovarainen vaan pakotetun sokerinen, koko kausi saattaisi romahtaa kasaan.Kauden juonenlangoista tärkein, eli koko kauden kattava ja pikkuhiljaa kehitettävä uhka on vielä käsittelemättä. Se on kuitenkin nopeasti hoidettu, sillä tällä kertaa kyseinen juonenlanka on hyvin laiska. Valtaosan kaudesta ei tarjoilla mitään uutta, joten katsoja saa vain odotella päätösjaksoa, jossa mukaan ympättyä Torchwood-kuviota aletaan viimein hyödyntämään. Pääpaino jääkin entistä enemmän David Tennantin harteille, ja riemuiten on todettava, että hän pystyy kantamaan tuon vastuun. Mukaansatempaavan pääosanesittäjän herättämä hymy peittoaa huonotkin yksittäistarinat, paikoittain jo nyt vanhentuneet tuotantoarvot, tylsän matkakumppanin ja lähes olemattoman koko kauden kattavan juonikuvion. Tennant onkin lopullinen syy, miksi jäin sarjaan koukkuun, ja hän on hyvin pätevä syy. Allons-y!",Mukaansatempaavan pääosanesittäjän herättämä hymy peittoaa huonotkin tarinat.
554,70.0,"TV:n suosituin aikalordi jatkaa suosikkiplaneettansa suojelemisesta, kun ulkoavaruuden ölliäiset syystä tai toisesta edelleen kiinnostuvat rakkaan maapallomme antimista. Jo valojen välkkeestä Tohtorin (David Tennant) kainaloon syöksyvä Rose Tyler on onneksi dumpattu muihin galakseihin, ja hänen tilalleen astuu Martha Jones (Freema Agyeman), joka on edeltäjäänsä kykeneväisempi ja omatoimisempi. Suurin ja mahtavin on tietenkin edelleen Tohtori, mutta tämä ei enää estä hänen naiskumppaniaan saamasta omia kunnian hetkiä.Christopher Ecclestonin Tohtorin kautta hahmo esiteltiin melko vakavasti henkilökohtaisia taakkoja säästelemättä. Tennantin Tohtori aloitti sen sijaan tämän taustatyön varassa puhtaan hauskanpidon, mitä tuki myös hahmolle näyttelijänvaihdoksen myötä tehty kymmenen vuoden nuorennusleikkaus. Kolmoskaudella palataan hahmon kantamiin suruihin, mutta vanhan toistamisen sijaan ideaan lajinsa viimeisestä galaksinmatkaajasta otetaan uusia lähestymistapoja. Jos Ecclestonin Tohtori kanavoi vihaa ja pettymystä liittyen omiin toimiinsa aikalordien viimeisten päivien aikoina, uskaltaa tämän yli päässyt Tennantin versio olla jo glorifioivan nostalginen matkakumppaneilleen, mutta silti syvällä sisimmissään hän etsii edelleen anteeksiantoa. Tuskin tarvitsee jaksojen nimiä katsoessa kauan miettiä, missä vaiheessa näiden tuntojen käsittely on suurimmillaan.Paljastuksia – ja voi pojat, luvassa on erinomaisesti alustettu kunnon twisti – odotellessa on hyvä tietää, että show'n peruskaava ei ole muuttunut minnekään. Ajassa matkaavan, taskuparkkiin mahtuvan avaruusaluksen, jatkuvasti uusia käyttötarkoituksia saavan yleistyökalun ja itsestään kulloisenkin tilanteen tarpeisiin väärentyvän paperidokumentin avulla Tohtori saadaan nopeasti minne tahansa, mihin käsikirjoittajat hänet haluavat. Monsterit motiiveineen osaavat olla hyvinkin luovia, mutta Tohtori on kuitenkin niitä nokkelampi niin toimissaan kuin sanoissaan. Paha saa siis palkkansa, mutta välillä myös hyvin suloisenkatkerasti.Kausi alkaa hyvin tutulla kaavalla: tarjolla on kalenterivuoden lopussa lähetetty joulujakso, pääsiäisen tienoilla varsinaisen kauden aloittanut pikkuselkkaus nyky-Britanniassa, minkä jälkeen reissataan menneisyyteen tapaamaan tuttua henkilöä historiankirjoista ja sen jälkeen kaukaiseen tulevaisuuteen, jossa uudet teknologiset innovaatiot kätkevät synkän salaisuuden. ""Whoniversen"" ikonisimmat monsterit dalekit sisältävä tarina on tällä kertaa kauden huonoin – kaikilla osa-alueilla peruuttamattomasti epäonnistuva rimanalitus, joka kaiken lisäksi kestää kahden jakson ajan. Lisäksi jostain käsittämättömästä syystä heikon sisarsarja Torchwoodin riveistä on noussut Chris Chibnall toistamaan huonompana edelliskauden mestarillisen The Impossible Planet / The Satan Pit -tarinan vailla mitään ihmistunteita jaksossa 42, jonka nimi ei ikävä kyllä viittaa Douglas Adamsin töihin, vaikka sarjan luonne saattaisi sopia siihen erinomaisesti. Onneksi keskikauden heikkoja tarinoita paikkaa loppupuoliskon ryhdistäytyminen. Paul Cornell tarjoaa henkilökohtaisella tasolla riipaisevan tuplajakson päähahmolle, ei tosin niin intensiivisen koskettavaa kuin Russell T Daviesin kolmiosainen finaali.Kauden parhaasta jaksosta vastaa tosin jälleen kerran Steven Moffat. Hänen kynäilemänsä Blink hyödyntää täysillä show'n aikamatkustuspotentiaalia ja katsojan tottuneisuutta aina luotettavan Tohtorin läsnäolon. Tarjolla on oivaltava, omaperäinen, koskettava, hauska ja ennen kaikkea pelottava jakso, jonka aikana nähdään myöhemmin maailmanmaineeseen ponnahtaneen Carey Mulliganin nappisuoritus matkakumppanina, jota ei koskaan tullut. Samalla Blink on varmaankin elämäni pelottavimmat 42 minuuttia, jonka aikana jo silmänräpäys voi koitua kuolemaksi. Jakso onkin itseoikeutetusti nostettu fanifoorumeilla 47-vuotisen show'n historian parhaiden esitysten joukkoon.Vaikka kaudella on yksi jakso, joka jättää kaikki muut tarinat varjoonsa, ei silti kolmoskautta kannata väheksyä. Se on laadultaan huomattavasti tasaisempi kuin kaksi edellistä jaksosatsia ja tarjoaa jällen kerran erinomaisen elämänmakuisen roolisuorituksen David Tennantilta. On ilo katsoa elämästään nautiskelevan hahmon mittelevän sanan säilällä ja älyn voimalla vihollisiaan vastaan. Tämä pasifisti action-sankari jopa tarjoaa kohtaamilleen ilkiöille viimeisen mahdollisuuden vetäytymiseen ennen käymistään vastaiskuun. Tällainen päähenkilö, kuten Doctor Who yleensä, on hyvin virkistävä poikkeus suoraviivaista machotoimintaa ihailevan pop-kulttuurin kentässä, ja sellaisena sarja pysyy suosittelemisen arvoisena.",Virkistävä poikkeus suoraviivaista machotoimintaa ihailevan pop-kulttuurin kentässä.
555,80.0,"Vaikka kuinka yritän, en tunnu pääsevän Masamune Shirowsta täysin eroon yrittämälläkään. Joskus menin vahingossa hankkimaan komean läjän miehen sarjakuvia Ghost in the Shellin innoittamana, mutta yllätys olikin suuri kun huomasin niiden olevan pääosin täyttä kuraa ja kaikkien likimainkaan lähdeuskollisten filmatisointien pöyrivän samalla laatutasolla. Jotenkin surkuhupaisaa, että sillä ainoalla filmatisoinnilla, josta mies lännessä tunnetaan taitaa olla kaikkein vähiten yhteistä sen kämäisen alkuperäisteoksen kanssa. Ghost in the Shell -elokuva jatko-osineen on nimeään lukuun ottamatta lähes täysin Mamoru Oshiin luomus. Neliosainen minisarja Dominion Tank Police taitaa olla Masamune Shirown tuotannosta länsimaisittain kaikkein tunnetuin heti Ghost in the Shellin jälkeen ja yleisen mielipiteen mukaan niistä lähdeuskollisemmista filmatisoinneista vähiten huonoin. Itse asiassa tämä on ihan siinäkin määrin tunnettu, että tämä on aikoinaan julkaistu ainakin osittain myös meillä videolla, tarkka julkaisuvuosi taitaa olla 1997.Dominionin tarina sijoittuu perinteiseen Blade Runner -tyyppiseen dystooppiseen synkeään kyberpunk-tulevaisuuteen, jossa saasteet ja bakteerit pakottavat ihmisiä pysyttelemään sisätiloissa ja suojautumaan kaasunaamarein ulkona. Sarjassa seurataan hilpeää raskain asein ja tankein varustautunutta poliisiyksikköä, joka yleensä aiheuttaa vähintään yhtä paljon vahinkoa sivullisille kuin rikollisille. Tässä sarjassa ei turhia filosofoida tai pohdiskella vaan tyyli ja yleistunnelma lähentelee tässä jotain kieli poskessa tehtyä puskafarssia. Varsin tyypillistä Shirowta siis.Ensimmäinen juttu, joka tästä taatusti pistää silmään jo alkuvideossa on sarjan tyyli. Dominion Tank Police on henkeen ja vereen kasaria kököhköstä animaatiosta ja hahmojen designista lähtien. Ilmeisesti tekijät tavoittelivat tähän jotain Bubblegum Crisisin tapaista iskevällä soundtrackilla viilattua kasarihauskuutta, mutta toisin kuin Bubblegumissa, tässä geneerinen kasaripoppi tuntuu jo äärimmäisen kulahtaneelta ja huvittavalta, suorastaan campilta. Älkää ymmärtäkö tätä väärin. Huvittavan pökkelöt musiikit eivät suinkaan tätä pilaa vaan ne sopivat yllättävän hyvin sarjan muuhun humoristiseen henkeen.Neljä jaksoa kattavasta tarinasta ei kauheasti ole sen syvempää kerrottavaa, mutta pääosa siitä on lähinnä hupaisaa rymistelyä ja toimintaa. Pääpaino sarjassa on sen sympaattisissa ja hauskoissa hahmoissa, joista valokeilaan nousee itse poliisitiimin ja punapäisen Leonan lisäksi kolmen hengen rosvokopla, jonka intresseissä on virtsan varastaminen paikallisesta sairaalasta. Omia suosikkihahmojani sarjasta ovat Puma Sistersit, sarjan keskeisen pikkuroiston sidekickit, joista irtoaa ehkä eniten hupia koko sarjassa ja jotka pystyy bongaamaan vaikka vanhan suomijulkaisun kannesta.Yllättävintä tässä itselleni oli huomata Dominionin ilmiselvät vaikutteet muihin myöhempiin anime- ja mangasarjoihin, erityisesti Mobile Police Patlabor: The Early Daysiin, jossa niinikään seurataan humoristisella otteella superkoneilla varustetun poliisitiimin vaiheita ja sarjan pääosassa häärää lyhyttä punaista tukkaa pitävä nainen, jonka nimikin eroaa vain kahden kirjaimen verran tämän sarjan vastaavasta. Selvästi Mamoru Oshii tiimeineen oli kiinnostunut Shirowin tuotannosta jo vuosikausia ennen Ghost in the Shellin tekemistä.Ja siinä se sitten taisikin olla. Näin lyhykäisessä sarjassa ei hirveästi ole aihetta kovin pitkään arvosteluun. Dominion Tank Police ei ole mikään ikimuistoinen mestariteos, mutta se on samanaikaisesti tahallisesti, että tahattomasti huvittava animetöräys paljon viattomammalta ajalta. Neljä jaksoa on se verran vähän, ettei tähän oikeasti ole eksynyt turhaa filleriä eikä tähän kerkeä kauheasti kyllästymäänkään, joten armollisesta lyhyydestä ropisee ylimääräisiä lisäpisteitä.",Erottuu muusta animesta edukseen itseironisen farssimaisella otteellaan.
556,100.0,"Vaikka Downton Abbey sijoittuukin edwardiaaniseen kartanoon aatelisineen ja palvelijoineen, se on enemmän saippuaoopperaa kuin Jane Austenia. Tarkemmin sanottuna Downton Abbeyn dramaturgia on saippuaoopperaa, puvustus Jane Austenia. Robert Altmanin murhamysteeri Gosford Parkista parhaan käsikirjoitus-Oscarin voittanut Julian Fellowes on luonut sarjan, joka on ollut sensaatiomainen menestys niin Britanniassa kuin ulkomaillakin. Se raikkaasti uudistaa legendaarisen Kahden kerroksen väkeä -sarjan asetelmaa ja on ollut jopa suositumpi kuin ITV:n mestariteos Mennyt maailma. Vuosikausia, jopa vuosikymmeniä BBC on tiukasti pitänyt monopoliaan pukudraamojen maailmassa, mutta tällä yhdellä sarjalla ITV syöksi BBC:n vallasta. Downton Abbey alkaa vuodesta 1912. Granthamin aatelissuvun kartanoon saapuu suruviesti: Titanic on uponnut ja suvun perillinen sen mukana. Granthamin nykyisellä jaarlilla Robertilla ja hänen vaimollaan Coralla on vain tyttäriä, eikä isoisän testamentin mukaan tyttö voi periä kartanoa ja suvun arvonimeä. Mikä neuvoksi? Pienen sukututkimuksen jälkeen paljastuu, että perijä on kaukainen serkkupoika Manchesterista. Keskiluokkainen lakimies äiteineen saapuu kartanoon ja pian pikkuporvarilliset kaupunkilaiset ovat täydessä taistelussa jäykistelevien aristokraattisukulaistensa kanssa.Tästä alkuasetelmasta tarina lähtee liikkeelle. Kuka perii ja miksi, kuka nai kenet, kuka rakastaa ketä, kuka löytyy kenenkin sängystä ja kuka juonittelee kaikkien pään menoksi? Näitä kysymyksiä kysytään ja setvitään niin yläkerran salongeissa kuin alakerran palvelijain kortteerissa. Ennen kuin perimysjärjestys ja naimakaupat on saatu selvitettyä, kartanon elämää mullistavat mm. rampa kamaripalvelija, isännän ja palvelijan homosuhde, hovimestarin menneisyys sirkustaiteilijana, kuollut diplomaatti, kukkanäyttely, sosialistinen autonkuljettaja sekä vanhan leskikreivittären kamarineidon karkumatka ja siitä syntynyt kohtalokas väärinkäsitys, joka johtaa raakaan kostoon. Myös ensimmäinen maailmansota ehtii syttyä. Saippuaista oopperaa totta tosiaan!Downton Abbeyn vahvuus on, ettei se ole viipyilevää nostalgiaa, vaan nopeatempoista draamaa, joka raikastaa historiallisten draamojen pölyttynyttä seuruetta. Juonikuviot saattavat olla yhtä melodramaattisia kuin Emmerdalessa, mutta Fellowesin kutkuttava dialogi ja televisiossa ennennäkemättömän nimekäs näyttelijäkaarti pitävät huolta, että luvassa on ensiluokkaista viihdettä. Ensemblen johdossa on legendaarinen Oscar-voittaja Dame Maggie Smith, joka ansaitusti palkittiin Emmyllä roolistaan teräväkielisenä leskikreivittärenä. Muita mainitsemisen arvoisia näyttelijäsuorituksia ovat Hugh Bonneville Granthamin jaarlina, Michelle Dockery kylmäluontoisena Marynä, Jim Carter hovimestari Carsonina, Phyllis Logan taloudenhoitaja rouva Hughesina, Brendan Coyle salaperäisenä herra Batesina ja nuori lupaus Jessica Brown Findlay perheen villikkotytär Sybillinä. Sarjassa on miltei kaksikymmentä keskeistä hahmoa, joten jokaiselle luulisi löytyvän suosikkinsa. ",Yltäkylläiset puvut ja henkeäsalpaavat lavasteet on taltioitu harvinaisen inspiroituneella kuvaustyylillä.
557,100.0,"Downton Abbeyn toinen tuotantokausi vie katsojat ensimmäisen maailmansodan taistelutantereille. Tutut hahmot palaavat, mutta heidänkin on pitänyt sopeutua sodan tuomiin muutoksiin. Granthamin jaarli Robert kylpee itsesäälissä, koska on liian vanha rintamalle, samalla kun hänen perillisensä Matthew möyrii Sommen juoksuhaudoissa. Sinne ovat joutuneet myös kartanon lakeijat Thomas ja William. Jaarlin nuorin tytär Sybil ryhtyy sairaanhoitajaksi ja Matthewin äiti Isobel omistaa aikansa hyväntekeväisyydelle. Hovimestari Carson puolestaan yrittää pitää tasoa yllä sodan hirvityksistä huolimatta. Jopa muutosvastainen leskikreivitär Violet toteaa, että sota on tehnyt hänestä aamuvirkun. Taistelutantereet tömisevät, ruumita tulee ja hautoja syntyy, mutta myös romantiikkaa on ilmassa. Ensimmäisen tuotantokauden lopussa Matthew'n ja Maryn lupaavasti alkanut rakkaustarina kariutui ja nyt molemmat ovat löytäneet uuden sydänkäpysen. Matthew tuo näytille ujon Lavinian, Mary puolestaan rahvaanomaisen sanomalehtipohatta Sir Richard Carlislen. Kun entiset rakastavaiset uusine puolisoineen astuvat näyttämölle, ilma sähköistyy ja tiedossa on monenmoista juonittelua, kiristystä ja sydänsurua. Palvelijainkortteerissa sisäkkö-Annan ja kamaripalvelija Batesin idyllinen romanssi saa myös kapuloita rattaisiin, kun Batesin kostonhimoinen vaimo saapuu kartanoon. Lopullisesti skandaalin ainekset ovat koossa, kun kartanon tytär Sybil ja sosialistinen autonkuljettaja Branson antavat periksi lihan himoille. Toteutukseltaan Downton Abbeyn toinen tuotantokausi on ensimmäisen veroinen. Tekniset aspektit puvutustuksesta lavastukseen ja kuvaukseen ovat edelleen ensiluokkaista, samoin näyttelijäntyö. Dame Maggie Smith Violetina jaksaa yhä uudelleen ihastuttaa pisteliäillä välihuomautuksillaan, vaikka kauden todelliseksi tähdeksi nouseekin Marya esittävä Michelle Dockery. Dockery pääsee esittelemään koko tunteiden skaalan kylmäluontoisena Marynä, jonka kovan ulkokuoren alla sykkii sittenkin intohimoinen ja haavoittuva sydän. Uusi tulokas Iain Glen julmana Sir Richardina on myös näkemisen arvoinen suoritus. ",Toteutukseltaan toinen tuotantokausi on ensimmäisen veroinen. 
558,100.0,"Dragon Ball oli aluksi vain japanilainen sarjakuva, joka perustui löyhästi Kiinan kirjallisuuden merkkiteokseen: ""Lännenmatkan Muistelmat"". Kun Dragon Ball manga-sarjakuvan viisi ensimmäistä osaa julkaistiin ensimmäistä kertaa suomenkielisenä täysin sensuroimattomina, ne olivat yksi puhutuimmista asioista populaarikulttuurissa. Se sai valituksia rajusta väkivallasta sekä rivouksista. Ihan hyvä esimerkki siitä, että Japanissa oltiin paljon avoinmielisempiä jo 1980-luvulla kuin mitä Suomessa nykyään. Syytteistä huolimatta sarjakuvalla lukijoita riitti paljon jo alusta lähtien. Se kasvatti kotimaassaan aikoinaan niin paljon suosiota, että siitä tuli välittömästi yksi japanilaisen sarjakuvan kulmakivistä ja sarjan alkuperäisten fanien toimesta saamme tänä päivänä nauttia suosituista Naruto ja Bleach sarjoista, mutta asiaan..Dragon Ballia ja sen jatko-osa Dragon Ball Z sarjaa voisi ajatella yhtenäisenä kokonaisuutena sillä alkuperäistä mangaa ei koskaan jaettu mitenkään kahteen eri osaan. Tosin omasta mielestäni alkuperäistä japanilaista julkaisua ja amerikkalaista julkaisua tulisi pikemminkin ajatella täysin eri sarjoina, sillä kaikki mikä Japanissa sarjassa ihmisiä viehätti, oli lähes kokonaan poistettu amerikkalaisesta julkaisusta. Tämä arvostelu keskittyy enemmän siihen alkuperäiseen sarjaan mikä sai japanilaiset ajattelemaan: ""Annetaan tämä esimerkkinä hyvästä animesta muille maille""Eli sarjan aloittava perusjuoni, joka muuttuu hyvin jyrkästi sarjan myötä kuuluu näin: Son Goku on yksin vuoristossa, kaukana muusta sivilisaatiosta asusteleva apinahäntäinen pikkupoika. Hän harrastaa taistelulajeja ja omaa yli-inhimilliset voimat. Eräänä päivänä hän tapaa 16-vuotiaan teinityttö Bulman, joka etsii ympäri maailmaa mystisiä lohikäärmekuulia itse keksimällään tutkalla. Lohikäärmekuulia on seitsemän kappaletta ympäri maailmaa ja yhteen kerättynä niistä herätetään suuri lohikäärme Shen Long, joka voi toteuttaa minkä tahansa toivomuksen. Käy ilmi että pikku Son Goku sattuu omistamaan lohikäärmekuulan, joka on muistoesine hänen iso-isästään, joka oli oudosti kadonnut aikoinaan. Goku ei halua tästä syystä luovuttaa kuulaa, mutta Bulma saa suostuteltua Gokun mukaansa voidakseen käyttää tätä henkivarijanaan ja tilaisuuden tullen varastaa lohikäärmekuulan. Tästä alkaa suurempaa suuri seikkailu.Sarjan etenemisen myötä tarinaan mahtuu monia persoonallisia hahmoja, rankkoja juonenkäänteitä, suuria tunteenpurkauksia ja hienoa tarinaa säestää upea orkesterimusiikki. Animaatio on ajoittain todella hienosti piirrettyä, mutta joissakin kohdissa taustamaisemat jäävät toissijaisiksi. Hahmojen ilmeet sekä ääninäyttelijät viestittävät hienosti eri tunteita ja mitään valittamista niistä en suoraan keksi. Huumori on tyypillistä anime-huumoria jossa tunteenpurkaukset ja hassut ilmeet ovat avainsana. Toiset tykkää, toiset ei. Minusta kyllä tajuttoman hupaisaa. Taustamusiikista kyllä ehdottomat plussat. Musiikki yhdistelee hassulla, mutta toimivalla tavalla klassisen musiikin soittimia, perinteisiä japanilaisia soittimia ja jopa herkällä säröllä varustettua sähkökitaraa. Voisin melkein sanoa että puolet sarjan viehätyksestä omalta osalta tulee suoraan ihokarvat pystyyn nostavan musiikin kautta. Ääniefektit ovat myös hienoa kuunneltavaa.Miten on mahdollista että sarja saavutti maailmanlaajuisen supersuosion, mutta myös äärettömän määrän sen vihaajia? Sehän on loppujen lopuksi vain mielipide kysymys. Toiset ihmiset eivät ollenkaan pidä japanilaistyylisistä juonikuviosta tai ideoista, mutta pääsyy miksi niin monet ihmiset eivät siedä sarjaa on: ""se älytön erikoiseffektimässäily, hitaus ja se loputon huutaminen"". Sarja ei yksinkertaisesti vain kuvastanut samaa sarjaa joka Japanissa saavutti suosion. Monet ihmiset eivät koskaan saaneet tietää kuinka paljon sitä loppujen lopuksi muutettiin. Ensimmäiseksi sarjoja sensuroitiin todella paljon. Kaikista raaimmat ja järkyttävimmät kohdat lensivät suoraan roskiin. Toiseksi englanninkieliset ääninäyttelijät olivat mielestäni kehnoja koska varmaankin luulivat, että kyseessä on joku pikkulasten sarja, jona sitä jenkeissä markkinoitiinkin. Kolmanneksi kaikki alkuperäinen musiikki Z-sarjasta eksyi suoraan kompostiin. Jopa Z-sarjan alkuperäinen alkutunnari leikattiin heti pois, vaikka sille tehtiin alunperin jo versio englanninkielisillä lyriikoilla. Kaikki mitä juurista jäi jäljelle Z-sarjaan tullessa olivat vahvasti sensuroitu animaatio ja alkuperäiset ääniefektit.Sarjan jenkkiversiota pidän pikkulasten tavanomaisena roskasarjana joka on suurimmaksi osaksi vain erikoisefektimässäilyä ja todella puuduttavaa huutoa. Sarjan DB-puoliskolta löytyy alkuperäiset musat suurimmaksi osin eli kaikki alkuperäisyys sarjasta ei ollut poissa vielä alkupuolella. Tosin sensuuri ja huono ääninäyttely tappaa lähes kaikki parhaat fiilikset minun osaltani.","Yksi animen historian kumakivistä, joka on edes pienen vilkaisun arvoinen"
559,100.0,"Mitä saadaan kun yhdistetään täydellinen musiikki, mahtava komiikka ja supersankarin suurin nemesis? Dr. Horrible, ihastuttavan sympaattinen pikkumies, joka haaveilee tulevansa suureksi rikolliseksi. Kundi osaa kaiken lisäksi laulaa! Dr. Horriblen juoni muistuttaa tyypillistä supersankaritarinaa mutta hiukan nurinkurisesti kuitenkin. Tohtorin suurin unelma on päästä ""Evil League of Evil"" -nimiseen porukkaan mukaan, ja valloittaa unelmiensa naisen sydän. Ongelmia löytyy matkan varrelta, esimerkiksi yli-innokas ja itserakas supersankari Captain Hammer. Tämän kanssa tohtorilla menee kismat sekaisin aivan viimeistä myöten, sen lisäksi ""Liigan"" ilkeä johtaja Bad Horse vaatii tohtorilta kunnon rikoksen (murha olisi hyvä!), jotta tämä otettaisiin mukaan ""Liigan"" ilkeilyyn.Musikaaliksi nimetty minisarja sisältää toki runsaasti muutakin kuin pelkän kasan sekalaisia biisejä. Niiden muassa ovat mainiot sivuhahmot, mukavan minimalistinen ympäristö ja komiikka joka ei jätä kylmäksi. Mutta toki musiikki hyvää on! Esimerkiksi biisit 'Brand New Day' ja 'Freeze Ray' ovat ikimuistoisia ja jäävät soimaan päähän vielä pitkään kuulennan jälkeen. ",Ihastuttavan sympaattinen pikkumies.
560,40.0,"Kunnon SciFi-pläjäys joka vilisee outoja paikannimiä ja tapoja. Tässähän on kyseessä on 4,5 tunnin minisarja, joka koostuu kolmesta 1,5 tunnin mittaisesta jaksosta.  Tällaisissa tapauksissa hommaan alkaa pääsemään jo sisään ja kummallisemmatkin maailmat aukeavat. Juttu sijoittuu autiomaan täyttämälle Dyyni-planeetalle, joka vilisee jättimäisiä matoja ja jossa vettä ei ole nimeksikään. Kaksi hallitsijasukua omissa kaupungeissaan juonittelevat toistensa päänmenoksi. On hyvä ja paha suku sekä kaiken yllä Dyynin keisarin kööri, joka majailee niin ikään omissa oloissaan. Busineksessä on kysymys melanssi-nimisestä mausteesta, jota planeetalla piisaa ja se onkin planeetan tärkein vientituote. Kyseinen mauste on huumetta ihmisille ja antaa mahdollisuuden nähdä tulevaan ja elää pidempään. Maan kaltaiselta Atreides-suvun Caladan-nimiseltä kotiplaneetalta tullut nuorimies Paul Atreides pyörii tarinan päähenkilönä ja tällä tuntuu olevan suurempikin missio päällä. Tästä on tuleva Dyynin alkuperäisasukkaiden - Freemenien vapahtaja, joka johdattaa pistämään pahat suvut ketoon ja saamaan planeetan takaisin heille kenelle se kuuluu. Tämän tyyppinen SciFi-fantasia ei tärähdä Arskalle kunnolla. Näillä jutuilla on se oma kannattajakaartinsa joihin ei Arska lukeudu. Viihteellinen Tähtien Sota toimii ja Star Trekkikin menee mukisematta, mutta Dyyni ei oikein kolahda. Syy ei ole useampaan otteeseen TV-sarjalta näyttävissä BlueScreen-kuvissa efektitaustoineen. TV-sarjahan tämä mainoskatkopaikkoineen kuitenkin on. Arska ei jaksanut 100%:n panostuksella sulatella Dyynin hitautta ja puuduttavaa tarinaa yleensäkään. Tämä piti kahlata läpi sisulla, olihan leikkiin oli ryhtynyt.Paljon mahtuu asiaa 4,5 tuntiin, se on varma. Dyyni toimii takuulla parhaiten kun haluat eroon maallisista ongelmista. Syysflunssa, kaamosmasennus tai aivan kammottava jysäri. Tätä varten on tämäkin pläjäys hyvä olla hyllyssä odottamassa.","Tämä piti kahlata läpi sisulla, olihan leikkiin jo ryhtynyt."
561,90.0,"Itse pidin sarjasta todella paljon. Luin vuosia sitten 80-luvulla kyseisen Dyyni-sarjan kolme ensimmäistä kirjaa ja sen jälkeen näkemäni Lynchin Dyyni elokuva oli todella suuri pettymys sillä on mahdottomuus kutoa kolme kirjaa yhdeksi elokuvaksi. Itse pidän paljon mini-sarjoista, sillä niissä hahmot ehtivät kehittyä kunnolla, toisin kuin elokuvissa, ja silti juoni kulkee koko ajan eteenpäin, taas toisin kuin tv-sarjoissa. Harkonenn keisaria näyttelevä Ian McNeice tekee todella vaikuttavan roolisuoirtuksen kuten myös William Hurt Paulin isänä. Paulia näyttelevä Alec Newman taas taas paikoitellen ontuu roolisuorituksessaan, mutta on silti PALJON parempi Paul Atreideksena kuin Kyle MacLachlan Lynchin elokuvassa. Mutta parhaan roolisuorituiksen mielestäni tekevät tässä elokuvassa naiset ja eritoten Saskia Reeves Paulin äitinä Jessicana.Vaikka kyse onkin mini-sarjasta joka on tuotettu tv:seen, ovat erikoistehosteet erittäin vakuuttavat, kuten myös puvustus. Puvustuksessa on otettu enemmän vapauksia, kuin Lynchin versiossa, kirjoihin nähden mutta minusta valinnat ovat erittäin hyvin onnistuneita ja elokuva vaikuttaa aidolta.Tarinassa onnistutaan hyvin tuomaan esiin poliittiset kieroilut sekä Fremenien taustatarinat ja legendat. Silti itse olisin jopa toivonut, että aavikolla vaeltamista ja fremenien kanssa elämistä olisi jopa ollut yhden jakson verran enemmän, että katsoja todella ymmärtäisi miltä selviäminen aavikolla tarkoittaa ja kuinka tärkeä vesi on. Sarjassa on kuitenkin kaiken kaikkiaan onnistuttu adaptoimaan suurin osan kirjan sivujuonteista ja allekirjoittaneella ei ole valittamasti.Suosittelen Sci-fi elokuvien ystäville lämpimästi tätä versiota Dyynistä. Ja kannattaa hankkia se pitempi versio vaikkakin ylimääräiset kohtaukset eivät ole niin merkittäviä. Ja jos kiinnostusta Dyyniin löytyy, niin sarjasta löytyy myös jatko-osa, Children of Dune.",Hyvä adaptio
562,80.0,"Suuren suosikkini, Rowan Atkinsonin uralistalta löytyi tälläinenkin sarja. Pakkohan tämä oli ostaa kun kerta kaupasta DVD löytyi. Odotin jotain uutisparodiaa, studiossa istumista ja naureskelemista Uutisvuodon malliin, mutta olinpahan väärässä, vaikka hauskuus oli kyllä vieläkin kovempaa luokkaa.Ei yhdeksän uutiset koostuvat jakso jakson jälkeen samanlaista, toisistaan riippumattomien sketsien vääntämistä. Väliin on saatu materiaalia oikeista uutisista ja poliitikkoja ja muita tärkeitä henkilöitä (esim. Paavia) herjataankin oikein olan takaa yhdistämällä niitä täysin toisiin tarkoituksiin. Täyttä aivot narikkaan komediaa siis, mutta keskimääräistä parempaa sellaista. Mitä sitä nyt kieltelemään, sarja on yksi hauskimmista ohjelmista, joita olen ikinä nähnyt!Roolisuoritukset ovat hykerryttäviä, Rowan Atkinsonia oikein odottaa ruutuun, Mel Smith ja Griff Rhys Jones ovat huippu hauskoja ja Pamela Stephenson osaa kyllä naurattaa kiitettävän tasoisesti. DVD on perusluokkaa, tusinatavaraa, jossa extroja ei ole ja teksitykset vain suomeksi ja ruotsiksi. Mutta eihän hyvä ja huippu hauska sarja mitään deluxe-boxia tarvitsekkaan.Täyttä rautaa kaikille brittihuumorin ja myös aivotnarikkaan -huumorin ystäville. Suosittelen jokaista katsomaan tämän kerran elämässään, paitsi niiden järkyttävien tosikoiden, jotka ehkä saattavat paheksua reilua annosta kaksimielistä huumoria. Mutta me normaalit ihmiset nauttikaamme siitä täysin rinnoin!",Täyttä rautaa kaikille brittihuumorin ja myös aivotnarikkaan -huumorin ystäville.
563,30.0,"Olen brittihuumorin suuri ystävä. Konttori, Mr. Bean, Huonosti käyttäytyvät miehet, Ruuvit löysällä, Pitkänjussin majatalo, Mennään bussilla sekä kaikkien komediasarjojen isä Monty Pythonin lentävä sirkus ovat suuresti mieleeni ja jo niiden alkuperäiskonseptin miettiminen saattaa aiheuttaa naurukohtauksia. Mutta aina ei brittihuumorissakaan onnistuta. Ei yhdeksän uutiset on selkeä esimerkki tästä. Meno ei ole kokonaisuudessaan kaksista, eikä hauskoja hetkiä tapahdu kertaakaan ja huvittavia hetkiä tulee todella harvoin. Kahdeksan jaksoa mitäänsanomatonta sketsimateriaalia ei ole kivaa katseltavaa. Välillä meno on  outoa, eikä huumoria löydy mikrokoopillakaan ja Nelisilmällä on pirun tylsää. En suosittele.Parisenkymmentä euroa meni suoraan kaivoon, mutta ainakin tuli hiukan brittihuumorin yleissivistystä paikattua, vaikka Ei yhdeksän uutiset ei ansaitse yleissivistykseen kuulumista. Karsea pettymys ja DVD-kokoelmani ehdoton häpeäpilkku. Ekstroja ei tässä ole ja suomi-tekstityksen lisäksi voi valita ruotsin kielen. Puoli tähteä tulee Mel Smithistä, Rowan Atkinsonista ja Griff Rhys Jonesista, jotka ovat sen verran hauskanoloisia heppuja, että näin tylsän materiaalin katsomisen voi ehkä jotenkin kestää. Tuntemattomampien ja lahjattomampien koomikoiden toteuttamina sketsimateriaali olisi ollut kiduttavaa katsottavaa. Puoli tähteä vahvistuu myös Pamela Stephensonin läsnäololla. Siinä on todella kaunis nainen.nimimerkki: Nelisilmä",Lahjattomampien koomikoiden toteuttamina sketsimateriaali olisi ollut kiduttavaa katsottavaa.
564,100.0,"Elfen Lied alkaa siitä kuin Lucy pääsee pakenemaan laitoksesta ja pistää samalla ahkerasti vartijoita pinoon. Mutta pudotessaan kalliolta mereen hän menettää muistinsa tilapäisesti, ja hänet löytää Kouta niminen nuorimies, joka nimeää muistinsa menettäneen täysin avuttoman tytön Nyuuksi. Mutta aina välillä, kun Lucy pulpahtaa pintaan, rupeaa rytäkässä raajoja lentelemään tiheään tahtiin.Juonessa ei ole mitään uutta ja ihmeellistä, mutta tämä sarja tosiaan kolahti minuun. Jotkut hahmot ovat melko ärsyttäviä, mutta kyllä jokainen suosikkinsa löytää. Omaksi suosikikseni nousi Lycy itse. Tarina kehittyy ja palasia alkaa loksahdella kohdilleen kun Lucyn menneisyyttä aletaan kaivelemaan. Anime ei kulje suoraan manga-sarjan talutushihnassa, johon verrattuna animen loppu on todella armollinen, uskokaa pois.Elfen Liediä en voi suositella herkimmille katsojille sen verisyyden takia. Päitä ja raajoja lentelee tiheään tahtiin kun Lucy pääsee vauhtiin ja joitain katsojia voi häiritä sarjassa esiintyvä alastomuus. Nyt ei puhuta mistään hentaista, mutta alastomuutta tässä on jonkin verran, mutta ei se kyllä minua ainakaan häirinnyt yhtään.Musiikkikin osuu kohdalleen ja alkutunnari on todella kaunis ja erikoinen verrattaessa tyypillisiin anime-openingeihin. Tunnelmakin on kohdallaan ja joissain kohdissa voi tulla tippa linssiin.",Todella mestariteos jonkalaisia ei joka päivä tule vastaan.
565,100.0,"Epäilyksen polttopisteen viimeisessä näytöksessä Jane Tennisonin (Helen Mirren) eläkkeelle jäämisen aika on lähellä, mutta hän saa vielä viimeiseksi jutukseen selvittää nuoren tytön murhan. Kysymys kuuluukin, voiko Tennison pysyä aisoissa tarpeeksi pitkään ja keskittyä murhan selvittämiseen? Katsoja todella hämmästälee, kun hän käsittelee häpeämätöntä alkoholismia, isänsä kuolemaa sekä elämänsä valintojen seurauksia. Vain Helen Mirren olisi voinut luoda täysin lihallisen henkilön Jane Tennisonista, joka on tänä päivinä yksi brittiläisen televisiohistorian merkkihahmoista. Mirren on yksi aikamme hienoimmista näyttelijöistä ja monien brittinäyttelijöiden tavoin, hänkään ei pelkää vanhenemista eikä muutamaa ryppyä kasvoillaan, Hänen Jane on uuvuksissa ja näyttää siltä. Työskennellessään viimeisen juttunsa parissa, Jane joutuu kohtaamaan isänsä kuoleman, hänen vaivautuneen suhteensa siskoonsa ja sisarentyttäreensä, eläkkeelle jäämisen ja pullon. Yksinäisyydessään ja muistoissaan elämä täynnä mahdollisuuksia, hän muodostaa siteen nuoren Pennyn (Laura Greenwood), murhatun tytön järkyttyneen ystävän kanssa - vaikka tytön isästä tulee epäilty. Se mikä on uskomatonta Mirrenissä on se, kuinka hän suorastaan asuttaa osat, joita hän esittää: vastikään näimme hänet Elisabeth I:nä sarjassa Elisabeth, voin sanoa, että nämä kaksi sarjaa muodostavat televisionäyttelemisen mestariluokan, muinaisen ja nykyisen. Helen Mirrenin lisäksi muutkin näyttelijät suoriutuvat rooleistaan erinomaisesti. Pennynä, Laura Greenwood antoi todella upean suorituksen. Epäilemättä hänestä tulee yksi Britannian tulevista valteista näyttelijöistä puhuttaessa. Muita mainitsemisen arvoisia näyttelijöitä ovat: Stephen Tompkinson Sean Philipsinä, Gary Lewis Tony Sturdyna ja edesmennyt Tom Bell Bill Otleyna.Viimeinen näytös on ensiluokkainen viimeinen tuotantokausi, tässä mukaansatempaavassa sarjassa. Parhaimmissa rikosdraamoissa huomio ei kiinnity juoneen eikä syyllisen etsintään, vaan keskushenkilöiden ominaisuuksiin. Ja kun, Helen Mirren hallitsee ne, on se vain bonusta katsojalle. Jännitys on saatu aikaan, ei rikosjuonen kannalta (mikä on palveleva ja yllättävä), vaan Mirrenin vaikuttavan muotokuvan voimakkaasta ja todellisesta Jane Tennisonista, joka astelee nuoralla uransa viimeisinä päivinä. Hän jotenkin onnistuu antamaan meille naisen, joka tasapainoilee hänen sisäisten enkelten ja pirujen kanssa, yrittäen olla ilman hairahduksia arvaamattomiin tai tavattomiin tekoihin. Ja se on se, mikä liimaa sinut penkkiisi. Epäilyksen polttopiste on yksi parhaista sarjoista, mitä Britanniasta on saatu. Nyt se on päässyt maaliinsa. Sarja voi olla tehty; mutta Helen Mirrenin ensiluokkaisuus on kaukana maalista. Viimeinen näytös on yhden televisiohistorian parhaimmin näytellyn ja kirjoitetun sarjan loppu - minä jään sitä kaipaamaan. Mutta onneksi sarja on saanut arvoisensa päätöksen!""Don't call me ""Ma'am"", I'm not the bloody Queen"".","Ensiluokkainen viimeinen tuotantokausi, tässä mukaansatempaavassa sarjassa."
566,80.0,"Kauimpana etelässä on kylmä, tuulinen, kuiva ja elämälle äärimmäisen vihamielinen aavikko: Etelänapamanner. Sinne siis suuntaa Sir David Attenborough mittavan työryhmän kanssa kolmeksi vuodeksi kuvaamaan Antarktiksen luontoa ja lopputulos kuvaa vuoden tapahtumia tällä hyytävällä mantereella.Sir David Attenboroughia on paitsi kiittäminen Monty Pythonista myös lukuisista luontodokumenteista. Hän on käsite, mutta kaikista prenikoista ja titteleistä huolimatta hänen vaatekaappinsa on aika laiha, joskin Antarktiksen ankara ilmasto pakottaa hänet kaivamaan esiin talvivaatteita.Alastair Fothergill on ohjaaja, mutta Sir David Attenborough on kasvot tälle luontodokumentille. Antarktiksen ankara vuosi antaa luontoäidille haasteen ja tämä on paitsi armoton myös itsepäinen. Mukana on jylhää kuvastoa jäävuorista, karuista saarista ja raivokkaasta merestä jotka ympäröivät tätä säälimätöntä mannerta ja myös tappelevista eliöistä ja mukana on luonnollisesti dramaattisia näkyjä verisistä ja jäätyneistä eloonjäämistaistelun häviäjistä. Luonnon lisäksi Sir David selittää tyypillisen luotettavalla sävyllään myös ihmisen työskentelystä Antarktiksella. Manner mistä Sir David kertoo on kylmä, tuulinen, kuiva ja äärimmäisen vihamielinen, mutta siitä kertova dokumenttisarja on lämmin, rauhallinen ja äärimmäisen mielenkiintoinen. ","Kylmä, tuulinen, kuiva ja äärimmäisen vihamielinen. "
567,60.0,"Duudsoneiden historia yltää kuvallisella puolelle vuoteen 1993. Tuolloin Jarno (ei siis juontajana Jukan kanssa kunnostautunut Jarppi) kuvasi ensimmäiset seinäjokelaiset hölmöilyt. Armeijan jälkeen Jarno hakeutui Isolle Kylälle ja eksyi MoonTv:lle töihin   jolloin  ajatus TV-sarjasta alkoi itämään pohjalaisen vajaassa päässä. Ex-Moontvläinen Sacha Remling keksi nimen Duudsonit ja kööri itse liitti nimeen Extremen.Duudsoneiden DVD vaatii asennetta. TV-sarjassa homma toimii, mutta vajaa puolitoista tuntia yhtäsoittoa kohellusta koittelee ihmismieltä. Extremetemppu sekin, että jaksaa katsella voltin heittoa ja rypemistä tauotta. Se joka on tehnyt joskus koti- tai kaveripiirissä videoita, voi hommaa ymmärtää edes jonkun verran. Tekijöiden omasta mielestä lopputulos on varmaan ultimate-hauska, mutta entäs ulkopuolisen silmissä? Noh, duudsoneiden kohdalla homma toimi vielä TV-sarjana, mutta putkeen katsottuna DVD:nä ei niinkään.Kannatan ajatusta että parhaat tulokset syntyvät harrastuksen pohjalta. Näin tässäkin tapauksessa, mutta (rahastus)intoilu vesittää hyvän asian. Kohkaamisen kokoaminen DVD:lle lyhentää köörin elinikää.Maailmankiertue 1:n sisältö on jo tuttua kauraa. TV:n parillakin kanavalla esitettynä vähänkin potentiaalinen katsoja on kaiken jo nähnyt. Positiivisena seikkana on perus-pohjalainen meininki jossa ei valiteta jos vekki nahkaan tulee. Kunhan on rehellisesti hommassa mukana. Duudson-DVD toimii vaikkapa kotibileiden hekottelukevennyksenä. Maailmankiertue 1:n meininki on suht’ harmitonta. Muutama naarmu tulee, mutta ei mitään vakavaa. Lähinnä tulee mieleen teinikohellus joka voi tuoda omakohtaisia muistojakin mieleen.",TV:n parillakin kanavalla esitettynä vähänkin potentiaalinen katsoja on kaiken jo nähnyt.
568,50.0,"Duudsonien maailmankiertue 2 jatkoi siitä mihin ykkönen jäi. Ainoa muutos ykköseen verrattuna on se, että nyt sattuu. Ja se ei ole viihdyttävää edes Duudson-kamassa. Kun  menen lätkämatsiin, niin toive on ronskista pelistä, mutta heti kun näkee nyt sattuu, reaktio vaihtuu toiveeseen että kaikki olisi ok. Sama juttu pätee päättömien Duudsonien kohdalla, vaikka välillä tuntuu, että pääosan esittäjät itse eivät olekaan samassa hengessä liikenteessä.Mielestäni Duudsonit julkaisivat liian nopeasti TV:esitysten jälkeen DVD:n. Parillakin  kanavalla pyörineet toilailut ovat ainakin Viljamin silmiin osuneet vähintään kertaalleen. Myönnän siis pysähtyneeni kanavasurffailussa hekottelemaan Duudsonien kohdalle aina tilaisuuden tullen. Ja homman juju onkin että sähläämistä kestää varttitunnin, mutta pötkönä homma ei toimi. Varsinkaan kun TV-versioista on niin vähän aikaa.",Duudson- DVD:t ovat varmuudella kohta alennushyllyjen halvinta kamaa.
569,40.0,"Duudson-sagan kolmannessa osassa on edetty tilanteeseen jossa pohjalaisten toilailuja oli ostettu höystämään myös eri festareita. Suurin osa on toki edelleen samaa kamaa 1:n ja 2:n kanssa, mutta 3:n olennaisin muutos on veren lennättäminen elävän yleisön edessä.Duudsoneiden hommassa maistuu jo vanhan kertaus. Ja kun ideat alkaa loppumaan, niin ainahan voi viehätystä lisätä sillä että tehdään nahkaan vekkiä. Myönnettävä toki on että välillä toilailut pistää itsellekin epäuskoisesti hörötyttämään. ""Pikku vika, helpo korjata"", sanoi Duudson kun röntgenkuvasta hajonnutta nilkaansa katteli.Maailmankiertue 3:ssa on festariosuuksien lisäksi mukana pätkiä urheiluliikepromosta (tiedä siten miten Duudsonit liittyvät urheiluliikeen bisnekseen) ja Jackass-hemmo, Steve-O:n vierailusta. Kaikkiaan Duudsonien DVD-pläjäysten sisältö olisi voitu laittaa yhdellekin lätylle. Mikään kolmesta lätystä ei nouse toisensa edelle. Ja onkin vaikea suositella ostoa harkitsevalle jotain tiettyä lättyä. Alkuperäisen idean mukainen harrastelijamaisuus säilyy viimeiseen hengen vetoon saakka, mikä on hyvä asia. Pointseja syö veren määrän lisääntyminen. Ainoa poikkeama sisällön osalta on mainitut live-esiintymiset ja Reilujen kerho-otokset. (Siis se missä yksi sidotaan kiinni ja toiset ampuu ilmakiväärillä tai heittelee kanamunilla sidottua duudsonia.)",Alkuperäisen idean mukainen harrastelijamaisuus säilyy viimeiseen hengen vetoon saakka.
570,70.0,"Kaikki hyvät tieteissarjat tulevat Amerikasta? Silkkaa puppua – Farscape nimittäin on osittain australialaista alkuperää. Star Trek -aiheisten sarjojen kanssa kilpaillut Farscape esittelee vähän erilaisen avaruuden; se on villi paikka, jossa tähtilaivastosta ei ole koskaan kuultukaan, eikä ihmisellä ole suurtakaan jalansijaa. Sarjan, keskushenkilö, astronautti John Crichton (Bowder), huomaa olevansa lajinsa ainut edustaja siellä, mihin hän epäonnisen avaruuslentonsa päätteeksi sinkoutuu.Crichtonin epäonni johtaa hänet madonreikään, ja sitä kautta kauas pois Maan lähettyviltä. Astronautin painajainen vain pahenee, kun häntä syytetään jostakin, johon hän ei edes ole voinut itse vaikuttaa. Miespolo kohtaa joukoittain kiukkuisia muukalaisia ja rauhanturvaajiksi kutsuttuja avaruuden valloittajia. Ryskyvän alun jälkeen Chichton päättää yrittää selvitä hengissä edes jollakin konstilla ja pakenee muukalaisvankien ryhmässä rauhanturvaajat kannoillaan. Pakovälineenä toimii elävä avaruusalus Moya, jota ohjaa siihen kiinni juurrutettu pilotti (Tupu). Tästä alkaa poukkoileva matka, jonka aikana Crichtonilla on hyvä tilaisuus tutustua paremmin uusiin tuttaviinsa - kapinalliseen rauhanturvaajaupseeri Aeryn Suniin (Black), barbaarimaiselta näyttävään soturi Ka D'Argoon (Simcoe), pöyhkeään dominaari Rygeliin (Hardy) ja papitar Zhaaniin (Hey). Farscape saattaa aluksi näyttää kuin 1990-luvun hitti Babylon 5:ltä. Osa sarjan hahmoista on matelijamaisia, ja sekä kulissien muotokieli että värimaailma ovat hyvin lähellä B5:n tyyliä. Tämä toisaalta selittyy osittain sillä, että kumpikin sarjoista on yrittänyt erottautua Star Trek -maailmaan yhdistettävistä piirteistä, ja toisaalta sillä, että kumpikin sarjoista on samalta vuosikymmeneltä. John Crichtonin tarina tuo taas mieleen 1970-lukulaisen Buck Rogersin, joka hänkin joutui selviytymään oudossa ympäristössä epäonnisen avaruuslennon jälkeen. Farscape on siis kuin yhdistelmä jotain uutta, jotain vanhaa ja jotain sinistä. Tuo yhdistelmä kuitenkin toimii, kun niihin lisätään vielä vauhdikas kerronta ja silloisiin puhtaisiin amerikkalaissarjoihin verrattuna jonkin verran ronskimpaa sanailua.Iso osa Farscapen nk. oman ilmeen luomisesta on kuulunut Jim Hensonin nukkepajalle, joka tunnetaan yhä parhaiten muppeteistaan. Sekä Moyan pilotti että kokoaan miljoona kertaa suuremman egon omaava dominaari Rygel ovat ääninäyteltyjä nukkerooleja. Erityisesti Rygelissä näkyy, että tämä alieni on peräisin samalta planeetalta Tähtien sodan Yodan ja Muppet Show'n Miss Piggyn kanssa. Seikka lisää Rygelin huvittavuutta, mutta tekee hahmosta samalla vähemmän uskottavan pelottavana hallitsijana.Toisin kuin monet Star Trek -universumiin sijoittuvat sarjat, Farscape onnistuu jo ensimmäisellä kaudellaan olemaan yllättävän huolellisesti kirjoitettua tieteisviihdettä. Tökeröitä kohtia toki on siellä täällä, mutta huonompaakin on genressä nähty. Eri hahmot toimivat jo pian alun jälkeen tiiviisti yhdessä, kuin jonkinlaisena uusioperheen avaruusversiona. Astronautti Crichtonille jää monesti isällisen sovitteleva rooli, Ka D'Argon ollessa poikaansa ikävöivänä pikaistujana enemmänkin kuin perheen teini-ikäinen poika. Aeryn Sunista löytyy ikinuori poikatyttö ja työlleen omistautunut nainen, joka voisi toisaalta olla Crichtonin elämänkumppani. Pilotti, dominaari ja sinihipiäinen papitar Zhaan taas edustavat kuin muun perheen mukana kulkevia isovanhempia, tai muita vanhempia sukulaisia, joilta kysytään apua, kun muiden tietämys ei riitä. Zhaania näyttelevä Virginia Hey on muuten roolissaan erittäin syvällä – näyttelijä on tosielämässäkin tekemisissä vaihtoehtoisten hoitomuotojen ja luontaistuotteiden kanssa.Ensimmäisen kauden ajan Farscapessa seurataan lyhyiden tarinoiden lisäksi jaksosta toiseen etenevää tarinaa. Se käsittelee Moyan matkalaisten yrityksiä pakoilla rauhanturvaajia, joista erityisesti tummanpuhuvaan nahkasotisopaan pukeutunut kapteeni Crais (kaksoisroolia tekevä Tupu) osoittautuu hankalaksi tapaukseksi. Crais ei halua enempää eikä vähempää kuin John Crichtonin hengen, ja kauden lopussa hän saapuu myös pilaamaan iloisen perhetapahtuman. Kauden keskellä Moyan mukaan tupsahtaa yksi uusi hahmo, Chiana (Edgley), niin ikään rikollistaustainen nuori neito. Muutenkin jo täydeltä tuntuva hahmovalikoima paisuu siis vain entisestään. Chianan tehtävä aluksella ei katsojalle ensimmäisellä kaudella aukene, ellei hänen sitten ole tarkoitus omituisella luikertelullaan viedä katsojan huomiota pois hooposta dominaarista.","Tökeröitä kohtia toki on siellä täällä, mutta huonompaakin on genressä nähty."
571,100.0,"1800-luvun Lontoo.Orpo Sue Trinder on kasvanut pikkurikollisten parissa erään rouva Sucksbyn taloudessa. Niinpä on hänestäkin kehkeytynyt kelpo taskuvaras. Eräänä iltana saapuu Gentlemanniksi kutsuttu herrasmiesvaras Richard Rivers ja kertoo monimutkaisesta huijaussuunnitelmasta johon tarvitsee Suen apua. Eräältä rikkaalta perijättäreltä Maud Lillyltä olisi tarkoitus huijata omaisuus ja passittaa nainen mielisairaalaan. Asiat kuitenkin mutkistuvat kun tytöistä tulee ystäviä ja vähän enemmänkin...Tämän enempää ei juonesta kannata kertoa koska edessä on pari mojovaa yllätyskäännettä.Fingersmith on BBC:n 2 osainen minisarja joka perustuu Sarah Watersin menestysromaaniin (suomennettu nimellä Silmänkääntäjä). Sarja onkin kirjalle varsin uskollinen mikä on hyvä juttu. Tapahtumapaikat 1800-luvun Lontoo ja Maudin kartano ovatkin juuri sellaisia kun ne on moni varmasti kirjan perusteella kuvitellut. Richard Riversin rooliin olin jostain syystä (ehkä hahmon ilkeän luonteen perusteella) kuvitellut rumemman miehen ja oli positiivinen yllätys kun  häntä näyttelikin varsin komea Rupert Evans.Ensimmäinen jakso kerrotaan suurimmaksi osaksi Suen näkökulmasta, toinen puolestaan Maudin. Kirjassa ollut ahdistavan pitkä mielisairaalaepisodi ei tunnu sarjassa yhtä pitkältä ja lähes 700-sivuinen romaani on hyvin onnistuttu tiivistämään kolmeen tuntiin. Täytyy myöntää että minua hieman epäilytti että osataanko näin hyvästä kirjasta tehdä tv-sarja niin että kirjassa ollut tunnelma ja henkilöt pysyvät samanlaisina. Mutta ihan turhaan epäilin sillä aika harvoin on jostain kirjasta tehty näin onnistunut filmatisointi. Näyttelijävalinnat ovat osuneet täysin nappiin ja 1800-luvun tunnelma on onnistuttu luomaan täydellisesti. Suen ja Maudin tarina kerrotaan kauniisti ilman turhaa mässäilyä enkä ainakaan minä keksi tästä minisarjasta mitään moittimista.",Näyttelijävalinnat ovat osuneet täysin nappiin ja 1800-luvun tunnelma on onnistuttu luomaan täydellisesti. 
572,100.0,"Erään kerran luin maailman parhaimman kirjan. En ole yleensä lukijatyyppiä, mutta Silmänkääntäjä vei mennessään. Luin sen nopeammin kuin yhdenkään opuksen ennen sitä ja sitten iski hieman tyhjä olo. Mitäs nyt? Nettiä selaillessani törmäsin sitten uutiseen, joka yllätti minut täysin; kirja oli käännetty myös minisarjaksi, joten ei muuta kun sitä metsästämään. Ja voi luoja että se olikin hyvä.Sarja kertoo nuoresta Susan Trinderistä, joka elelee 1800-luvun Lontoon slummeissa. Koska orpo tyttö on viettänyt koko elämänsä varkaiden ja muiden pikkorikollisten parissa, hänkin päätyy rikoksen polulle. Susan lähtee mukaan Richard Rivers -nimisen herrasmiesvarkaan huijaussuunnitelmaan; tehtävänä olisi saada eräs nuori perijätär pöpilään ja huijata tältä samaan syssyyn iso tukku rahaa. Susan pääsee kyseisen perijättären palvelijaksi, mutta huijaushommat menevätkin mutkikkaaksi - naiset nimittäin rakastuvat toisiinsa. Sarjasta on todella vaikea lähteä hakemaan mitään miinuspuolia. Kirja on käännetty yllättävänkin uskollisesti tv-sarjaksi, miljöö on säilyttänyt samanlaisen tunnelman ja ohjaustyöllekin on annettava pojonsa. Näyttelijät olivat ainakin minulle tuntemattomia, mutta he suoriutuivat pestistään varsin tyylikkäästi.Fingersmithille on siis annettava täydet pojot. Tämä on pakko katsastaa uudemmankin kerran.",Tämä on pakko katsastaa uudemmankin kerran.
573,100.0,"Fireflyn tapahtumat sijoittuvat fiktiiviseen tulevaisuuteen 2500-luvulla, jolloin ihmiskunta on levittäytynyt avaruuteen toiseen aurinkokuntaan eikä Maata ilmeisesti enää ole tai ainakaan asuteta. Kaikki asutetut taivaankappaleet ovat maankaltaistamisen tulosta, eikä vieraita elämänmuotoja sarjassa tavata. Siirtokuntien kesken on äskettäin käyty verisyydessään ja epäinhimillisyydessään Yhdysvaltain sisällissotaa muistuttanut sota. Se päättyi siirtokuntien itsenäisyyttä kannattaneen osapuolen häviöön ja keskushallinnon (""allianssin"") voimistumiseen.Firefly-tyyppiä edustavan Serenity-avaruusaluksen miehistö, joka osin taisteli sisällissodan hävinneellä puolella, elättää nyt itsensä sivistyksen laitamilla virkavaltaa vältellen, tilanteen mukaan joskus laillisin mutta yleensä laittomin keinoin (ryöstöt, salakuljetus). Aluksen väki koostuu yhdeksästä hyvin erilaisesta ja mielenkiintoisesta persoonallisuudesta, joiden seikkailuista ja henkilökemiasta irtoaa laajalti huumoria. Mukana on kuitenkin myös paljon draamaa ja helposti hyvin väkivaltaiseksi yltyvää toimintaa.Serenityn väki kohtaa rikollisia, virkavallan edustajia ja usein ankarissa olosuhteissa elävien siirtokuntien väkeä vaihtelevan vihamielisissä tunnelmissa. Alusta ajaa eteenpäin miehistön tahto elää vapaasti ja itsenäisesti ja turvata elantonsa, ja asioita hankaloittavat lukuisat vihamiehet. Serenity yrittää siksi pitää matalaa profiilia tässä lähes poikkeuksetta epäonnistuen: siitä pitävät huolen muuan muassa vaaralliset tehtävät, virkavallan metsästämät matkustajat sekä miehistön sisäiset erimielisyydet.Firefly-sarjan erikoisuuksiin kuuluu, että lähes koko henkilökaarti käyttää paljon (aitoja) kiinankielisiä termejä, nimityksiä ja lausahduksia, erityisesti kiroillessaan mutta myös normaalissa keskustelussa. Tämä heijastaa sarjan tulevaisuusnäkemystä, jossa nimenomaan Yhdysvallat ja Kiina ovat supervaltoina lähteneet Maasta avaruuteen.",Seikkailuista ja henkilökemiasta irtoaa laajalti huumoria. Mukana on kuitenkin myös paljon draamaa ja helposti hyvin väkivaltaiseksi yltyvää toimintaa.
574,100.0,"Koska suosittuja ja hyviä tv-sarjoja tuupataan DVD:lle tämän tästä, on otaksuttavissa, että myös tämä tuikataan jossakin vaiheessa lätylle. Firman kohdalla se olisi ainakin enemmän kuin suotavaa, sillä kyseessä on melkein Studio Julmahuvin kaltainen huumorin sammio, jonka moniulotteisuus saa koko sarjan näyttämään suuremmalta kuin onkaan.”Pystysitsä aatteleen, että filosofian kautta vois löytyy joku ihan uus ikkuna sun ikään kun elämän panoraamaan?” (Arttu)Sarja kertoo niin sanotusti konsulttien kipeästä arjesta. Firma on kuoleman kielissä kärvistelevä Cogito Oy, jota Virossa mainetta haalinut Heikki (Virmavirta) passitetaan saneeraamaan. Syntymäharmaa ja tyhjän marsuhäkin kuivikkeitakin kuivempi Heikki joutuu sinänsä hankalaan tilanteeseen, sillä Cogito Oy:ssä kukaan ei tunnu tietävän, mitä palveluja kyseinen firma oikeastaan tuottaa. Cogiton toimitusjohtaja Arttu (hillitön Korpela) paukuttelee mieluummin rumpuja ja järjestää hurjia bakkanaaleja kuin neuvottelee mistään. Ja jos miehen sattuu neuvotteluun saamaankin, tämä hukuttaa vastapuolensa aina jännittävien filosofisten mietteidensä pohjattomaan suohon. Artun rinnalla Cogitossa työskentelee enää vain Aija (Ahlroth), alati paniikin kynnyksellä häilyvä hissukka, jolla ei pintapuolisesti katsottuna tunnu olevan järkeä enempää kuin keskivertoa tyhmemmällä linnulla. Eipä siis ihme, että Heikki näkee kohta punaista (”Mä vedän pian turpaan tota sekunda-Socratesta…”) ja alkaa uskoa kajonneensa todella tuhoon tuomittuun yritykseen. Kaiken huipuksi Tiina (Nurminen), Heikin vaimo, päättää panna pisteen kotiäitinä ololle ja siirtyä Cogiton palvelukseen. Firman ehdottomasti parasta antia ovat eri henkilöiden väliset hersyvät keskustelut. Dialogi on hiottu niin huippuunsa, että se kuulostaa jopa jokseenkin irrationaalisen Artun kohdalla täydellisen uskottavalta. Sarjan paras huumori syntyy teeskentelemättömyyden illuusiosta, joka toteutuu parhaiten juuri Antti Virmavirran ja Niina Nurmisen esittämien hahmojen kohdalla. Vain Milka Ahlrothin esittämän Aijan voi katsoa olevan selkeä ylilyönti ja ainakin alussa hahmo tuntuu melko turhalta. Toisaalta Aijankin paikka hahmottuu paremmin sarjan edetessä.Sarjassa on joukko kiinnostavia sivuhenkilöitä, joista maininnan arvoisia ovat Taneli Mäkelän patruunamainen Olavi sekä suuri ulkomainen asiakas, Simon Balls, jona nähdään Nicholas Boulton (jonka kasvot moni tuntee ainakin eräästä automainoksesta, jossa isä kadehtii poikansa uutta kaaraa). Mäkelä tekee Olavina ehkä yhden uskottavimmista 2000-luvun tv-komediarooleistaan ja Balls – anteeksi – Boulton vie osaansa kuin gigolo naista. Kansainvälisille vesille Firmasta tuskin on, mutta ainakin Boulton, joka siis on britti, näyttää roolissaan tajuavan suomalaisen huumorin pääpiirteet.",11 osaa laadukasta tv-komediaa konsulttien kipeästä arjesta.
575,70.0,"Perhekomedia: väkevä yhdyssana. Kääntele sitä miten lystäät, perhekomediaksi tai komediaksi perheestä, se herättää joka tapauksessa tunteita. Telkkaria tapittaville sana ”perhekomedia” luo vahvaa mielikuvaa amerikkalaistyylisistä elokuvista ja TV-sarjoista, kuten vaikkapa ”Pulmusista” ja ”Simpsoneista”. Eikä siinä siis mitään. Kuten viihdemaailmasta voi päätellä, hassut mutta samaistuttavat perheet uppoavat katsojille sen verran mainiosti, että perhekomedioille on aina tarjontaa. Sana ”perhe” tuo useimmille mieleen arjen, tuttuuden ja lämmön, sana ”komedia” puolestaan jotain, jolle toivottavasti saa nauraa. Kun kaksi mahtavaa sanaa yhdistää, voiko lopputulos mennä pieleen? Kuka tietää. Perhekomedioilla on aikansa ja paikkansa, mutta vuosikymmenten suosio ja lukuisat erilaiset toteutukset ja variaatiot vaativat uudemmilta tulokkailta tietynlaista freesiyttä, jotta ne voivat seistä kunniakkaasti perhekomedioiden kaanonissa. Näin ollen Bill Burrin ja Michael Pricen Netflix-sarja ”F is for Family”, suomennettuna ”P niin kuin Perhe”, pääsee syyniin.Ensisilmäyksellä ”F is for Family” toteuttaa perinteistä amerikkalaista tilannekomediaa, jossa pääosassa seikkailee nimensä mukaisesti keskiluokkainen perhe. Hiukan omaperäisempää on sijoittaa vuoden 2015 animaatiosarja vuoden 1974 Pennsylvaniaan ja samaan syssyyn totean mukavaksi myös sen, että sarja on suunnattu vanhemmalle katsojakunnalle. Kuusijaksoinen animaatiosarja tarkkailee siis Murphy-nimisen perheen arkea. Eniten ruutuaikaa saa perheenpää Frank (äänenä Bill Burr, toinen sarjan luojista), joka työskentelee lentoasemalla. Frank on äreä keski-ikäinen mies, jonka stressaavaan arkeen tuo lohtua (parhaitten TV-ohjelmien tapaan) suosittu TV-show, jossa 70-lukuinen tosimies Colt Luger heiluttelee revolveriaan kuin mikäkin Bond. Frankilla on kelpo vaimo, Sue (Laura Dern). Sue koettaa olla niin kunnollinen kotirouva kuin suinkin on mahdollista, mutta haaveilee salaa muustakin kuin naisten töistä. Surun täyttämästä pariskunnasta syntyy vain yhtä murheenkyllästämiä lapsia: 14-vuotias Kevin (Justin Long) kärsii teini-iästä, pikkuveli Billy (Haley Reinhart) pelkää mm. korstomaista kiusaajapoikaa ja pikkusisko Maureen (Debi Derryberry) toivoisi kai elävänsä modernimmassa ja feministisemmässä yhteiskunnassa. Eli luvassa on asiaankuuluvaa skismaa kuuden jakson ajaksi. ”F is for Familyn” konsepti ei kuulosta siltä, että pyörää oltaisiin keksitty uudestaan, mutta silti jo ensimmäisestä jaksosta alkaen sarja onnistuu vakuuttamaan tietyillä ominaisuuksillaan. Ensinnäkin tuo 70-lukuinen miljöö passaa ainakin minulle. Animointityyli on kuivakkaan räikeine väreineen ja yksityiskohtineen pirtsakka, ironinen ja retrohenkinen. Oikeastaan samaa voisi sanoa sarjan asennemaailmasta ja saundeista, jotka sulautuvat kokonaisuuteen kivasti. Toiseksi, koska perhekomedioden kirjo on niin laaja, sarjan päähenkilöiden olisi menestyksensä takia parasta tuntua tarpeeksi mielenkiintoisilta, jotta katsoja mieltäisi sarjan edes jotenkin mielekkääksi. ”F is for Familyn” onneksi sen pääjengi on ihan mukiinmenevä. Murphyt eivät yritä häikäistä jonkinlaisella uudella ja radikaalilla vaan toilailevat perinteisemmän komediakaavan mukaan. Nämä ovat juuri sitä, mitä voisi odottaa: säröinen ja ongelmallinen ihmislauma, jonka jäsenet vihaavat ja rakastavat toisiaan. Jottei sarja tuntuisi sellaiselta liian moneen kertaan nähdyltä, sen sivuhahmot ovat mielenkiintoisempia ja jännempiä persoonallisuuksia, kuten esimerkiksi Murphyen naapurit. Vaikka tietynlaista satiiria aistii pääperheestäkin, satiiri ja huumori puree maittavammin sivuhahmojen kautta. Perhekeskeisissä tilannekomedioissa huomion keskipisteenä keimaileva perhe on tärkeä, mutta tätä tärkeämpi on huumori, joka todella ratkaisee sen, onko sarja katsomisen arvoinen. Tällä saralla ”F is for Family” juoksee kolmannelle pesälle...tai miksei suoraan kotipesälle. Sarjan mustanpuoleinen huumori on se oma värinsä perhekomedioiden paletissa. Toisin kuin vaikkapa esimerkiksi ”Simpsoneissa” ja ”Family Guyssa”, ”F is for Familyn” perhe on karrikoiduista piirteistään huolimatta pyritty alusta alkaen pitämään suhteellisen realistisena. Isä-Frank ja äiti-Sue henkivät 70-luvun ajatusmaailmaa vinosti hymyillen, mutta täyspäisesti. Motiiveille ja teoille löytyy inhimillisiä syitä. Sarjan rauhallisesti etenevä pääjuoni käänteineen ja koukeroineen on loppujen lopuksi suorastaan ikävän realistinen. Siispä perusteettomia happyendingejä on turhaa odottaa. Sarjan huumori ammentaa inspiraationsa arkisista tilanteista, mutta omaa laajan repertuaarin: sarkasmista kiidetään ronskeiksi, ronskiuksista vajotaan surumielisyyksiin. Jyrkistä huumorivaihteluista huolimatta ”F is for Family” ei ehkä naurata ihan ääneen asti, mutta sen kyky luoda pientä ja kieroa hymynpoikasta ansaitsee tämän oman kappaleensa, jolle voin kehua sitä. Rajansa tietävä, tylyhkö mutta lämmin sekä paikoin nokkela huumori on vaan jotain sellaista, jolle on helppo nyökytellä monien överiperhekomedioiden jälkeen. Yllättäen arvostettavinta ”F is for Familyssä” on sen ydin, joka ulottaa syvemmälle kuin ihan ensimmäiseksi arvaisi. Tulkitsin stoorin kertomukseksi siitä, kuinka vaikeita ja samalla naurettavia yhteiskunnan sanelemat ja ajan myötä muuttuvat roolit ovat. Sarjan henkilöt eivät kenties täysin tietoisesti tiedä tavoittelevansa kuvaa ”normaalista”, mutta ponnistelevat sitä kohti niin hyvin kuin pystyvät. Murphyn Frank kokee velvollisuudekseen olla sellainen mies ja isä kuin 70-luvun perusamerikkalaisen miehen pitäisi olla. Kun Frank ei täytä ihailemiaan maneereja, Frank turhautuu. Sama pätee Sueen, josta teema näkyy vielä selvemmin kohtauksessa, jossa Suen pitäisi olla onnellinen toteutettuaan ihannenaisen unelmatyötä mutta puhkeaakin depressiiviseen itkukohtaukseen. Sivuhahmoista naapurin playboy Vic (Sam Rockwell) saa Frankin kateelliseksi koska leppoisa ja pilveä polttava viiksihemmo näyttäisi olevan häntä lähempänä amerikkalaista unelmaa. Frankin työkaverit, kuten pompottelevat pomot, kuvaavat puolestaan ulkonäkönsäkin puolesta niitä stereotypioita, jotka syntyvät ennen kaikkea henkilöidensä olemuksista. Jokainen hahmo on juuri niin stereotyyppinen ja karrikoitu kuin hahmon asema edellyttää ja kiintoisaa näissä onkin juuri se kuinka nämä esiintyvät ikään kuin niin olisi tarkoituskin. ”F is for Familyssä” stereotypiat esitetään totisen huvittuneesti luonnollisina ja tavoiteltuina, mutta myös niiden huonoista puolista annetaan maistiaisia. Eli kaiken pointti tulee tässä kysymyksessä: miksi ihminen yrittää niin kovasti muovautua sellaiseksi, joksi ympäristö hänet tuomitsee – vieläpä kun lopputulos on kaikissa tapauksissa melko hönö? ",Näyttääkö itseltään näyttävä sarja liikaa itseltään?
576,100.0,"Kyllästyttääkö animen leimautuminen joksikin teinityttöjen, pikkulasten ja munattomien androgyynien nörttihipsterien viihteeksi? Kyllästyttääkö tympeä ja kliseinen animemekastus, kasvissyöjähipit ja pasifistihihhulit? Haluatteko oppia seikan jos toisenki valkoisen lihaa syövän heteromiehen herkästä sielunelämästä, kaiken heikkouden tieltään murskaavasta maskuliinisuudesta ja tosimiehuudesta yleensä? Look no further, my niggas. Örkkiviihteen ylikeisari Fist of the North Star on vastaus kaikkeen tähän ja enemmän. Tämä sarja tihkuu niin paljon testosteronia, että pelkästään sen katsominen kasvattaa kilokaupalla partaa ja rintakarvoja sekä nostaa penkkitulosta välittömästi semmoiset sata kiloa vähintään. Ei suositella tytöille, parrakkaat ja karvaiset naiset ei ole kauhean hottiksia. Sarjan tarina kertoo post-apokalyptisessä maailmassa seikkailevasta jättimäisillä kulmakarvoilla ja otsalla varustetusta hyvästä taistelulajimestari Kenshirosta, jonka päämääränä on pelastaa naisensa vanhan verivihollisensa Shinin kynsistä, auttaa matkan varrella heikompiaan ja antaa siinä sivussa kaikenmaailman pikkutorspoille pataan loputtoman machon pullistelun ja örinäkonsertin säestämänä. Kenshiro on luonnollisesti niin kova jätkä, että pystyy kävelemään betoniseinistä läpi ja nappamaan luodit ilmasta vaikka hampaillaan. Kenin lyönneistä ja potkuista ei jää pahiksiin edes mustelmia ja katkenneita luita, vaan yleensä koko ukko räjähtää kerrasta tuhannen kappaleiksi. On se kova.Minä rakastan tätä sarjaa. Yksikään toinen näytelty tai piirretty sarja ei ole tuottanut itselleni yhtä paljon huvia ja iloa kuin tämä örinäviihteen voittamaton ykkönen. Ei Fist of the North Starissan missään kohtaa oikeasti mitään järkeä ole, mutta meno on parhaimmillaan niin överin hurmeista väkivaltaoopperaa, ettei tätä oikeasti voi muuta kuin rakastaa. Yhdessä jaksossa Kenshiroa vastaan tulee ihan oikea tankki, josta Ken vain vetää tosimiestyyliin rääkyen paljain käsin läpi ja romuksi, bitch. Tätä hauskuutta piisaa yhteensä yli 100 jaksoa ja 50 tuntia, ja homma menee edetessään aina vain pölhömmäksi ja pölhömmäksi. Mitä sitä turhaan runoilemaan ja filosofoimaan kun turpakäräjä ja selkäsauna on kuitenkin ratkaisu ongelmaan kuin ongelmaan.Ehkä ainut ongelma itselläni tässä on lähes joka jaksossa paistava karkea sensuuri. Jokainen tämän animoidun elokuvaversion nähnyt tietää miten graafisen raaka ja verinen tämä kama oikeasti on; parhaimmillaan vastaan tulevista pikkuörkeistä ei jää jäljelle kuin kasa gorea, irtojäseniä ja litrakaupalla verta. Ilmeisesti Japanin hipit ja kukkahatut säikähtivät tämän hurmeista menoa sen verran, että pahimmat gore-kohdat on leikattu suosiolla pois ja kaarena lentävä veri on värjätty valkoiseksi. Mikä on ensimmäinen juttu, mikä tulee mieleen miehisistä miehistä ja lentävästä valkoisesta nesteestä? Aivan niin. Tämän on pakko olla joku käytännön pila, mitenkään muuten tällaista kömmähdystä ei oikein voi ymmärtää. Tarkoittaa lisää hupia, mutta tällä kertaa varmaankin tahattomasti.",Mitä sitä turhaan runoilemaan kun väkivalta on kuitenkin ratkaisu ongelmaan kuin ongelmaan.
577,90.0,"Robbie Coltrane on lihavahko kriminaalipsykologi Eddie ""Fitz"" Fitzgerald, joka auttaa Manchesterin poliisia vaikeissa murhatapauksissa. Joukkoliikennettä tukeva, ketjussa tupakoiva Fitz on taipuvainen uhkapeleihin sekä liikaan alkoholin litkimiseen. Erittäin terävä äly on avuksi murhatapauksia tutkiessa, mutta Fitzin luonne ei tee ollenkaan hyvää perhe-elämälle, joka ei todellakaan ole Fitzin vahvimpia alueita. Tällä ensimmäisellä tuotantokaudella Fitz etsii naisia viiltelevää murhaajaa, kohtaa Bonnien ja Clyden jäljillä olevat nuoret rakastavaiset sekä tutkii hirtetyn 12-vuotiaan pojan tapausta.Fitz ratkaisee on erittäin hyvä brittiläinen rikosdraamasarja. Arkisen nuhjuinen tunnelma ja uskottavat henkilöhahmot kiinnittävät katsojan mielenkiinnon, eikä tylsiä hetkiä tule yhdenkään jakson aikana. Synkkiin murhajuttuihin on mukavasti laitettua huumoria mukaan, ettei homma mene missään vaiheessa liian masentavaksi. Kokonaisuus on kaikin puolin todella toimiva.Robbie Coltranen hieno roolisuoritus on tarinoiden kantava voima, ja jätkä tekee varmaankin uransa parhaimman roolisuorituksen. Fitz on myös yksi parhaista TV-sarjahahmoista. Mies ei ole mikään kunnon ihailtava sankari, vaan aika tavallinen erehtyväinen ihminen, joka on erittäin hyvä hommassaan. Vaikka Coltranen roolisuoritus onkin häikäisevän upea, niin eivät muutkaan näyttelijät huonoja ole. Manchesterin poliisivoimat on täynnä erilaisia persoonallisia henkilöitä, mikä on erittäin piristävää tänä aikana, jolloin TV:ssä pyörivät poliisisarjat esittelevät meille yksityiselämästään täysin luopuvia työkoneita, joilla ei ole lainkaan omaa persoonallisuutta. Johdossa on nuori komisario David Bilborough, joka kokemattomana tekee välillä vääriäkin ratkaisuja. Työpaineita lisää myös yksityiselämä, kun vaimon pitäisi synnyttää lähiaikoina. Tässä sarjassa ei huonoja näyttelijöitä olekaan, niinpä Christopher Ecclestonkin tekee loistavaa työtä Bilboroughina. Mainio Lorcan Cranitch on maailman pahuuteen kyllästynyt poliisi Jimmy Beck ja aidonoloinen Geraldine Somerville on taitava naisetsivä Jane Penhaligon, jonka aluksi viileä suhtautuminen Fitziin lämpenee sarjan edetessä. Fitzin vaimona nähtävä Barbara Flynn ja teini-ikäistä poikaa tulkitseva Kieran O'Brien ansaitsevat myös maininnat hyvistä näyttelijäsuorituksistaan.",Arkisen nuhjuinen tunnelma ja uskottavat henkilöhahmot kiinnittävät katsojan mielenkiinnon.
578,90.0,"TV-sarjoja on pidetty kevyehkönä viihteenä, jota ei voi mitenkään pitää vakavasti otettavana taiteena. 1990-luvulla ilmestynyt Fitz ratkaisee kuitenkin osoitti aikoinaan nuo parjaukset vääriksi olemalla tinkimätöntä jännitystä alusta loppuun, vahvalla psykologisella viritteellä varustettuna. Vuonna 1994 ensi-iltansa nähnyt toinen tuotantokausi on sitä samaa hienoa tavaraa kuin ensimmäinenkin kausi. Kausi sisältää kolme tarinaa, jotka jokainen käsittää kolme 50-minuutin pituista jaksoa. Nyt voidaan kuitenkin täysin rehellisesti sanoa, että laatu korvaa määrän.Rikospsykologi Fitz (Coltrane elämänsä roolissa) elää taas yhteiselämää Judith-vaimonsa kanssa. Fitz tunnetaan ammattinsa taitavana mestarina, mutta ihmisenä aika vaikeana tapauksena. Hän polttaa ketjussa, kärsii uhkapeliriippuvuudesta ja alkoholipitoiset juomat ovat suurta herkkua. Suorasukaisuutensa ja itsepäisyytensä takia ihmissuhteet kärsivät aika pahasti. Heti kauden alussa Judith kyllästyy taas Fitzin tapoihin, joten hän pakkaa taas laukkunsa ja ottaa kuopuksen matkoihinsa, jättäen teini-iässä oleskelevan Mark-pojan Fitzin vastuulle. Samalla Manchesterin poliisi tarvitsee apua kinkkisissä murhatapauksissa.Ensimmäisen kauden tapaan tämäkin kausi on psykologisesti hyvin vahvaa ja häiritsevää tavaraa. Tavallisesta dekkarikaavasta poiketen pohjimmainen kysymys on perinteisen ""kuka"" -kysymyksestä poiketen ""miksi"". Jaksot täytyy melkein ahmia yhdeltä istumalta, sillä sen verran jännittävästä menosta on kysymys. Alkuun kausi vaikuttaa perinteisyytensä vuoksi hieman ensimmäistä kautta huonommalta, mutta päästessään vauhtiin se pääsee samalle tasolle ja hieno päätösosa melkein nostaa sen edeltäjäänsä korkeammalle.Arkinen tunnelma ja samaistuttavat hahmot ovat sarjan tärkeitä tukipilareita, mutta tärkein on kuitenkin ehdottomasti Robbie Coltranen uskomattoman hieno roolisuoriotus, jonka hehkutusta pursuu suunnasta jos toisesta. Täytyypä sanoa, etteivät kehut ole turhaan tulleet. Uskomatonta eläytymistä on luvassa, kun katselee Coltranen uran hienointa vetoa. Muutkin näyttelijät loistavat sivuosissa, varsinkin Geraldine Somerville Fitziä ymmärtävänä naispoliisina sekä Lorcan Cranitch kovanaamaa esittävänä kyttänä. Tosiasia kuitenkin on, että Coltrane jättää upeudellaan varjoonsa muut sarjan tähdet. Vierailevina tähtinä nähdään mm. Robert Carlyle ja Samantha Morton, joista varsinkin ensimmäinen vetää vakuuttavan show'n.",Psykologisesti hyvin vahvaa ja häiritsevää tavaraa.
579,90.0,"Vuosi 1879. Upporikas Forsytein suku lukemattomine täteineen ja setineen sekä perillisineen ja pikkuserkkuineen kokoontuu viettämään Winifred Forsyten ja valloittavan, mutta rutiköyhän Montague Dartien kihlajaisia Park Lanelle kera shampanjan ja maljapuheiden. Samaan aikaan Winifredin serkku Jolyon nuorempi pettää vaimoaan tyttärensä kotiopettajattaren kanssa, kun taas Winifredin veli Soames kamppailee löytääkseen itselleen vaimon. Tästä lähtee liikkeelle mahtipontinen tarina Forsytein mahtisuvun iloista ja suruista viktoriaanisen ajan Lontoossa. Granadan versio tästä John Galsworthyn rakastetusta romaanista käsittää neljäkymmentä vuotta Forsyteiden elämää, johon mahtuu rutkasti rahaa, rakkautta, juonittelua ja skandaaleja. Sarjan pääjuonet muodostavat Soamesin ja hänen vaimonsa Irenen epäonnistunut avioliitto, Irenen ja arkkitehti Bosinneyn traaginen rakkaustarina, Jolyon nuoremman naisseikkailut sekä pari vuosikymmentä myöhemmin Soamesin tyttären ja Irenen sekä Jolyonin pojan epätoivottu suhde. Kun kasassa on tällaiset ainekset, on luvassa pakko olla kunnon saippuaoopperaa maustettuna englantilaisilla teehetkillä ja etiketin saloilla. Tämä versio Forsytein tarusta on tosiaan aivan erinomainen, vaikkei ehkä sisällä niin paljon sitä ""wanhan ajan glamouria"", kuten 60-luvun versio samaisesta teoksesta. Niin pää- kuin sivurooleissa nähdään britti-TV:n parhaimmistoa ja erityismaininnan ansaitsevat Damian Lewis brutaalina Soamesina, Corin Redgrave suvun mahtavana patriarkkana sekä Wendy Craig ja Ann Bell täteinä Juley ja Hester. ","Kun kasassa on tällaiset ainekset, on luvassa  kunnon saippuaoopperaa maustettuna englantilaisilla teehetkillä ja etiketin saloilla."
580,80.0,"Frendien kymmenessä ja viimeisessä tuotantokaudessa on jo sarjan loppumisen merkkejä. Frendien elämässä tapahtuu monia asioita, jotka muuttavat heidän elämänsä perusteellisesti.Frendejä on tehty kymmenen tuotantokautta ja sarjan on onnistunut pysymään koko sen ajan hyvänä, vaikka viimeiset tuotantokaudet eivät pääse ensimmäisten kausien tasolle. Kymmenes kausi on sentään huomattavasti parempi kuin yhdeksäs kausi, joka onkin sarjan huonoin kausi. Tosin ei kymmeneskään kausi ole Frendien parhaimmistoa, mutta ei se ole huonoimmastakaan päästä.Kymmenennessä kaudessa on frendimäinen huumori hyvin esillä. Monissa jaksoissa on hauskoja kohtia. Tosin muutama jakso on melko tylsä. Nyt sentään vältytään edellisen kauden kaltaiselta Joey/Rachel-kuviolta. Hahmotkin ovat edelleen hauskoja ja hyvin kirjoitettuja. Tosin Joeyn tyhmyys menee kyllä välillä hieman yli.",Frendien viimeinen kausi lopettaa sarjan hyvin. Ympyrä tämän suhteen on sulkeuttunut.
581,90.0,"Rossin (Schwimmer) vaimo onkin lesbo ja eron jälkeen hän saa kuulla ex-vaimon olevan myös raskaana. Chandler (Perry) tekee työkseen tylsää toimistotyötä ja hänen kämppiksensä Joey (LeBlanc) on uraansa aloitteleva näyttelijä. Rahcel (Aniston) on juuri jättänyt sulhasensa alttarille ja lähtee asumaan Rossin siskon Monican (Cox) luokse. Mukana kaveriporukassa pyörii vähän outo, hieroja ammatiltaan ja kitaraa huvikseen rämpyttelevä Phoebe (Kudrow).Frendit on ehdottomasti yksi hauskimmista komediasarjoista. Se on harmitonta viihdettä, jota on mukava tuijotella. Nyt jaksot on saatu DVD:llekin. Tänä vuonna loppunut sarja sisältää hauskaa tilannekomiikka ja hyviä henkilöhahmoja. Jokainen jakso sisältää erillisen tarinan, mutta ensimmäisen kauden yhteisenä tekijänä on Rossin ja Rachelin välillä oleva vetovoima ja Rossin isäksi tuleminen. Lesboudesta, Al Pacinon pepusta ja monesta muusta revitään hyvät naurut.Näyttelijät pistävät parastansa peliin. Mainio Schwimmer on taas mainio. Aniston on hyvä, jokseenkin ehkä vähän ärsyttävä, varsinkin tässä ekassa kaudessa. Courteney Cox näyttää taitona, samoin tekee erittäin hauska Matthew Perry. Lisa Kudrowin hahmo jää ehkä vähän ohueksi ja oudoimmaksi, eikä sovi joukkoon oikein mukaan. Silti hänen toilailujaan on ilo seurata ja Phoebe onkin erittäin omaperäinen hahmo. Joey on sarjan ehkäpä paras hahmo heti Chandlerin jälkeen. Joeyta näyttellyt Matt LeBlanc onkin kuusikosta ainut, joka ei ole saanut hyvin starttaamaan hänen elokuvauraansa. Kumminkin hänen suosionsa on saanut hänelle oman sarjan, jonka nimi on ""Joey"". Se tulee TV:seen joskus tulevaisuudessa. Vierailevia tähtiä ei George Clooneyn ja Jon Lovitzin lisäksi paljon nähdä.","Ihan kaikkein parhaimillaan tämä sarja ei vielä ensimmäisellä kaudella ollut, mutta loistavaa viihdettä tämäkin on."
582,90.0,"Kun Marta Kauffmanin ja David Cranen luoma Frendit-sitcom aloitti vuonna 1994, siitä tuli välittömästi hitti. Sarja kuudesta ystävyksestä poiki kymmenen tuotantokautta ja sarja onnistui pitämään kaikkien kausien aikana tason hyvänä vaikka loppupäässä sarja huononi hieman saippuadraama-elementtiensä ansiosta. Yhtenä sarjan vahvimmista ansioista ovat mm. näyttelijät, jotka puhaltavat roolihahmoihinsa eloa ja heidän yhteistyönsä toimii kuin unelma. Suomessakin sarjaa saa helposti kausibokseina ja allekirjoittanut kun sattuu olemaan suuri Frendit-fani, niin päätin ottaa ensimmäisen kauden tarkempaan käsittelyyn.Sarja siis kertoo kuudesta ystävästä, jotka viettävät aikaansa istumalla Central Perk-kahvilassa. Monica (Courteney Cox) on siivoushullu kokki, Rachel (Jennifer Aniston) vanhempiensa toimesta lellitty juuri sulhonsa alttarille jättänyt tarjoilijatar ja Phoebe (Lisa Kudrow) on outo hippi, jonka äiti on tehnyt itsemurhan ja isä hylännyt. Porukan miehistä puolta edustavat Monican isoveli Ross (David Schwimmer), joka on ihastunut Racheliin jo kouluajoista lähtien, Chandler (Matthew Perry), joka on taas porukan vitsiniekka ja Joey (Matt LeBlanc), joka on työtön näyttelijä ja todellinen naistenkaataja.Rachel on jättänyt siis sulhonsa alttarille ja karannut häistään. Pian hän saa Monicalta katon pään päälle ja tämän kautta hän tutustuu hänen tulevaan ystäväporukkaansa. Ross on raskaana olevastaan lesbovaimostaan eronnut mies, joka ihastuu Racheliin, Chandler ja Joey taas yhdessä asuvia kaveruksia ja Phoebe lauluja rustaava kitaristi. Ykköskaudella kantavia teemoja ovat pääasiassa Rossin ihastuminen Racheliin ja Rossin ex -vaimon raskaus.Jo ensimmäisellä tuotantokaudelle Frendit osoittaa hauskuutensa vaikka ensimmäinen kausi onkin pääasiassa tyylin haeskelua. Ensimmäiset jaksot ovat hieman laimeita mutta keskivaiheilla jaksot alkavat olla tuttuja Frendejä. Hauskimmat jaksot ensimmäiselta kaudelta ovat ""One With Boobies"", jossa Chandlerin suihkuunmeno väärään aikaan aiheuttaa sarjan tirkistelyjä, ""One With All the Poker"", jossa kuusikko pelaa pokeria sekä ""The One Where The Monkey Gets Away"", jossa Rossin lemmikkiapina lähtee karkuteille.Näyttelijät tekevät laatutyötä ja heidän kemiansa sopii erinomaisesti yhteen. Kuusikosta parhaiten erottuu koomikon lahjoja omaava Matthew Perry, jolle on kirjoitettu hauskoja vitsejä ja mies eläytyykin täysillä Chandler-rooliinsa. Huonoiten hommistaan selviää Jennifer Aniston, joka ei ole niinkään huono vaan hieman rasittava, etenkin tässä kaudessa. Onneksi myöhemmissä kausissa neito muuttui sitten siedettäväksi.Frendit on yksi amerikkalaisten sitcomejen kulmakivistä jota monet komediasarjat ovat yrittäneet matkia huonommalla menestyksellä. Tällä kaudella sarja ei ole vielä parhaimmillaan ja moni asia on hakoteillä, mutta silti tätäkin kautta voi suositella huoletta sitcomejen ystäville. Frendit on aidosti hauska sarja, jonka hahmohin on helppo samaistua.nimimerkki: Mask",Ykköskaudella kantavia teemoja ovat pääasiassa Rossin ihastuminen Racheliin ja Rossin ex -vaimon raskaus.
583,70.0,"Frendit loppui jo toisen kerran ja alkoi samantien alusta. Nyt kun lähes kaikki jaksot on TV:stä kertaalleen tuijoteltu, ei huvita alkaa katsomaan niitä näin heti perään alusta ja järjestyksessä joten viisain päätös oli ruveta ostamaan kauniin värikkäisiin kuoriin pakattuja tuotantokausi-boxeja. Eipä tarvitse sarjaa alusta alkaen ja järjestyksessä katsoa heti perään, sillä kun juonijatkumo on tiedossa, voi DVD:ltä näppärästi katsella episodeja melkein missä järjestyksessä tahansa.Näin muodon vuoksi aloitan arvostelusarjani kuitenkin aivan ensimmäisestä tuotantokaudesta. Vaikka muistin jaksojen olleen melko hyviä, vaati hieman totuttelua palata aivan alkuun, jossa näyttelijät olivat erinäköisiä, hahmot vielä hiukan kehittymättömiä ja sarjan aikana tapahtuneista juonenkäänteistä ei ollut tietoakaan. Hyväksyttyäni kaikki edellä mainitut asiat, pystyin aloittamaan ensimmäisten jaksojen tarkastelun toden teolla ja melkein ammattimaisesti.Jos joku nyt on sattunut missaamaan tämän TV:n kuuluisimpiin sitcomeihin kuuluvan komediasarjan, niin lienee parasta aloittaa selittämällä mistä tässä kaikessa oikeastaan on kyse. Sarja kertoo siis kuudesta ystävyksestä, ""frendeistä"" jotka kokoontuvat säännöllisesti Central Perk-kahvilan sohvalle jutustelemaan, tai vähemmän säännöllisesti jonkun asuntoon (yleensä myös jutustelemaan). Monica Geller (Courteney Cox) on pikkutarkka siivousintoilija, joka rakastaa järjestystä ja työskentelee kokkina ravintolassa. Hemmoteltu ja tähän asti vanhempiensa siivellä elänyt Rachel Green (Jennifer Aniston) työskentelee tarjoilijana Central Perkissä ja haaveilee urasta muotialalla. Naiskolmikon täydentää hieman omalaatuinen Phoebe Buffay (Lisa Kudrow), vapaa-ajallaan kitaraa soitteleva blondi, jonka ajatusmaailma ei useinkaan liiku samalla aaltopituudella kuin ystäviensä. Miespuolella nähdään Monican isoveli ja hieman ujo paleontologi Ross (David Schwimmer), pakonomainen vitsailija ja naisten kanssa hieman huonosti menestyvä Chandler Bing (Matthew Perry) sekä hieman hidasälyinen näyttelijänalku Joey Tribbiani (Matt LeBlanc) joka puolestaan tuntuu saavan sänkyyn mimmin kuin mimmin.Rachel liittyy frendiporukkaan sarjan ensimmäisessä jaksossa jätettyään juuri sulhasensa alttarille. Ross on juuri eronnut vaimostaan ja hänen kouluaikoinaan alkaneet tunteensa Rachelia kohtaan alkavat nostaa päätään. Ensimmäise jaksot pyörivät siis pääasiassa Rossin salaisten tunteiden ympärillä, joista hän suunnittelee jatkuvasti kertovansa Rachelille.Pohjimmiltaan Frendit edustaa tyypillistä amerikkalaista sitcomia; naurunauha pyörii taustalla ja ylinäyttelyä esiintyy useampaan kuin pariin otteeseen. Muutaman jakson kuluttua katsoja kuitenkin tajuaa mikä tekee nimenomaan Frendeistä niin hienon sarjan; aidosti hauskojen vitsien lisäksi hahmot ovat kukin oma persoonansa, ja jopa kehittyvät jonkin verran sarjan edetessä. Ensimmäisellä kaudella hahmot ovat luonnollisesti vielä kehittymättömiä ja ensimmäisessä jaksossa katsoja saa käsityksen mihin ""luokkaan"" kukin hahmo kuuluu. Chandler on vitsiniekka, Phoebe kummajainen jne. Sittemmin katsoja kuitenkin tajuaa, ettei yksikään hahmoista ole suinkaan näin yksiulotteinen; Aiemmin pelkkänä vitsinlaukojana ajateltu Chandler paljastaa itsestään vakavampiakin puolia, eikä esimerkiksi Monica ole suinkaan aina valittamassa pelkästään huonekalujen järjestyksestä ja tahroista lattialla.Ykköskauden ensimmäiset jaksot ovat selvästi vielä tyylin haeskelua ja sisältävät pääosin hahmojen persoonallisuuksien esittelyä, mutta puolivälin tienoilla suunta on selkeästi löydetty, ja naurun pidätteleminen alkaa olla selvästi hankalampaa. Kunnolla sarja pääsi vauhtiin vasta toisella kaudella, mutta jo ensimmäisten parinkymmenen jakson joukosta löytyy ehdottomia helmiä kuten ""The One with the Boobies"", ""The One where the Monkey Gets Away"" ja ""The One with the Blackout"". Yhtään varsinaisesti heikkoa esitystä ei ensimmäiselle kaudelle mahdu mutta ymmärrettävästi alkupään jaksot eivät edusta aivan samanlaista loistavuutta kuin myöhemmät episodit.Siniseen boxiin pakattu Frendit ""ykkönen"" on ehdoton hankinta sarjan faneille, mutta myös siihen tutustumattomille henkilöille. Jos sarjaa ylipäätään alkaa katsoa, kannattaa se aloittaa ensimmäisestä tuotantokaudesta sillä suuri osa vitseistä edellyttää aiempien tapahtumien ja hahmojen luonteenpiirteiden (jotka käyvät parhaiten ilmi juurikin ekalla kaudella) ymmärtämistä. Parhaimmillaan Frendit ei tietenkään vielä tässä vaiheessa ole, mutta siitä huolimatta kyseessä on erinomainen viihdepläjäys ja loistava valinta tylsään sadepäivään tai vaikkapa kaveriporukan yhteiseen ""bile"" -iltaan.","Kunnolla sarja pääsi vauhtiin vasta toisella kaudella, mutta jo näiden jaksojen joukosta löytyy joitakin ehdottomia helmiä."
584,100.0,"Kaikki varmasti tuntevat Frendit. Kuusi kaverusta, jotka elävät New Yorkissa. Hemmoteltu Rachel, siivoushullu Monica, outo Phoebe, naistenmies Joey, vitsiniekka Chandler ja paleontologi Ross. Nämä hauskat hahmot melkein kaikki tuntevat. Frendien toinen tuotantokausi on onnistunut hyvin.   Paras jakso on Taannoiset tanssit. Siinä Joey ostaa Chandlerille rannekorun, mutta Joey loukkaantuu, koska Chandler ei pidä siitä. Frendit löytävät myös videon, jossa Rachel ja Monica valmistautuvat koulun tanssiaisiin. Tämä on USKOMATTOMAN hauska jakso.Tässä tuotantokaudessa on klassisia jaksoja kuten, kun Joey pääsee Päivien Viemää-sarjaan, Phoebe saa vesirokon, Chandler saa vuokralaisen nimeltä Eddy, Monican ja Richard-nimisen miehen suhde jne. Tämä on television paras ohjelma. Suosittelen kaikille.",Television paras ohjelma. Suosittelen kaikille.
585,100.0,"Frendit. Se klassinen tv-sarja, jota tehtiin 10 tuotantokautta. Kolmas on ihan yhtä hyvä kuin ne muutkin: täydellinen. Tässä tuotantokaudessa on sekä huonoja, että hyviä jaksoja.Tässä tuotantokaudessa Monica tekee hilloa, jota Joey rakastaa, Joey on remonttireiska, Frendit pelaavat jalkapalloa, Chandler suukottaa Joeyn siskoa, Frendit menevät hiihtämään (kaikki muut paitsi Ross), Monica saa nukkekodin, Frendit menevät rantamökille jne.Hahmot ovat kehittyneet. Rachel ei ole hemmoteltu. Muut eivät ole muuttuneet paljon. Hauskin hahmo on yhä Joey.Paras jakso on on Nappulaliiga. Siinä Frendit pelaavat jalkapalloa. Ross ja Monica kilpailevat ""Geller Cupista"". Se on peikkonukke, joka on kiinnitetty eräänlaiseen jalustaan. Chandler ja Joey taas kilpilevat naisesta. Phoebe vilauttaa toiselle joukkueelle...Tämä tuotantokausi on todella onnistunut. Frendit pitävät yhä parhaan sarjan titteliä hallussaan.",Kolmas on ihan yhtä hyvä kuin ne muutkin: täydellinen.
586,100.0,"Frendit. Maailman paras sarja. 4. tuotantokausi on huonoin kaikista kymmenestä tuotantokaudesta, mutta se ei kuitenkaan ole huono. Tässä tuotantokaudessa maneetti pistää Monicaa, Frendit ovat yhä rantamökillä, Chandler joutuu laatikkoon, tipusta tulee kukko, Ross pelaa rugbyä, Chandler ja Joey katsovat ilmaista pornoa, Frendit menevät Lontooseen (kaikki paitsi Phoebe)jne.Paras jakso on Kukkokiekuu. Siinä Joeyn ja Chandlerin tipusta tulee kukko. Frendit pitävät myös tietokilpailun: Joey ja Chandler vs. Monica ja Rachel. Jos tytöt voittavat pojat hankkiutuvat kukosta eroon, jos pojat voittavat he saavat tyttöjen asunnon! Kumpi voittaa?Tämä tuotantokausi sisältää myös muutaman aika huonon jakson: Kahlekarkuri, Pieni puraisu, Ihana Joshua, Haisu-Joey, Keinolla millä hyvänsä, Varkaitakin olette! ja Satuhäät.Kokonaisuudessaan Frendien 4. tuotantokausi on onnistunut. Frendeissä ei ikinä ole ollut huonoa tuotantokautta. Suosittelen yhä tätä sarjaa kaikille!",Kokonaisuudessaan 4. tuotantokausi on onnistunut. Suosittelen yhä tätä sarjaa kaikille!
587,90.0,"Frendien viides kausi keskittyy lähinnä Rossin henkilökohtaisiin ongelmiin ja Chandlerin ja Monican salasuhteeseen. Toki tässä seurataan muutenkin paljon ystävysten touhuja keskenään ja muiden ihmisten kanssa.Frendien viides kausi ei ole niin hyvä kuin kolme ensimmäistä kautta, mutta on sentään neloskautta parempi. Tässä on myös enemmän ihmissuhdekuvioita kuin aiemmissa kausissa. Tosin nehän ovat aina kuuluneet tähän sarjaan.Viidennessä kaudessa on joitakin tylsiä ja jopa huonoja jaksoja, mutta paljon hauskojakin jaksoja löytyy. Katsoja kyllä varmasti viihtyy viidennenkin tuotantokauden kanssa. Kauden hauskimmat jaksot ovat Dannya sumutetaan, Rossin voileipä, Talkkia ja vaseliinia ja Ross ei osaa.","Ei niin hyvä kuin kolme ensimmäistä tuotantokautta, mutta parempi kuin edellinen kausi."
588,80.0,"Frendien kuudennessa kaudessa seurataan frendien edesottamuksia heidän ihmissuhde-elämässään. Tosin tässä lähinnä keskitytään Chandlerin ja Monican suhteeseen ja Rossin touhuihin.Viimeisillä tuotantokausilla Frendien taso alkoi laskemaan jonkin verran. Tason lasku näkyy jo kuudennessa tuotantokaudessa. Jaksot eivät ole enää niin hauskoja kuin aiemmissa tuotantokausissa. Vitsit alkavat heikkenemään pahasti kauden puolenvälin jälkeen. Tällä kaudella alkaa olemaan jo aika heikkoja jaksoja. Muun muassa tuplajakso Toisenlainen elämä on aika onneton ja olisi kyllä voitu jättää tekemättä.Tosin ei kuudes kausi sentään huono ole, vaikkei se parhaimpiin tuotantokausiin kuulukaan. Varsinkin alkupäässä on ihan hauskoja jaksoja. Muun muassa jakso Hohtavat hampaat on melko hauska. Vaikka jaksojen taso onkin laskenut aiemmasta, niin silti mukana on paljon hauskoja asioita. On varsin hauskaa, kun kauden alussa Rachel ja Ross menevät juovuksissa naimisiin ja he sitten yrittävät selvittää sotkua.","Vielä on ihan hauskoja juttuja, vaikkei enää aiemmalle tasolle päästäkään."
589,80.0,"Frendien kahdeksannessa kaudessa keskitytään Rachelin raskauteen. Näemme myös, kuinka Joey yrittää epätoivoisesti iskeä Rachelia. Toki muidenkin frendien toilailuja seurataan.Tätä kautta on sanottu yhdeksi heikoimmaksi Frendien tuotantokausista. Huonoimmasta päästä tämä tosiaankin on. Tosin on tässäkin paljon hyvää. Suurin osa kahdeksannen kauden jaksoista ovat hyviä ja monessa jaksossa on paljon hauskoja juttuja. Parhaat jaksot tässä kaudessa löytyvät alkupäästä. Vaikka kahdeksas kausi onkin hauska suurimman osan kestostaan, niin sen taso alkaa heikkenemään loppupuolella. Jotkut jaksot ovat jo melko tylsiä. Loppujaksot eivät ole läheskään niin hauskoja kuin alkupään jaksot. Ja ainakin minusta Rachel-Joey -kuvio on aika turha.Vitsit ovat sentään vielä melko hauskoja, vaikka ne turvautuvat aika lailla samoihin ideoihin kuin aiemmissakin tuotantokausissa. Myös hahmot ovat vielä melko hyviä. Joey on tässä tuotantokaudessa ajoittain hieman tylsä, lähinnä sen Rachel-homman vuoksi. Muut hahmot ovat sentään vielä mielenkiintoisia, ja muun muassa Ross on jopa hauskempi kuin aiemmin.","Ihan hyvä kausi tämäkin, mutta menee huonoimpien Frendit-kausien joukkoon."
590,70.0,"Frendit on jo edennyt yhdeksänteen kauteen. Tällä kertaa frendit selvittelevät ihmissuhdesotkujaan. Joey on edelleen kiinnostunut Rachelista ja Monicalla ja Chandlerilla on lastenhankintaongelmia. Kaikkea muutakin tapahtuu.Frendien yhdeksäs kausi kuuluu huonoimpiin Frendien tuotantokausiin, ellei se ole peräti se huonoin. Yhdeksännessä kaudessa alkaa olemaan jo väsähtämisen merkkejä. Vaikka tässäkin kaudessa on useita hauskoja vitsejä, niin yleisesti ottaen jaksot ovat välillä aika tylsiä. Monikaan jakso ei muodostu kovinkaan ikimuistoiseksi. Pahin virhe, mikä tässä kaudessa tehtiin oli se, että ihmissuhdekiemuroita on pistetty mukaan aivan liian paljon. Toki tässä sarjassa on niitä koko ajan ollut, mutta ei näin isossa mitassa. Hauskuutta on kyllä vähennetty huomattavasti.Hahmot ovat sentään pysyneet varsin hauskoina. Ross toheloi minkä kerkiää ja Phoebe on edelleen yhtä outo kuin ennenkin. Chandler ja Monica ovat varsin hauskoja, vaikka heidän jutut ovat välillä hieman tylsiä. Isompi moka on taas Rachelin ja Joeyn romanssinviritelmät. Homma ei vain toimi.",Frendien tuotatokausista sieltä huonoimmasta päästä.
591,90.0,"J.J. Abrams näyttää tuumailleen, ettei koukuttavia sci-fi-sarjoja ole koskaan liikaa. Alias ja Lost- TV-sarjojen luojana parhaiten tunnettu rillipää on lyöttäytynyt yhteen Roberto Orcin ja Alex Kurtzmanin kanssa ja tuonut katsojien ulottuville rajatieteiden kyllästämän TV- spektaakkelin, joka nousikin kohtuulliseen menestykseen ainakin rapakon takana.Fringen perusidea on ensi näkemältä kopioitu suoraan Salaisista Kansioista: paranormaaleja ilmiöitä alkaa tapahtua, ja taustalla on mitäpä muutakaan kuin suuri ja mahtava salaliitto. Tälläkin kertaa FBI kutsutaan hätiin, mutta haamujengissä on kahden sijasta kolme jäsentä: kaunis ja tietenkin älykäs FBI:n  erikoisagentti Olivia Dunham (Anna Torv), mielisairaalassa virunut 'hullu tiedemies' Walter Bishop (John Noble) ja hänen poikansa Peter Bishop (Joshua Jackson). Kolmen kopla saakin vastaansa kaikkea mahdollista ajatuksenlukijoista vanhoihin kunnon monstereihin. Tiimin apuna häärivät erikoisagentit Phillip Broyles (Lost- sarjassakin nähty Lance Reddick) ja Charlie Francis (Kirk Acevedo). Fringe alkaa oikein mallikkaasti kaksituntisella pilotilla,  mutta jo muutaman jakson jälkeen taso notkahtaa ja katsoja alkaa pohtimaan että milloinkas tässä päästäisiin  vauhtiin. Vaikka kaikki oudot sattumukset liittyvät kaiken taustalla häämöttävään salaliittoon, pääjuoni kuitenkin etenee raivostuttavan tahmeasti. Loppupuolella meno kääntyy onneksi taas parempaan suuntaan, ja kysymyksiin saadaan vastauksiakin. Fringe ei kuitenkaan päästä katsojaa helpolla, eikä mikään ole loppujen lopuksi sitä miltä näyttää. Sarja suorastaan haastaa katsojan osallistumaan salaliiton ratkaisuun, ja tarkkaavainen sohvaperuna voikin bongata jokaisesta jaksosta vihjeitä tulevasta. Myös jaksoissa välähtelevillä taukokuvilla, kuten kukilla, perhosilla, sammakoilla ja muilla, on oma merkityksensä. Koukuttavan tarinan vastapainona on valitettavasti ohuempaakin ohuemmat henkilöt. Monet hahmot jäävät häiritsevän etäisiksi, ja esimerkiksi Pako-sarjan henkilöihin verrattuna Fringe- hahmot ovat kuin paperinukkeja. Näyttelijät hoitavat kuitenkin työnsä kohtuullisesti, ja erityismaininnan ansaitsee Noblen tulkitsema tiedemies Walter Bishop, joka on aika omaperäinen ilmestys.",Koukuttavia sci-fisarjoja ei ole koskaan liikaa
592,90.0,"Joskus kauan sitten olin kova animediggari. Niihin aikoihin tutustuin useisiin erilaisiin animesarjoihin ja -elokuviin, joista yksi oli Fullmetal Alchemist -niminen sarja. Suomessa televisiossakin näytetty anime on yksi mielenkiintoisimmista sarjoista, joten katsastin sen muistin virkistämiseksi uudemman kerran vähän aikaa sitten.Sarja kertoo Elricin veljeksistä Edwardista ja Alphonsesta, jotka molemmat harjoittavat alkemiaa. Äitinsä kuoleman jälkeen orvoiksi jääneet pojat päättävät alkemian tärkeintä lakia uhmaamalla palauttaa kuolleen äitinsä takaisin, mutta homma menee pahemman kerran pipariksi. Edward menettää kätensä ja jalkansa ja Alphonso joutuu metallisen kehon vangiksi. Veljeksien seikkailu alkaa, kun he päättävät lähteä etsimään legendaarista ""viisasten kiveä"", jolla he voisivat palauttaa itsensä takaisin tavallisiksi ihmisiksi.","Vauhdikas, jännittävä ja hauska animeseikkailu."
593,60.0,"Simpsoneiden luojan Matt Groeningin Futuraman ensimmäisen tuotankauden tiiviimpi tarkastelu osoittaa sen että Simpsonit oli aivan kunkkusarja. On todella vaikeaa keksiä pyörää uudelleen ja Futuramassa ei ylletä millään loistavan Simpsoneiden tasolle, johtuen henkilöhahmoista, jotka ovat tässä tapauksessa vain keskinkertaisia ja hiukan jopa tylsiäkin. Sarjan parhaat hetket nähdään poikkeuksetta robottihuumorin parissa a'la Bender. En tiedä, kokevatkohan sci-fi:n ystävät Futuraman sitten paremmaksi sarjaksi kuin Simpsonit. Itselleni asia on selvä, voittajaa tästä ei vaan saa aikaiseksi, mutta tuskinpa niin on aivan tarkoituskaan.Pläjäyksessä nähdään kuinka homma käynnistyy ja päähenkilö, 25-vuotias pizzakuski Fry joutuu 1000 vuotta ajassa eteenpäin päästäkseen töihin koko universumia palvelevaan lähettifirmaan. Futuraman päähenkilöt ovat lähettifirman työntekijöitä ja ympärillä häärääviä hahmoja sekä on myös muutamia tyyppejä joihin törmäillään työn parissa useammin. Ensimmäisestä jaksosta asti kun hommaa seuraa niin huomaa kyllä että hahmojen väliset suhteet pidetään yllä ja pienetkin suhdeasiat ymmärtää paremmin kun sarjaa seuraa intensiivisesti. Kuten nyt vaikkapa Leelan suhde itseriittoiseen sankarikapteeniin, johon törmätään aina silloin tällöin eri jaksoissa.",Homma pelaa juonellisesti ja vähän väliä löytyy hyviä oivalluksia.
594,70.0,"Matt Groeningin luomus Futurama esittelee Philip J. Fry-nimisen hyypiön, joka menee jäädyttämään itsensä ja hups vain, löytää itsensä 3000-luvulta. Siellä hänelle aukeaa työ- (ja porsastelu)paikka Planet Express -kulfetusfirmassa, jota johtaa pähkähullu professori Fransworth ja jossa työskentelee varsin persoonallinen joukko väkeä.Pakko myöntää: Sarjan idea on mainio. Heikkouksia löytyy kuitenkin vaikka muille jakaa. Suurin osa niistä liittyy eräisiin hahmoihin, jotka ovat yksinkertaisesti ärsyttäviä: Fry on idioottimaisesti käyttäytyvä Homer-stereotyyppi, kapteeni Zapp Brannigan raivostuttaa pelkällä olemuksellaan. Varmaan hänestä on tehty raivostúttava tarkoituksella, mutta rajansa kaikella.Bender-jutut ovat sarjan parasta antia, ja hahmo toimii kaikkine mauttomuuksineen. Myös jollain tapaa sympaattinen tohtori Zoidberg ja häiriintynyt Fransworth ovat sarjan parhaita hemmoja. Naishahmoista tosikkomainen Leela tuo sarjaan rikkautta, kun taas pinnallinen Amy Wong on aika väritön henkilö.Mauttomista kohtauksista ja hahmojen ärsyttävistä piirteistä huolimatta jotkin jaksot onnistuvat olemaan erinomaisen viihdyttäviä. Sarjan viimeisillä kausilla myös tunnepuoleen aletaan panostaa enemmän.","Bender-jutut ovat sarjan parasta antia, ja hahmo toimii kaikkine mauttomuuksineen."
595,70.0,"Muistan hyvin kun Futurama tuli ja Simpsonit meni. Olihan se hienon kuuloista kun Simpsoneiden luoja oli tehnyt jotain uutta. Simpsonit on kumminkin niin täysosuma, että siitä on vaikea panna paremmaksi millään tasolla. Futuraman, vuoteen 3000 sijoittuvan homman ensimmäiset jaksot tuli seurattua, mutta sitten sarja unohtui, kuten yleensä kaikki vähemmän kiinnostavat asiat.Nyt oli Futuraman neljän lätyn, 19 jakson boxi käsissä ja samahan tuo on tarkastaa miltä sarja vaikuttaa jos siihen alkaa kunnolla perehtymään. 7 tunnin 17 minuutin mittainen kokonaisuus muutamaan katselukertaan jaettuna on nyt plakkarissa. Voin todeta, että Futuraman jaksot ovat ihan hauskoja ja hyviä juttuja löytyy. Mukana on perusirvailua amerikkalaiselle elämäntyylille, TV-sarjoille, leffoille jne. mutta tulevaisuuden kuosiin puettuna. Välillä irvaillaan tietysti historialle eli nykyajalle, josta sarjassa seikkaileva hahmo Fry on peräisin.Jos Futuraman hahmoja alkaa vertaamaan Simpsoneiden vastaaviin niin ne eivät vain ole yhtä kiinnostavia. Siinä missä Simpsoneista löytyy mielettömät perushahmot ja lukuisia kestosivupersoonia, Futuramassa ainut hauska hahmo on robotti Bender. Muista perustyypeistä ei oikein huumoria irtoa. Onneksi Benderin ympärillä pyörii jos jonkinmoista robohuumoria, joka osoittautuu sarjan ylivoimaisimmaksi viihdyttäjäksi.",Onneksi Benderin ympärillä pyörii jos jonkinmoista robohuumoria.
596,100.0,"Game of Thrones perustuu George R.R. Martinin saman nimiseen kirjaan, joka on ensimmäinen osa 'Tulen ja Jään Laulu' -kirjasarjaa. Se sävähdytti allekirjoittanutta synkkyydellään ja arvaamattomuudellaan, tällaista menoa en ihan heti osannut odottaa. Siis suuren tuotantoarvon sarja, jossa on mukana muun muassa insesmiä, raiskauksia, kunniattomia murhia ja hyvin epäkorrektia käytöstä? Kyllä vain. Mikäli ei napannut, lukeminen kannattaa jättää tähän.Näyttelijät ovat sarjan kovin ydin. Erityisesti Ned Starkkia näyttelevä Sean Bean loistaa pohjoisen Talvivaaran lordina. Muita hyviä mainintoja ovat Nikolas Coster-Waldau häikäilemättömänä Jaime Lannisterina sekä lukuisat lapsinäyttelijät, jotka eivät missään vaiheessa sorru ylinäyttelemiseen. Uskomattoman ammattitaitoista työtä tekevät toki kaikki muutkin pääosien esittäjät.Tästä päästäänkin sarjan seuraavaksi kovimpaan materiaaliin. Juoni siirtyy paikasta toiseen tasaisesti (pohjoisesta Kapean Meren yli Lähi-Idän alueille), eikä mihinkään maisemaan kyllästy. Olisikin paljon mälsempää katsoa samaa miljöötä tunnista toiseen, vaihtelu todellakin virkistää. Raikkaus on aina läsnä.Kolmanneksi nostan seinälle sarjan arvaamattomat taistelut. Hyvä ei välttämättä voita, paha saa palkkansa ja kunnian miehet jäävät tyhjin käsin. Tämä on realistista, eihän oikeassa elämässäkään hyvä aina voita. Pitää olla älykäs, kylmä ja armoton mikäli haluaa menestyä. Tämä sääntö pätee sekä sarjaan että ihan oikeaan elämäänkin.","Hyvä ei välttämättä voita, paha saa palkkansa ja kunnian miehet jäävät tyhjin käsin."
597,90.0,"Valtataistelua, sitä on Game of Thrones. Sarja olisi siis voitu myös ihan hyvin nimetä suomeksi esim. Valtaistuinpeliksi. Ainakin sitten olisi vältytty kylillä kuulemasta, kuinka mahtava sarja se ""Keim of trones"" onkaan. Hehkuttaa sitä todella voi ja täydestä sydämestä.Jo alussaan sarja nappaa koukkuunsa kuin mestarikalastaja. Tunnustan joskus lukeneeni ahkerasti fantasiakirjallisuutta, myös George R. R. Martinia, jonka kirjasarjaan Game of Thrones pohjautuu. Silloin Tulen ja jään laulu -kirjat tuntuivat hukkuvan muun fantasiakirjallisuuden joukkoon, sillä olin ähkyyn asti lukenut linnoissaan patsastelevista valtiaista, mystisistä legendoista ja ihmeellisistä voimista. HBO:n tuottama TV-sarja tuntui kuitenkin heti alusta luovan uutta näkökulmaa tähän ummehtuneeseen genreen. Vaikka Game of Thronesissa ei ole luovuttu fantasian perusaineksista, TV-sarjan painotukset, eli se, miten eri asioista kerrotaan, tekee siitä Martinin kirjoihin verrattuna mukavalla tavalla erilaisen. Kun Martin esimerkiksi melkein tolkienmaisen laveasti maalailee tekstissään ympäristöjä, hahmojen tuntemuksia ja etenemistä, TV-sarjassa katsoja saa muodostettua kokonaiskuvan kaikesta helpommin. Esimerkiksi käy hyvin kohtaus sarjan ensimmäisestä jaksosta: siinä on ihmisten ja pohjoisten villiolentojen pelottava kohtaaminen. Tapahtuma on leikattu niin, että katsojalle jää enemmän arvailtavaa kuin kirjan sivuilla. Silti mm. taidolla ja isolla rahalla luotu miljöö ja hahmojen ulkoinen habitus paljastavat nopeasti, ettei ainakaan olla vaikka Braziliassa 1960-luvulla. Kerrontatapa on TV:ssä sähäkämpi, mutta HBO:n tuttuun tapaan tarkkaan mietitty ja siten myös ehdottoman laadukas.Game of Thronesin alkutunnarin aikana, kuten Martinin kirjojen alkulehdillä, nähdään sarjan maailman kartta. Kartan pohjoisella laidalla ovat Talvivaara ja Muuri. Talvivaaran lordi Stark (Bean) ja hänen perheensä ovat tärkeässä osassa. Asioita katsotaan ensisijaisesti heidän vinkkelistään. Muuri taas on rakennelma, jonka takana on kylmä ja mystinen ei-kenenkään maa. Vanhat legendat kertovat pahan tulevan siltä suunnalta, joten Starkit ja muurinvartijat ovat etujoukkoina tätä uhkaa vastaan. Etelänpänä hallitsee kuningas Baratheon (Addy), joka pitää Starkia tärkeimpänä ystävänään. Toisaalta Baratheon on myös armoton juoppo, jolta jää paljon huomaamatta. Hänen puolisonsa, kuningatar Cercei (klassisen kaunis Headey), on vallanhimoisten ja sukurutsaisten Lannisterien sukua. Lannisterien ja Starkien välillä on kitkaa, mutta se on kuninkaan ongelmista pienimpiä, sillä valtakuntaa ennen hallinnut Targaryenien suku uhkaa viimeisillä voimiensa rippeillä haastaa Baratheonit kaukaa etelästä käsin. Vaalea ja hentovartinen Viserys Targaryen (Lloyd) on jopa niin epätoivoinen suunnitelmissaan, että ostaa barbaaripäällikkö Khal Drogon (Momoa) raakaa lihaa ja raiskauksia harrastavat joukot puolelleen - millä muulla kuin myymällä Khalille oman sisarensa Danyn (Clarke) vaimoksi. Nämä ovat ne kutkuttavat asetelmat, joista Game of Thrones alkaa. On selvää, ettei sarjaa ole tarkoitettu kovin nuorien silmille, sillä kun esimerkiksi barbaaripäällikkö ottaa vaimonsa, se ei jää vain palvelusväen kuiskutteluksi ovien takana. Kova on kovaa, mutta katselua ei kannata lopettaa, koska hahmot ovat monipuolisempia kuin alkuvaikutelma antaa ymmärtää.Sarjan maailma muistuttaa läheisesti Eurooppaa ja sen lähinaapurustoa joskus varhaiskeskiajan tuntumassa. Vaikkapa Starkeissa on samankaltaisuutta pohjoismaalaisten kanssa - he ovat kylmänkestäviä ja jalat maassa -asenteella toimivia järkeilijöitä. Pohjimmiltaan sarja kuitenkin kuvaa maailmaa, jossa englantilaisuus on vahvasti läsnä - huolimatta siitä, että paikat ja henkilöt, sekä jopa heistä joidenkin käyttämät kielet ovat keksittyjä. Kuningas Baratheon on brittiläistyyppisen vanhan monarkin yksi arkkityyppi ja hänen ympärillään parveilee Serejä, jotka ovat vain yhden kirjaimen päässä Sireistä. Mutta tällainen mielikuvituksettomuus on enemmänkin alkuperäistekstin kuin sarjan puute. Joidenkin mielestä se tuskin on puute ollenkaan, sillä auttaahan tietty tuttuus eläytymään paremmin tarinan henkilöiden kokemuksiin.Tarinan henkilökaarti on valtava, mutta sarjan näyttelijät on valittu niin huolella, ettei hahmoista yksikään jää ainakaan heidän panoksensa myötä epämääräiseksi tuhruksi sukutaulujen reunoilla. Sean Bean on Eddard Starkina ikimuistettavampi kuin Sormusten herrassa. Ehkä lisä ikä on vain kasvattanut hänen karismaansa. Michelle Fairley taas edustaa Catelyn Starkina äitihahmojen rautaista matriarkkalaitaa. Starkien vastustajiin kuuluvien Lannisterien kuningatar Cerceinä nähtävä Lena Headey puolestaan pakkaa kitkeränsuloiseen hymyynsä niin paljon, että hän ei missään tapauksessa jää vain kauniiksi kuoreksi. Hänen toista veljeään, Tyrionia, näyttelevä Peter Dinklage eläytyy rooliinsa niin purevasti, että ei jää ihmeeksi, miksi Dinklage on palkittu roolistaan, tai miksi Tyrion on myös monen suosikkihahmoja. Siitä huolimatta Tyrion ei nouse ainakaan sarjan ensimmäisellä kaudella erikoisasemaan ruutuaikansa puolesta. Yllättävintä ajatellessa kaikkia Game of Thronesin näyttelijöitä, myös barbaari Khal Drogoa esittävää Jason Momoaa, onkin huomata, miten hallitusti he tekevät roolinsa ja kuinka erinomaisen kiinnostavaksi jokaisen hahmon kohtalo on kirjoitettu. Vaikka jokainen jakso päättyy odotetusti cliffhangeriin, käänteet ovat kiinnostavia ja ne tapahtuvat luontevalla rytmillä. Ne pitävät katsojan varpaillaan ja halukkaana näkemään lisää valtaistuinpeliä.","Harvinaisen laadukas fantasiasarja kuvaa armotonta valtaistuinpeliä kääntein, joista on vaikea olla kiinnostumatta."
598,90.0,"Valta, voima, kunnia, suku ja synkkyys. Näistä koostui George R.R Martinin Tulen ja jään laulun perustuvan Game of Thrones sarjan ensimmäinen tuotantokausi. Sarjan toinen kausi seuraa kirjasarjan toisen osan Clash of Kings tapahtumia. Kuten nimestä voi jo päätellä, toisessa tuotantokaudessa Westerosin maassa on syttynyt täysmittainen sisällissota ja kuninkaat taistelevat valtaistuimesta.Sarja jatkaa siitä mihin edellinen jäi, eli: Taistelu Westerosin hallinnasta jatkuu kiivaana ja hullu poikakuningas Joffrey Baratheon istuu valtaistuimella. Kaikki eivät kuitenkaan ole tyytyväisiä Joffreyn valtaan, joten muut suvut havittelevat myös valtaistuinta. Robb Starkin taistelu Lannistereita vastaan jatkuu kiivaana. Edesmenneen kuninkaan Robertin veli Stannis suunnittelee hyökkäystä meriteitse Kuninkaansatamaan, myös hänen veljensä Renly ei aio jäädä yhtään vähemmälle. Myös eräs yllättävä taho julistaa itsensä jälleen kuninkaaksi saariltaan ja aloittaa omat valloitussuunnitelmansa. Samaan aikaan, kun Westerosissa kamppaillaan vallassa, meren toisella puolella Daenerys Targaryen suunnittelee paluuta Westerosiin vierellään kolme vastakuoriutunutta lohikäärmettä. Mutta, ei väliä kuka hallitseekaan valtaistuinta, on suurempi ja mahtavampi paha kuin mikään muu nousemassa muurin takaa pohjoisessa, joka aikoo tuhoa elävien maailman. War is comingGame of Thrones ensimmäisen kauden valttikortit olivat loistava käsikirjoitus ja dialogi sekä rooleihinsa mahtavasti eläytyneet  näyttelijät. Toinen kausi ei jää paljoa taakse: käsikirjoitus on edelleen timantinkovaa ja dialogi suorastaan mehukasta. Näyttelijät ovat myös aivan uskomattoman hyviä, enkä ole nähnyt kuin muutamaan ”olisi voinut olla parempi” näyttelijäsuoritusta. Moni näyttelijöistä on tuiki tuntemattomia Britti näyttelijöitä, mikä on osittain hyvä sillä kenelläkään ei ole mitään ns. ”leimautumista” tiettyyn rooliin. Erityismaininnan näyttelijöistä ansaitsee Peter Dinklage loistavasta suorituksestaan Tyrion Lannisterina. Hahmo itsessään on vahvasti kantava voima kirjoissakin, kaikkineen sarkastisineen ja ironisineen kommentteineen ja Peter tekee vain kunniaa roolissaan Tyrionina. Toisessa kaudessa seurataankin yhä enemmän Tyrion touhuiluaa Kuninkaansatamassa, joka ei ainakaan itseä haitannut, ainoastaan viihytti.Uusia näyttelijöitä on kourallinen, joista itseäni ainakin viihdytti Greyjoyn suvun johtaja: Balon Greyjoy. Mies on niin synkkä ja kylmä olemukseltaan, että hänellä pitäisi olla Pulp Fictionista napattu ”Bad motherfucker” lompakko. Muita uusia hahmoja ovat mm. Rober Baratheonin kylmä ja julma veli: Stannis Baratheon sekä hänen apurinsa ja rakastajattarensa: punainen velhotar Lady Melissandre. Toisessa tuottiksessa on hieman erilainen tunnelma kuin ensimmäisessä. Ensimmäisessä tuotantokausi oli synkempi ja kylmempi, joka saattoi johtua siitä, että suurin osa miljööstä oli kolkkoa ja lumista. Toisessa tuotantokaudessa tunnelma on omasta mielestäni huomattavasti ns. lämpimämpi, sillä tällä kertaa keskitytään enemmän etelän ja Kuninkaansataman tapahtumiinYleisesti Game of Thronesin kantava voima on juuri fantasia kliseiden rikkominen ja ennennäkemättömät väkivalta-ja seksikohtaukset. Toisessa tuottiksessa on vielä enemmän seksiä, juonittelua, väkivaltaa ja julmuutta, joka elävöittää sarjaa entisestään. Ainoa asia mistä voisin valittaa on yksi suurempi taistelukohtaus loppuolella, joka näytti ja tuntui melko huonolta verrattuna kirjan samaiseen kohtaukseen, joka oli omia suosikkikohtiani.","Valta, voima, kunnia, suku ja synkkyys. Näistä aineksista koostuu Game Of Thrones."
599,100.0,"Lorelai Gilmore (Lauren Graham) on teini-ikäisenä tyttärensä Roryn (Alexis Bladel) saanut nainen. Gilmoren tytöt elävät sujuvaa ja läheistä arkea pienessä kaupungissa nimeltä Stars Hollow. Lorelai pyörittää Independence Inn- nimistä hotellia ja Rory opiskelee Chiltonin yksityiskoulussa päästäkseen Harvardiin. Gilmoren tyttöjen arki on täynnä puuhastelua, komiikkaa, draamaa ja nopeita vuoropuheluita.Eräs kaverini esitteli minulle tämän sarjan muutama vuosi sitten. Hän tietää minun olevan suuri Jared Padalecki-fani (Supernaturalista tuttu) ja hän mainitsi Padaleckin näytelleen myös tässä sarjassa, Roryn poikaystävänä Deanina. Lainasin häneltä kolme ensimmäistä kautta ja rakastuin. Sarja on yksinkertaisesti ihana. Dialogi on erittäin nokkelaa ja kekseliästä. Kaikenlaiset pienet yksityiskohdat Lorelain ja Roryn kahviaddiktiosta Chiltonin koulun uutiskirjeisiin. Sarja on täynnä pikkutarkkoja yksityiskohtia ja hauskoja kokonaisuuksia, jotka riemastuttavat katsojaa tuoden hyvän mielen.Sarjan tapahtumapaikat ovat pääasiassa Independence inn, Chiltonin koulu, Lorelain vanhempien (Kelly Bishop, Edward Herrmann) talo, Gilmoren tyttöjen talo ja Luken (Scott Patterson) kahvila. Joka perjantai kello seitsemän Lorelai ja Rory menevät Hartfordiin Emily ja Richard Gilmoren luokse illastamaan, ja niinä hetkinä nähdään sarjan myrskyisimmät ja hauskimmat kohtaukset. Roryn hetket Chiltonin koulussa ovat täynnä vaikeuksia ikätoveriensa kanssa, erityisesti Pariksen (Lisa Weil) kanssa Rorylla on jatkuvasti sukset ristissä. Chiltonissa Rory tapaa myös Tristin Dugrayn (Chad Michael Murray), jolla on lähes ärsyttävä tapa härnätä Rorya.Kaikki hahmot ovat hyvin kirjoitettuja ja suorastaan koomisia. Nautin suuresti Gilmoren perheen välisistä kohtauksista, varsinkin Lorelain ja Emilyn väliset keskustelut ovat hauskoja ja saavat katsojan nauramaan. Hahmot ovat hyvin sympaattisia ja heihin samaistuu helpompi. Tosin joskus heidän vuoropuhelunsa ovat niin nokkelia ja nopeatempoisia, ettei ole toivoakaan että itse kykenisi käymään sellaista sanallista sarjatulta. Tämä kertoo vain kuinka taitava sarjan luoja Amy Sherman-Palladino on.Gilmoren tytöt on sarja, joka on täynnä draamaa, ja kun sanon täynnä, minä myös tarkoitan sitä. Lorelain ja hänen vanhemansa välit ovat tulehtuneet Lorelain menneisyyden takia ja heidän suhteensa kehittymistä on mukava seurata. Rorylla on ongelmia poikien suhteen ja kilpakosijoita tuntuu riittävän. Kaupunkilaisilla on aina asia jos toinenkin vinossa ja kiistoja käydään läpi jatkuvasti – varsinkin Luken ja Taylorin (Michael Winters) välillä. ","Gilmoren tytöt on erittäin hieno sarja, joka jaksaa naurattaa mainioilla vitseillään mutta myöskin liikuttaa tunteellisuudellaan"
600,90.0,"Meredith Grey (Ellen Pompeo) muuttaa Bostonista Seattleen, ja tapaa ensimmäisenä iltanaan baarissa miehen (Patrick Dempsey), jonka kanssa päätyy sänkyyn. Seuraavana aamuna Meredith aloittaa harjoittelijana kirurgisella osastolla Seattle Grace sairaalassa, ja järkyttyy kun huomaa, että eilisiltainen mies onkin Derek Shepherd, yksi maan johtavista aivokirurgeista ja Meredithin uusi esimies. Meredith ja harjoittelijakaverit Christina Yang (Sandra Oh), Izzie Stevens (Katherine Heigl), George O’Malley (T.R. Knight) ja Alex Karev (Justin Chambers) tekevät pitkiä työpäiviä, murehtivat monimutkaisia ihmissuhteitaan ja pitävät samalla kunnolla hauskaa. Jo pilottijakso vakuuttaa katsojan siitä, että tässä on uusi 2000-luvun hittisarja. Greyn anatomia on täynnä nokkelaa dialogia, sotkuista ihmissuhdedraamaa ja mielenkiintoisia henkilöhahmoja. Sarjan lääketieteellinen osuus on erittäin uskottava ja loistavasti kuvattu.Derek Shepherdia esittävässä Patrick Dempseyssä on jotakin samanlaista karismaa kuin Johnny Deppissä. Dempseyn ja Pompeon välillä on myös räiskyviä kipinöitä, vaikka Pompeo onkin väliin vaisuhko. Sivunäyttelijät Sandra Oh, T.R. Knight ja Katherinen Heigl ovat sen sijaan aivan loistavia.","Täynnä nokkelaa dialogia, sotkuista ihmissuhdedraamaa ja mielenkiintoisia henkilöhahmoja."
601,90.0,"Seattle Grace -sairaalassa elämä jatkuu hieman eri tavalla, kun Derek Shepherdin (Patrick Dempsey) vaimo Addison (Kate Walsh) saapuu kaupunkiin ja Derekin, Addisonin ja Meredithin (Ellen Pompeo) välille muodostuu monimutkainen kolmiodraama. Muutkin lääkärit kokevat muutoksia elämässään: Christina (Sandra Oh) ja Burke (Isaiah Washington) ottavat seuraavan askeleen suhteessaan, George (T.R. Knight) tapaa kiinnostavan Callie Torresin (Sara Ramirez) ja Izzie lähentyy Alexin (Justin Chambers) kanssa, kunnes kuvioihin saapuu hurmaava sydänpotilas Denny Duquette (Jeffrey Dean Morgan).Greyn anatomian toinen tuotantokausi on tuplasti parempi kuin ensimmäinen. Jokainen jakso on todella hyvä ja nautittava, ja joukossa on myös muutamissa todellisia helmiä. Kaudella on monia todella jännittäviä ja intensiivisiä jaksoja. Kokonaisuudessaan toinen kausi on paljon jännittävämpi kuin ensimmäinen. Sarjan käsikirjoitus on edelleen nokkelaa ja dialogi vauhdikasta ja hauskaa.Toisella kaudella sarjaan saapuu myös kiinnostavia uusia hahmoja. Kate Walshin esittävä Addison Shepherd on aivan loistava lisä näyttelijäkaartiin. Addison on hauska hahmo, jota on kiva vihata, ja samalla rakastaa. Loppukaudesta mukaan tulevat myös hurmaava Jeffrey Dean Morgan ja hauska Sara Ramirez.Vakionäyttelijöistä T.R. Knight ja Katherine Heigl tekevät katsojaan suuren vaikutuksen tällä kaudella. Varsinkin Kngiht loistaa edelleen ja parantaa suoritustaan sadalla prosentilla. Georgen hahmo on aivan lehdottomasti hauskin ja huvittavin ja Knight tekee todella loistavaa työtä.",Toisella kaudella sarjaan saapuu myös kiinnostavia uusia hahmoja.
602,100.0,"Hideaki Anno ja Gainax tuskin niminä sanovat useimmille yhtään mitään, vaikka kumpainen kuuluu itsestään selvänä osana jokaisen vähääkään animea seuraavan perusyleissivistystä. Japanilaisen opiskelijaporukan Daicon-nimellä 80-luvun alussa perustama animaatiostudio aiheutti ensitöikseen todennäköisesti tahallisesti pienen kohun julkaisemalla sarjan lyhyitä animaatiostrippejä, joissa lainailtiin surutta ja lupia kyselemättä länsimaisen populäärikulttuurin hahmoja ja Electric Light Orchestran musiikkia. Erityisen silmiinpistävänä ominaisuutena kyseisissä stripeissä oli niiden hengästyttävän upea animaatio, joka jo yksistään riitti tekemään Hideaki Annosta tiimeineen välittömästi alan kiinnostavimpia uusia tulokkaita.Vuoden 1985 tienoilla Daicon muutti nimensä Gainaxiksi japanilaisen jättiläistä tarkoittavan sanan mukaan. Studion ensimmäinen, vuonna 1987 ilmestynyt pitkä elokuva Royal Space Force: The Wings of Honnêamise oli ilmestyessään valtaisa arvostelumenestys ja ainakin omasta mielestäni yksi aliarvostetuimmista anime-elokuvista, joita on koskaan tehty. Elokuvan masentava epäonnistuminen ja sen jatko-osan peruuntuminen vaikuttivat myöhemmin ratkaisevasti Neon Genesis Evangelionin, kaikkien aikojen menestyneimmän ja kuuluisimman animen syntyyn. Jos ette vielä ole katsoneet Royal Space Forcea niin katsokaa. Se on upea elokuva.Mecha-animen klassikko Gunbuster oli Gainaxin virallisesti toinen, kuuteen episodiin jaettu minisarja ja Hideaki Annon ensimmäinen oma ohjaus. Miehen muista ohjauksista mainittakoon ainakin itsensä Hayao Miyazakin käsikirjoittama Matka maapallon ympäri sekä tietysti Neon Genesis Evangelion, joka myös on pitkälti suunniteltu juurikin tämän sarjan pohjalta. Välistä Anno ja muutama muu Gainaxin iso nimi on vieraillut myös Studio Ghiblillä, joten jos vain on koskaan sattunut animea katsomaan, on todennäköisesti törmännyt näihin tekijöihin tavalla tai toisella. Gunbuster on mukavasti kuuteen episodiin tiivistetty suuren mittakaavan tieteistarina ihmiskunnan loputtomasta sodasta ulkoavaruuden hyökkääjiä vastaan. Pääosassa sarjassa on nuori tyttö nimeltä Noriko Takaya, jonka isä oli ennen kuolemaansa keisarillisen avaruuslaivaston amiraalina. Sarja seuraa Norikon kasvua epävarmasta, mutta päättäväisestä nuoresta naisesta itsevarmaksi ihmiskunnan sankariksi ja mahtavan Gunbuster-mechan pilotiksi. Olennaisia hahmoja tarinassa ovat myös Norikon ystävät ja taistelutoverit, joita taiston tiimellyksissä myös kuolee pois. Tärkeässä osassa tarinan vaiheissa on myös suhteellisuusteoria ja aikadilaatio, mutta ne ovat vähän turhan monimutkaisia juttuja tässä selitettäväksi.Kuten juonireferaatista varmasti huomaa, tämän tarina ja hahmot ovat pitkälti samaa kaliiberia kuin Evangelionissa, mutta ilman kaikkea turhaa kikkailua, yletöntä filosofointia ja jatkuvaa teiniangstia. Henkilökohtaisesti pidän Evangelionista kuin hullu puurosta, mutta koin silti tämän lyhyehkön tarinan huomattavasti selkeämmäksi, paremmin jäsennellyksi ja helpommin mukaansa imeväksi kokonaisuudeksi kuin Evangelionin vastaavan. Hahmot olivat tässä ehkä ripauksen pidettävämpiä ja loppu oli sanalla sanoen upea, jopa liikuttava elämys – toisin kuin alkuperäisessä Evangelionissa, joka kaatui lopussa rahoitusongelmiin.Tyylillisesti Gunbuster lähentelee Evangelionia huomattavasti perinteikkäämpää - jopa klisestäkin - mecha-sarjaa, mutta se on kauttaaltaan niin pahuksen hyvin tehty, ettei paikoin sieltä täältä paistava klisee paljoa pääse harmittamaan. Erityismaininta on pakko antaa koko sarjan veret seisauttavan upeasta, edelleen vertojaan hakevasta animaatiosta, joka varsinkin viimeisissä jaksoissa ja kaikissa sarjan taistelukohtauksissa nousi aivan uusille audiovisuaalisen nerouden ja mahtavuuden multihuipennuksen jumalaisille sfääreille. Vihoviimeinen jakso ja koko sarjan huipentava kliimaksi on parhaita yksittäisiä animejaksoja ja sen sisältämät taistelukohtaukset taatusti parhaita, joita animessa vain on ikipäivänä tehty. Koko jaksohan on toteutettu poikkeuksellisesti mustavalkoisena ja siinä hyödynnetään paljon stillkuvia. Tinkimättömän upea viimeinen episodi lopetuksineen riittäisi yksinään tekemään tästä sarjasta viiden tähden elämyksen, mutta kun koko sarja on niin pahuksen rautaisella ammattitaidolla tehty!Mutta vielä on yksi asia, jota en oikeastaan ole maininnut vielä sanallakaan: musiikki. Tämä oli aikoinaan yksi ensimmäisistä näkemistäni animesarjoista ja katsoin tämän oikeasti jo ennen kuin tiesin Gainaxista tai Hideaki Annon neroudesta yhtään. Syynä oli soundtrackin taiteillut Kohei Tanaka, joka sävelsi musiikit koko oman nuoruuteni määritelleeseen ensimmäiselle playstationille julkaistuun Alundraan, yhteen suosikkipeleistäni koskaan. Sanomattakin selvää, että nautin tämän sarjan soundtrackista aivan mielettömästi. Harvoin on kuva ja ääni yhdistynyt animaatiossa yhtä vaivattoman kauniisti. ",Harvoin on ääni ja kuva yhdistynyt animaatiossa yhtä vaivattoman kauniisti.
603,100.0,"Hannibalin ensimmäisen kauden alkaessa minä ja moni muukin katsoja oli skeptinen. Tulisiko maailman tunnetuimpaan fiktiiviseen sarjamurhaajaan perustuva sarja olemaan täysi raiskaus? Pelot olivat turhia. Ensimmäinen kausi oli täyttä kultaa.Hannibalin toinen kausi nostaa panoksia entisestään. Katsojaa, myös Thomas Harrisin alkuperäisteosten tarinoiden ja hahmojen tuntijaa, viedään kuin pässiä narussa. Tämä sarja on äärimmilleen viety älykäs, tyylikäs ja umpikiero psykologinen trilleri, joka haastaa, yllättää, kauhistuttaa ja lumoaa. Hannibal vaatii katsojaltaan todella paljon. Toinen kausi alkaa paljastavalla flashforward-kohtauksella, joka virittää odottavan tunnelman koko kauden ajaksi. Tarjolla on mitä abstrakteimpia murhia, epäilyksiä jokaiselta taholta, psykologista mindfuckia, sekä itse Iso Paha Tohtori Lecter pyörittämässä koko sirkusta. Lopulta tarina tiivistyy veriseen, mutta monellakin tapaa katartiseen huipennukseen. Mads Mikkelsen jatkaa upeaa roolityötään Hannibal Lecterinä hienovaraisella, mutta pelottavalla eleganssilla ja häntä tukevat äärimmäisen taitava Hugh Dancy, jämäkkä Laurence Fishburne, hyytävä Eddie Izzard, sekä kirsikkana kakun päällä loistavan, täysin mielipuolisen roolin heittävä Michael Pitt Hannibal-leffastakin tuttuna Mason Vergerinä.",Hannibalin toinen kausi nostaa panoksia entisestään.
604,50.0,"Mitä tapahtuu, kun Agatha Christien Kymmenen pientä neekeripoikaa (tai jos pistetään kukkahatut päähän, niin kutsuttakoon sitä nimellä Eikä yksikään pelastunut) ja teinikauhu kättelevät reilun kymmenen tunnin ajan? Kyllä, Harper’s Island on oikea vastaus. Sen sijaan Mainitse joku laatusarja? -kysymykseen sama sanapari ei kelpaa vastaukseksi. Harperin saaren kohdalla pahat sanaset eivät kuitenkaan johdu esimerkiksi tarttuvuuden puutteesta. Kierolla tavalla ihmismieli halajaa kovastikin saada varmistetun ratkaisun teinimurhamysteerille ja jakso jaksolta tuo into kasvaa. Ongelma piilee siinä, että kun vain tuon jännityksen vuoksi on antanut sata ällöratkaisua ja epäonnistunutta tiivistystä anteeksi, ja lopulta huomaa itse pääjekun olevan kaikkea muuta kuin onnistunut, niin paha mielihän siitä jää.Harperia ei voida myöskään syyttää siitä, että se kohtelisi isoja tähtiään silkkikäsinein, sillä osa isoista nimistä pääsee ruumispinoon nopeastikin. Oikeastaan liian nopeasti, sillä puolet hahmoista jää auttamattoman ontoiksi täytepalasiksi mysteerin polulle. Lisäksi käsikirjoittajan tarve änkeä joka ikinen kauhuklisee mukaan alkaa hiljalleen kääntyä rasitteeksi. Eikä se henkilögalleriakaan mikään unelmien täyttymys ole. Vai miltä kuulostaa seuraava lista: Liikaa hymyilevä köyhä unelmasulhanen, tämän mallinmitoissa oleva morsian, morsiamen kitupiikki miljonääri-isä, pettävä äitipuoli, isän kiero yhtiökumppani, sulhasen friikki tatskaveli, vähän spookysti käyttäytyvä pikkutyttö, morsiamen menneisyyden hairahdus, sulhasen naispuolinen bestis, joka on vuosia paennut Harperin murhahistoriaa, kyseisen naisen duunari-ex, brittiaksenttia jauhava nössömies, tämän hottis tyttöystävä, komea naistenkaataja, tummahipiäinen rastapää ja se sympaattinen Lostin Hurleyn mieleen tuova pullukka.Poimipa siitä sitten murhaaja… muistaen ulkopuolisen teloittajan mahdollisuuden.",Telkun surkeasta perustasosta Harper’s Island nostaa päätään. Mutta vain siksi aikaa kunnes murhaa itse itsensä.
605,80.0,"Kun ZAZ-kolmikko eli voimakkainta aikaansa, niin se loi parodisen TV-sarjan nimeltä Police Squad vuonna 1982. Sarja ei pahemmin menestynyt ja sitä tehtiin valitettavasti vain kuusi jaksoa, mutta se pääsi kulttimaineeseen VHS-julkaisujen myötä. Suomessa tämän sarjan pystyi bongaamaan videovuokraamoista nimillä Hei me pamputetaan ja Hei taas me pamputetaan.Päähenkilönä on Leslie Nielsenin tulkitsema kova rikospoliisi Frank Drebin, joka huimaa älyään, katutietämystään ja laboratorion apua käyttäen ratkaisee vaikeilta tuntuvia rikostapauksia. Oli kyseessä sitten teurastamotapaus, jossa kuolee hirveä määrä lehmiä, tai eläintarhassa hiiviskelevä näpistelijä. Hei me pamputetaan -kasetissa on kolme jaksoa tästä hienosta sarjasta, jossa vitsejä ja gageja tykitetään huimaan tahtiin. Silmät ja korvat kannattaa pitää auki yksityiskohtien ja huonon suomennoksen takia. Sarjan huumori koostuu lähinnä typeristä puujalkavitseistä, jotka toistuessaan vain paranevat. Sarja perustuu hieman toistoon, mutta ei se kuitenkaan ole mikään huono juttu, kun jaksoja on vain kuusi. Asiallisen typerään meininkiin ei ehdi ollenkaan turtua.Mies ja alaston ase -elokuvat jatkoivat Police Squadin tarinaa ja Frank Drebin sai toilailla niissä kolmen elokuvan verran. Ne tekivät Nielsenistä tähden, mutta ihan yhtä huippu hän on tässä sarjassakin. Hän on kaiken hulluttelun keskellä jäykkä ja kaikessa typeryydessään vieläpä tosikkomainen. Ei mitään naaman vääntelemistä, mikä toimii tällaisessa meiningissä kuin nenä päähän. Muutkin näyttelijät sopivat rooleihinsa täydellisesti, vaikka eivät he mitään Nielseneitä olekaan, ja hahmot ovat hyvin kirjoitettu.",Asiallisen typerään meininkiin ei ehdi ollenkaan turtua.
606,80.0,"Hei taas me pamputetaan -kasetti sisältää Police Squad! -sarjan viimeiset kolme jaksoa. Alkuun annetaan kasetille risut. Melkein kaikista jaksoista on leikattu pois alkutunnarin sisältävä pätkä sekä lopputekstit, jotka olisivat molemmat tarjonneet naurua. Sitten vielä suomennokset ovat huonontuneet jopa aikaisemman kasetin tasosta ja kijotusvihreitä on jopa mahdoton laskea, niitä on liikaa. Sisältö on kumminkin sitä yhtä laadukasta komediatykitystä.Pilkun viilaamiseen perustuva sanailu ja elokuvamaailman parodiointi jatkavat katsojien naurattamista. Frank Drebin (Nielsen) on siis saanut uusia juttuja ratkaistavaksi. Vitsit ovat hyvin samanlaisia, mutta eipä se pahemmin haittaa ja oikealla asenteella sarja on mitä viihdyttävintä TV-viihdettä. Jopa nerokkuuteen yltävät läpät ovat sitä samaa tasoa kuin mitä tämän tyypin elokuvissakin nähdään, ehkä jopa vähän parempia.Oma suosikkijaksoni on tämän kasetin viimeinen. Siinä Frank pääsee komediaklubille, jossa hän pääsee heittämään mitä huonoimpia puujalkoja. Ei näitä sarjan vitsejä kannata alkaa selittää, ne menisivät vain pilalle. Siispä ne pitää nähdä itse.","Näyttelijätyö on loistavaa, hahmot yhä yhtä mielettömiä ja typerä asenne on kohdallaan."
607,100.0,"Helppo elämä on todella mielenkiintoinen ilmestys suomalaiseksi sarjaksi. Se on täynnä hyviä hahmoja tulkitsevia näyttelijöitä, reipasta huumoria, kivenkovaa jännitystä ja kieroja rikoskoukeroita. Sarja koukuttaa heti ensimmäisestä jaksosta lähtien, vaikka tämä ensimmäinen kausi onkin vielä hieman vaisu. Se ei tarkoita kuitenkaan, että se olisi mitenkään huono, vaan kokonaisuutena erittäin toimiva paketti.Mikkosten perhe-elämä vaikuttaa päällepäin niin täydelliseltä isoa kivitaloa myöten kuin vain saattaa. Menestyksen takana on kuitenkin epärehellisiä keinoja, juonittelua ja pettämistä. Perheen isällä Tapiolla (Rundman) on neljän miljoonan velat ulosotossa veljensä takia, joten rahat elämiseen on joutunut repimään kyseenalaisin keinoin. Vaimo Jaana (Sinisalo) ei ole yhtään sen parempi vaan juonittelee häikäilemättömästi omien ja perheensä etujen puolesta. Pariskunnan lapsista vanhempi Jari (Orasmaa) on hukassa oman elämänsä kanssa ja hakeutuu helposti väärään seuraan kovin seurauksin. Helpommin ei mene myöskään pikkusisko Päivillä (Toivanen), joka myös etsii paikkaansa yhteiskunnassa, mutta on silti perheen moraalisin esimerkki.Ensimmäinen kausi lähtee liikkeelle, kun Mikkosten perhetuttu, Tapion kaveri ja Jarin kummisetä Erkki ""Eki"" Julkunen (Mäkelä) pyytää Tapiota mukaan eräälle ryöstökeikalle pakoauton kuljettajaksi. Tapio yrittää kaikesta huolimatta pysytellä mahdollisimman kaidalla tiellä, eikä suostu mukaan. Tapion epäonneksi Jari päätyy keikalle hänen tilalleen. Jari joutuu pahoihin vaikeuksiin ja jää velkaa väärille tyypeille... Samaan aikaan Jaana harjoittaa omaa häikäilemätöntä peliään koti-ja koulukunnan yhdistyksen puheenjohtajan syrjäyttämisessä, kun taas Päivi hurahtaa uskonlahkoon.Ensimmäinen kausi tempaisee katsojan mukaansa ja tutustuttaa tämän hahmoihin. Meno on vielä hieman vaisua, eikä suuria juonenkäänteitä esiinny. Tämä kausi toimii ikäänkuin ponnahduslautana seuraaville kausille, mutta kokonaisuus on silti täyttä rautaa. Lähes jokainen jakso loppuu jonkinlaiseen cliffhangeriin tai jännittävään asetelmaan, joten mielenkiinto ei pääse horjumaan. Tunnelma on melko alakuloinen ja synkkä, mutta myös huumoria on rutkasti mukana.Ohjaaja Veikko Aaltonen on luonut hyvää jälkeä, jota kelpaa näytellä ulkomaillakin. Kohtaukset ovat parhaimmillaan todella vaikuttavia ja tunteisiin vetoavia ja kausi on täynnä oivallisia kuvakulmia ja visuaalisia taidonnäytteitä. Myös kässäri on todella nerokas, vaikka hahmot ovatkin melko kärjistettyjä. Siitä huolimatta he ovat täysin realistisia. Sarjan oikeudet on myyty myös mm. Yhdysvaltoihin, jossa kaavaillaan englanninkielistä versiota amerikkalaisin näyttelijöin. Eiköhän seki kerro jo jotain sarjan suosiosta ja nerokkuudesta.Näyttelijät ovat uskomattoman hyviä. Ensimmäiseltä kaudelta ei löydy yhtään heikkoa lenkkiä, vaan kaikki ovat todella vaikuttavia ja karismaattisia. Parhaimman roolin vetää ehdottomasti Anu Sinisalon Jaana. Hän näyttelee kieroa, vittumaista ketään kumartelematonta puumaa niin uskottavasti, ettei voi kuin ihmetellä. Toinen mainitsemisen arvoinen suoritus on Taneli Mäkelän esittämä rauhallisen psykoottinen rikollinen Eki. Vakuuttava suoritus. Carl-Kristian Rundman on myös mainio perheen hyvää tarkoittavana isänä.","Suomen oma ""Sopranos"""
608,80.0,"Myönnettäköön näin heti kättelyssä, että vaikka lukeudunkin nykyään jonkin asteiseksi Helppo elämä- fäniksi, niin sarjan alkaessa en ollut kiinnostunut siitä yhtään (tai no vähä, mutku muilta kanavilta tuli aina jotaa… muuta). Hairahduin siihen typerään ajatukseen, tai luuloon, että uudet suomalaiset sarjat on paskaa, enkä siksi niitä katso. No, tottahan on että kotimaamme sarjoihin lukeutuu kaikennäköistä sontaa, mutta missä asioissa nyt ei olisi ääripäitä? Katsottuani Helpon elämän ekan kauden kaksi viimeistä jaksoa, huomasin kuinka totaalisen väärissä varjoissa olin elänyt. Korjasin erheeni katsomalla aiemmat jaksot, ja tajusin että Helppo elämä olikin todella hyvä, suorastaan loistava! Janosin lisää noita jänskiä tapahtumia, mielenkiintoisia hahmoja, hyviä näyttelijöitä jne. Sitten toinen kausi tuli, ja meni. Mutta mitä jäi käteen? Jaa-a…2. tuotantokausi jatkuu, kun päätösjakson tapahtumista on kulunut puoli vuotta. Eki Julkunen saa täyden tuomion ja komean kakun Lampisella tapahtuneesta ampumavälikohtauksesta, mutta hän karkaa. Tapio Mikkosen on nyt siis paitsi murehdittava uutta, köyhempää elämää, myös alettava pelätä perheensä puolesta, jotka hekin sekoilevat kaikki omilla tahoillaan; äiti Jaana ryhtyy konsultiksi konkurssikypsään firmaan, tytär Päivi hairahtuu omituiseen uskontolahkoon ja esikoispoika Jaria alkaa kiinnostaa yhä enemmän ja enemmän rikosten viitoittama elämä.Vaikka ensimmäiset jaksot lupaavat hyvää, katsoja huomaa pian että valitettavasti tätäkin sarjaa on purrut vaarallinen, ns. “salkkari- käärme”, ei ehkä tappavasti, mutta purrut kuitenkin. Toisin sanoen tapahtumat ja juonenkäänteet vaihtuvat välillä melko epäloogisilla tavoilla, ja uudet näyttelijät (olivat he sitten pienissä tai isoissa rooleissa) ovat vaivaannuttavan pökkelöitä ja huonoja. Tästä hyvänä (eli huonona) esimerkkinä mm. Päivin uskonlahkoa johtava Osku (Kari Hevossaari), joka vetää hullun saarnaajanuoren rooliin niin tahattoman koomisesti yli, että eihän siinä voi muuta kuin vaihtaa hetkeksi kanavaa ja katsoa muualle.Mutta siellä myös hyvää missä huonoa, vai miten se sananlasku totesikaan? Ydinperheen näyttelijät ovat kaikki edelleen hyviä rooleissaan,  mutta (jälleen) Anu Sinisalon Jaana Mikkonen loistaa hitusen muiden yli; Sinisalo esittää itseriittoista, ketään kumartelematonta ja vittumaista akkaa ihan pirun mainiosti. Myös Jani Volanen on sanavalmiina mutta pelkurimaisena Lampisena mielenkiintoinen, sekä tietenkin Taneli Mäkelä, joka on suorastaan hyytävä rauhallisena psykopaatti Erkki “Eki” Julkusena. Onkin hauska katsoa Mäkelän raudanlujaa näyttelemistä, sillä Helpon elämän pyöriessä tv:ssä Mäkelä nähtiin myös kahdessa muussa sarjassa (Ihmisten puolue, Ou nou) täysin erityyppisissä rooleissa, kuitenkin kaikissa uskottavasti.Muutamista notkahduksista huolimatta Helppo elämä terästyi taas loppua kohden, ja päätösjakso olikin todella hieno ja yllättävä sekä surumielinen. Toivottavasti tämä sama tyyli jatkuu 3. tuotantokaudelle, joka on varmistunut tulevaksi. Niinpä niin.   ","Valitettavasti tätäkin sarjaa on purrut vaarallinen, ns. ""salkkari-käärme"""
609,100.0,"Helppo elämän ensimmäinen kausi oli menestys ja loppui kutkuttavaan asetelmaan. Mitä tapahtui Lampisten talossa? Kuka ampui ja ketä? Tapahtumista on nyt kulunut puolivuotta ja oikeus tuomitsee Eki Julkusen (Mäkelä) elinkautiseen ja Mikkosten perhe-elämä saa uuden paremman alun. Onnesta on silti vaikea nauttia, kun Tapion vapaus perustuu valheeseen ja kaikenkukkuraksi Eki karkaa ennen vankilaan pääsyään. Tässä lähtökohdat yllätyksiä täynnä olevalle toiselle kaudelle.Toisella kaudella Päivi (Toivanen) hurahtaa yhä syvemmälle uskonlahkoon, jonka johtaja alkaa saada kuitenkin uhkaavia piirteitä. Jaana (Sinisalo) saa yllättävää menestystä työrintamalla ja alkaa tuottamaan suurissa määrin rahaa. Tässäkin pelissä on kuitenkin epärehelliset keinot läsnä. Myös Tapion (Rundman) työrintamalla alkaa tapahtua, mutta Ekin vapaus kuumottaa silti koko ajan. Jari (Orasmaa) ei ole ottanut opikseen, vaan jatkaa yhä pidemmälle rikoksen viitoittamalla tiellä...Helppo Elämän toinen kausi on synkempi ja koskettavampi kuin ensimmäinen ja mahdollisesti jopa sarjan paras. Jännitystä ja juonenkäänteitä on enemmän. Toki myös samaa loistavaa huumoria on mukana, mutta pienemmissä määrin. Hahmoista paljastuu uusia puolia ja näyttelijätkin antavat parastaan. Ohjaaja Veikko Aaltonen on todella lupaava nimi. Hän luo todella mielenkiintoisen ilmapiirin koko sarjan ympärille sisältäen komeita kohtauksia ja hetkiä. Erityisesti kauden päätösjakso on todella jännittävä ja surumielinen. Suomen parhaimpiin TV-sarjoihin kuuluvan sarjan toinen kausi vakuuttaa katsojansa. Tästä ei paljon suomalainen TV-draama parane!",Synkempi ja koskettavampi kuin ensimmäinen kausi. Mahdollisesti jopa sarjan paras kausi.
610,90.0,"Helpon elämän toka seasoni loppui kutkuttavan jänskiin mutta haikeisiin tunnelmiin; huijaamisen teille eksynyt Mikkosten perheen Jari-poika suututti venäläisen rikollisliigan, ja häneen kohdistettiin ladattu ase… Miten Jarin kävi? Kysymykseen jäätiin odottamaan vastausta 3. tuotantokaudelta, joka myös tulisi päättämään sarjan.Kolmonen alkaa, kun noista kohtalokkaista hetkistä on kulunut noin vuosi. Mikkosten perheellä menee taloudellisesti paremmin kuin koskaan: heillä on hulppea talo ja muutenkin rahaa kuin kakkaa. Tästä huolimatta kellään ei ole kivaa: Jaria ei ole löydetty, ja toivo alkaa olla mennyt. Perhe on tämän johdosta tuhon partaalla; tytär Päivi on muuttanut pois, eikä halua olla vanhempiensa kanssa muuten tekemisissä kuin varastaakseen heiltä rahaa baarielämään. Äiskä Jaana ja isukki Tapio ovat käytännössä eronneet, ja he touhuavatkin omiaan Jaanan jahdatessa nuoria äijä ja Tapion tehdessä hämäräbisneksiä arkkivihollisensa, ex-poliisi Heinivaaran kanssa.Jos 1. ja 2. kaudella Mikkosten perheellä oli hitunen iloa ja onnea, on 3. kausi lähes täysin synkkä ja tunnelmaltaan kireä kuin rumpukalvo. Jaksoja on karsittu 12 kappaleesta kahdeksaan,  mikä omalta osaltaan pitää mielenkiintoa yllä. Kun Jari palaa kuvioihin (niin, tuskinpa se nyt yllätyksenä tuli), kauden pääjuoni oikeastaan vasta alkaa; nuorukainen on hommannut itsensä tukalaan tilanteeseen, johon koko perhe ja lähisukulaiset etsivät ulospääsytietä. Vaikka vastassa onkin melko kliseisesti venäläisiä rikollisia, jotka käheästi kuiskien solkkaavat Suomea muikealla aksentilla (“Tapio… mjeistäkin voij vjielä joskus tjulla… ystävijä”), saa katsoja olla jatkuvasti varpaillaan jännittävien juonenkäänteiden kanssa.Yleisesti ottaen suomalaisissa sarjoissa suurimpana vikana sattuu olemaan se, kuinka ne voivat juuttua omaan genreensä, joko tiedostaen tai tiedostamatta. Että jos tehdään draamaa, niin sitten synkistellään niin pirusti, vaikka tekemällä tikusta asiaa. Ja komediassa nauretaan hampaat irvessä.Helpossa elämässä ei, tälläkään kaudella, ongelmia genrejumittumiseen ole; vaikka se on silkkaa draamaa rikollisuudesta, se ei ota itseään liian vakavasti (mieleen tulee eräätkin Virta- ja Tappajan näköinen mies-sarjat, joissa ei jumalauta vitsiä väännetä!). Parhaiten tämä tulee ilmi rennoista näyttelijöistä, jotka tekevät edelleen upeaa työtä upeissa hahmoissaan. Anu Sinisalon häikäilemätön Jaana on edelleen ydinperheen kiinnostavin henkilö, mutta tällä erää pisimmät korret vetää sivuhahmot. Pertti Sveholm on ollut Tapion renttuveljen Timpan roolissa alusta asti ja aina hieman sivussa, eräänlaisena jokerina joka tulee paikalle, kompuroi omiin ja toisten jalkoihin ja poistuu. Timpan komediallisuus ei ole vähentynyt, mutta hänestä tulee loppua kohden tärkeä apu Mikkosille. Loistava Sveholm nousee hahmonsa kautta esille enemmän kuin aiemmin, ja jatkaa huoletonta näyttelemistyyliään sujuvin elkein. Toinen alusta asti ollut hahmo, rikoskomisario Heinivaara muuttuu myös loikatessaan lain toiselle puolelle. Kari Sorvali on näytellyt hahmoaan mukavan omituisesti läpi sarjan; Heinivaara päältäpäin katsottuna vaikuttaa typerältä vitsinvääntäjältä, mutta on pintaa syvemmällä täysin tietoinen ympäristönsä asioista ja sisimmältään omaa etuaan tavoitteleva kovanaama, joka ei keinoja kaihda. Sorvali on hahmossaan kuin kuka tahansa kadunmies, mutta ei sittenkään. Heinivaara on sarjan mielenkiintoisin henkilö, eikä vähiten Sorvalin ansiosta. Kun kuulee viimeisen kauden olevan meneillään, alkaa automaattisesti ajatella kaiken sulkevaa päätösjaksoa. Kyseisellä jaksolla on tärkeä rooli, sillä sen tulisi olla paitsi tyydyttävä päätös myös jättää hyvä maku (varsinkin jos katsojana on kunnon fäni). Ihanneloppu olisi yllättävä (kuten Sopranosin) sekä surullisen kaunis (kuten Lostin tai Paon), olematta kuitenkaan siirappinen. Mutta voi video, Helppo elämä tunki kuin tunkikin itseensä liikaa Hollywoodia, ja lopusta tuli… tylsä. Mutta hyvän maun se jätti, sillä tylsyydestä huolimatta kaikki jäi sen verran auki, että jatkoa saattaa ilmaantua.   ","Helpon elämän maailmassa kukaan ei ole täysin hyvä, kaikki eivät ole täysin läpipahoja mutta jokaisessa henkilössä on itsekkyyttä, kieroutta ja ahneutta. Siis realismia. "
611,90.0,"Mistä kunnon sankari on tehty? Onko se sellainen, joka pelastaa maailman ja saa rutkasti kuuluisuutta, vai sellainen, joka pitää voimansa salassa. Mutta entä jos on sellaisiakin sankareita, jotka eivät edes tiedä yliluonnollisista voimistaan mitään. Jos tälläinen sankari-mytologia kiinnostaa kannattaa tutustua Tim Kringin luomaan loistavaan Heroes-sarjaan. Vuonna 2006 Amerikassa käynnistynyt ja heti suurta arvostelumenestystä kerännyt sarja ei jäänyt paitsioon Emmy-palkinnoiltakaan. Alkujaan en oikein odottanut mitään tältä sarjalta, mutta ensimmäisen jakson jälkeen mielekiinto heräsikin urakalla ja ensimmäisen tuotatantokauden jälkeen voi todeta Heroesin olevan hieno sarja arjen sankareista.Heroes käynnistyy tilanteesta jossa Mohinderin (Ramamurthy) isä surmataan kun tämä pääsee selvyyteen että eripuolella maailmaa joillain ihmisillä on yliluonnollisia kykyjä, joita tulevat tarvitsemaan tiettynä hetkenä. Valitettavasti asiasta on myös selvillä yhden tarinan keskeisimmän hahmon cheerleader Clairen (Panettiere) isäpuoli (Coleman), joka haluaa hyödyntää näitä voimia omiin tarpeisiinsa. Kun puolestaan Japanlainen Hiro (Oka) pystyy taivuttamaan aikaa, poliisi Matt (Grunberg) kuuntelemaan ajatukset, Isaac (Cabrera) maalaamaan tulevaisuuden, Petrellin veljekset (Ventimiglia ja Pasdar) lentämään ja heiltä on luvassa paljon muutakin sekä nuori äiti Niki (Larter) omaa toisen minän. Kaikki näyttää liittyvän näkyyn 8. marraskuuta, jolloin New Yorkissa sattuu jotain pahaa ja kaiken kukkuraksi taustalla pyörii julma sarjamurhaaja Sylar (Quinto), joka päästelee näitä ihmisiä hengiltä kovalla vauhdilla. Sarja käynnistyy rauhallisesti kun ihmiset ovat vasta saamassa selville pitkään hautuneet salaisuutensa ja ovatko kaikki valmiita hyödyntämään kyseisiä voimia?. Tässä Heroes onkin parhaimillaan, kun joillekin nämä voimat tulevat järkytyksenä, jotka voivat pilata elämän, mutta toiset ottavat ilon-irti kokonaan uusista persoonallisuuksista, samalla pilaten ihmissuhteensa kokonaan. Heroes heittää monia kysymyksiä, joihin ei vastatakaan, vaan saattaa mennä muutamakin jakso, ennen kuin palataan vanhan kysymysten pariin, mutta kaikki liittyy lopulta Hiron näkyyn 8. marraskuuta.Heroesin käsikirjoitus on loistava ja kaikki tärkeät hahmot saavat juuri sopivasti tilaa, vaikka kaikkia ei jokaisessa jaksossa nähdäkkään. Heroesin parhaimmat hahmot ovat ehdottomasti Masi Okan ja James Kyson Leen näyttelemät japanilaiskaverit, jotka ovat sarjakuvan vuoksi Amerikassa, jossa itse esiintyvät, ja nämä tyypit osaavat pitää huumorin kunnossa. Tarinan symppis on Greg Grunbergin esittämä poliisi, jolla ei mene omassa elämässään kaikki putkeen, mutta ajatusten luku saattaa auttaa. Petrellin veljesten rooleissa olevat Adrian ""Near Dark"" Pasdar ja Milo Ventimiglia ovat onnistuneessa vedossa. Sarjan pahiksina häärivät Jack Coleman ja Zachary Quinto tekevät myös hyvää työtä. ",Heroesin käsikirjoitus on loistava ja kaikki tärkeät hahmot saavat juuri sopivasti tilaa.
612,60.0,"Heroes kertoo useasta erikoiskykyjä omaavasta ihmisestä, joiden kohtalot limittyvät vähitellen yhteen. Ykköskauden tärkein keskushenkilö on intialainen yliopiston professori Mohinder Suresh (Sendil Ramamurthy). Hänen isänsä on kuollut New Yorkissa hämärissä olosuhteissa ja mies menee tutkimaan sitä. Pian hän huomaa, että hänen isänsä oli erikoiskykyjä omaavien ihmisten jäljillä. Samaan aikaan japanilaiskaksikko Hiro ja Ando (Masi Oka & James Kyson Lee) joutuvat seikkailuun, joka muuttaa heidän elämänsä. Newyorkilaisilla Petrellin veljeksillä (Milo Ventimiglia & Adrian Pasdar) on omat mielenkiintoiset puuhansa. Monella muullakin ihmisellä on mielenkiintoiset ajat edessään.Heroesin idea ihmisistä, joilla on erikoiskykyjä ei ole todellakaan mikään uusi. Tätä on nähty muun muassa X-Menissä ja tieteissarjassa 4400. Yhteneväisyyttä lisää vielä se, että jokaisella on oma supervoima. Näitä ihmisiä on hyviä ja pahoja. Tosin erona on sentään se, ettei kovin moni tavallinen ihminen ole tietoinen näistä superihmisistä. Mutta aika lainatun oloinen idea on. Saadaan kuitenkin superkyvyillä sentään mielenkiintoisia tilanteita aikaiseksi. Ei superkykyjen kliseisyys ole edes ainoa ongelma tässä sarjassa.Toinen ongelma on jaksojen rakenne. Sarja on rakennettu episodimaiseksi, kuten monet draamaelokuvat 2000-luvulla. Tämä ei ole vielä mikään ongelma, mutta kun kerronta poukkoilee henkilöstä toiseen ja jokaiseen keskitytään noin kymmenen minuuttia, niin hommasta ei saa paljon irti, etenkin kun ei tarinan langat tunnu yhdistyvän eikä hommakaan oikein etene. Tosin tämä piirre poistuu ykköskauden loppupuolella ja hahmoille saadaan jo yhteisiä juonikuvioitta ja niiden välillä ei enää hirveästi poukkoilla. Myös jaksojen alun ja lopun kertojaääni on melko turha. Eipä sillä oikein ole mitään tarkoitusta tarinan etenemisen kannalta. Pientä ennalta-arvattavuuttakin on mukana, vaikka joissakin kohdin kyllä luodaan ihan hyvin jännitystä. Juoneen jää myös pahoja aukkoja ja epäloogisuuksia.Hahmogalleria on ihan mielenkiintoinen, joskin varsin kliseinen. Useimmat hahmot ovat joko hyviä tai pahoja. Osa on kuitenkin siinä välissä, mutta selvästi kallellaan jompaankumpaan. Muutamat hahmot ovat suorastaan huvittavia. Muun muassa Hiro tuntuu olevan ainakin alussa sarjan koomikko. Bennett-veljesten äiti tuntuu karanneen jostain saippuasarjasta, sen verran kovaa on hänen juonittelunsa. Mutta vaikka hahmot ovat kliseisiä, niin näyttelijät sentään suurin osa näyttelijöistä sentään tekee ihan hyvää työtä.Mutta kuitenkin monista ongelmistaan huolimatta Heroes on ihan viihdyttävä sarja, joka kykenee pitämään mielenkiintoa yllä. Kyllähän tässä voi tuhlata aikaansa kakkkoskauden parissakin. Ja harvoin sarjan ykköskausi on se paras, vaikka Heroesin tapauksessa ainakin kakkoskautta on haukuttu kovasti.","Ei mitenkään täydellinen sarja, mutta viihdyttää ihan kivasti."
613,100.0,"Erinomaista viihdettä! Kannattaa taltioda joka jakso tai muuten voit jäädä paitsi jostain tärkeästä juonenkäänteestä!Jos pidät yliluonnollisista tarinoista, Heroes tarjoaa tyylikkään kokonaisuuden. Tarjolla on nopeatempoista tarinankerrontaa, jännitystä, vaihtelua, hienoja roolisuorituksia ja mukavasti huumoriakin siellä täällä. Ensimmäiset kaksi tuotantokautta tarinan juoni rakentuu loistavasti ja odotukset ovat suuret myös kolmannelta ""Villains"" -tuotantokaudelta. Vaikka sarjalla ei ole mitään tekemistä Marvelin yliluonnollisten sankareiden ja konnien kanssa (X-MEN, HULK, jne.)  niin voisi sanoa että Heroes on arkipäiväisempi  ja helpommin sulatettava versio Marvelin hahmoista. Heroesin hahmot ovat hyvin tavallisia ihmisiä jotka huomavaat yllättäen omaavansa erikoisia kykyjä. Äkillinen elämänmuutos ajaa hahmot irti arjesta päättömiin seikkailuihin, katastrofaalisiin tilanteisiin, vähintäänkin pois tolaltaan.Erikoiskyvyt tuovat tietysti tärkeän osan sarjan kiinnostavuudesta, mutta päähahmoille annetaan aikaa kehittyä inhimillisinä ihmisinä - pahiksilla on hyvät päivänsä ja sankareilla huonot hetkensä. Jokainen hahmo ottaa uudet kykynsä enemmän tai vähemmän siunauksena.Heroes on ehdottomasti yksi parhaista tämän hetken sarjoista pidit sitten scifistä tai et. Juoni etenee mukavasti ja yhdistää tarinan hahmot yhteen hitaasti mutta varmasti. ","Tarjolla on nopeatempoista tarinankerrontaa, jännitystä, vaihtelua, hienoja roolisuorituksia ja mukavasti huumoriakin siellä täällä."
614,70.0,"Ensin oli Batman ja Robin, sitten oli Teräsmies, Daredevil ja tusina lisää trikoohemmoja. Kaikki kyseiset henkilöt kostivat oikeuden ja niin edelleen. Kaikki olivat myös valkokankaalla hyvin erilaisilla menestyksillä. Kun kaikkea tätä oltiin tehty jo niin paljon, että sitä tuli korvista sun muista paikoista ulos, päätettiin siirtyä uudelle tasolle. Eli tässä tapauksessa siirtää supersankarit töllöjen ääreen. Tällä kertaa ei ole kuitenkaan kyse Batmaneista tai Teräsmiehistä. Ei. Kyse on jostain aivan muusta.Heroes on sarja,  jossa seurataan arjen sankareita. Ihmisiä, jotka huomaavat itsessään jotain hyvin kummaa ja erilaista. Esimerkiksi nuori ja kaunis cheerleader Claire Bennet (Hayden Panettiere), joka osaa parantaa itsensä oli haava kuinka pahanlaatuinen tahansa. Tai sarjan sympaatiat keräävä poliisi Matt Parkman (Greg Grunberg), joka osaa kappas kummaa lukea ihmisten ajatukset. On myös paljon muita pääosassa olevia näyttelijöitä. Ykköshepuksi paljastuu Peter Petrelli (Milo Ventimiglia) jolla onkin erilaatuinen kyky. Hän voi omaksua itselleen muiden ihmisten kyvyt. Samoin osaa tehdö myös pääpahiksen roolia kantava ""Sylar"" (Zachary Quinto). Heroes sai maailmalla suuren suosion, ja sarjasta syntyykin toinen tuotantokausi tämän ensimmäisen lisäksi. Itse allekirjoittanut ei kuitenkaan taida enää vaivautua sitä katsomaan, tämä ensimmäinenkin oli pakon omaista. Ei sillä etteikö Heroesista löytyisi mitään hyvää sanottavaa. No ainakin Milo Ventimiglia eli Peter Petrelli vetää roolinsa kiitettävästi. Hän onkin ainoa kunnon näyttelijä tästä laajasta porukasta. Toisaalta taas Adrian Pasdar eli Peterin veli Nathan Petrelli epäonnistuu. Pasdarin surkea näyttely pilaa koko hahmon tunnelman. Liian kolkko, kivinaamainen ja tekopyhäinen Pepsodent-hymyilijä. Heroesin käsikirjoitus on loistavaa. Henkilöhahmot on luotu huolella ja yksityiskohtiin on panostettu. Esimerkiksi Sylar hahmo toimii sarjassa hyvin ja antaa hiukan synkkää väriä. Toisaalta taas 22 jaksoa on aivan liian paljon. Sarja alkaa käymään tylsäksi loppua kohden. Ensimmäiset kuusi jaksoa ovat todella mielenkiintoista katsottavaa, mutta sen jälkeen sarja huononee jakso jaksolta ja menettää loistoaan. Sarjakuvamainen tyyli on suuri plussa. Se antaa eloa ja sähköisyyttä katseluun sekä hiukan valinnanvaraa. Henkilöhahmojen juonet saadaan kietoutumaan paikoittain hyvin kiittettävästi yhteen, vaikka tietyissä vaiheissa menee niinsanotusti ""överiksi"". Liian monet käänteet, yllätykset ja vaihtelut saavat pään sekaisin. Jos missasit yhden jakson olet luultavasti pihalla huolimatta jakson alun ""previously on heroes"" kertauksesta.Kaikenkaikkiaan ihan katsottava sarja, joka eroaa muista. Itse taidan katselun jättää tähän yhteen kauteen. Käsikirjoitus toimi, ja osa näyttelijöistä yllätti. Kolme ja puoli tähteä. ","Liian monet käänteet, yllätykset ja vaihtelut saavat pään sekaisin. "
615,80.0,"Texaslainen cheearleader Claire (Hayden Panettiere) huomaa ettei häntä voi satuttaa mikään. Japanilainen Hiro (Masi Oka) pystyy taivuttamaan aika-jatkumoa. Las Vegasissa strippari Nikillä (Ali Larter) on murhanhimoinen peilikuva. Manhattanilla veljekset Nathan (Adrian Pasdar) ja Peter (Milo Ventimiglia) pystyvät ihmeellisiin asioihin. Näiden ihmisten ja monen muun kohtalot nivoutuvat yhteen kun New Yorkia uhkaa massiivinen räjähdys. He löytävät itsestään voimia ja taitoja ja saavat tietää asioita heidän omasta menneisyydestään ja muiden ihmisten siinä sivussa. Kuinka he pystyvät käsittelemään tämän? Pystyvätkö he olemaan todellisia sankareita?Heroesin perusajatus lähtee siitä,että tavallisetkin ihmiset voivat olla sankareita. Paitsi, että he eivät ole tavallisia. Heroes on monimutkainen ja maailman erilaisia mahdollisuuksia pohdiskeleva sarja. Käsikirjoitus on ennenäkemätön ja loistava. Hahmot ovat kokonaisia ja todentuntuisia supervoimineen päivineen.Masi Oka on riemastuttavana sankariksi haluavan Hirona, ja Hayden Panettiere tuo syvyyttä ja pohdiskelua chearleader Clairen rooliin. Kokonaisuudessan Heroes on loistava ja katsomisen arvoinen sarja. Jos ykköstuotantokausi on tälläinen jään innolla odottamaan seuraavaa. Heroes muuttaa käsityksesi ulkomaailmasta ja jos et ennen tätä uskonut yliluonnollisiin asioihin, niin nyt uskot.",Kokonaisuudessan loistava ja katsomisen arvoinen sarja.
616,70.0,"Arvostelun kirjoittaminen on poikaa. Varsinkin kun edellisestä kerrasta on vyörähtänyt kuukausi jos toinen, ja mieli tekee. Siispä allekirjoittanut alkaa muistelemaan, että mitäs siinä Hopeanuoli-sarjassa oikein tapahtuikaan...Juuri Hopeanuolen syntymän aikoihin tämän isä Riki ja hänen isäntänsä Vaari ovat vuorilla jahtaamassa hirveää karhua nimeltään Akakabuto. Akakabuto kuitenkin yllättää heidät ja he jäävät ansaan. Nuori poika Daisuke kuulee tämän ja ottaa nuoren Hopeanuolen (about 2 tuntia vanhan) mukaansa tsekkaamaan tilanteen. Homma kuitenkin menee jännittäväksi ja Riki onkin kohta pelastamassa urhoollisesti nuorta Hopeanuolta Akakabutolta uhraten samalla oman henkensä. Klisee, eikö vain? Kyllä, mutta varsin hyväksyttävää Hopeanuolen kohdalla, eikö vain? Noh, vaari ja Daisuke kuitenkin selviävät ja Vaari alkaakin kouluttamaan Hopeanuolesta Riki 2:sta. Ensimmäiset kaksi levyä viidestä menevätkin Hopeanuolen pentuvuosien piikkiin, kunnes kolmannella jo alkaa tapahtua. Loppu onkin sitten legendaa, ja kaikki huipentuu lopputaisteluun pelottavaa Akakabutoa vastaan...Kukapa ei muistaisi Hopeanuolta nuorusvuosiltaan tai aikaisemmasta elämästä? Niinpä olikin kiva yllätys taas virkistää muistia näillä leikkaamattomilla jaksoilla. Tosin, eivät ne nyt niin hyviä olleetkaan kuin mitä muistelin...Mutta jotta tämä arvostelu ei mene morkkauksen piikkiin, niin otettakoon aluksi hyvät puolet. Yksi Hopeanuoli dvd-boksin vahvimmista puolista on nostalgia. Meinasi iho mennä kananlihalle alkutekstien rullatessa ja mukavat muistotkin purskahtivat mieleen... Myös leikkaamattomuus on poikaa. Tosin, tämän nähtyään on hankala kuvitella pikkulapsia syömässä muroja pikkuhousut jalassa olohuoneen lattialla ja katsomassa Hopeanuolta nykyään, jos vain vanhemmista on kiinni. Viimeisillä levyillä veri lentää sen verran kovasti, että tuntuu kuin ruudulle olisi heitetty punaista maalia ämpärillinen... Noh, se on nykyaikaa se... Myös tarinat ovat kohtalaisen hyviä, tosin värväysjaksoissa kierrätetään samaa ideaa aivan liikaa ja voi sitä puudutuksen tunnetta aivoissa... Onneksi toiminta pelastaa paljon. Niin, toiminta. Aika epärealistista meininkiä on luvassa sarjaa katsoessa, mutta ilman sitä ei Hopeanuolesta olisi mihinkään...Niin, ne huonot puolet sitten... No pienin haitoista on äänipuolella. Nupit saa vääntää niin kaakkoon kuin mahdollista ja silloinkin on kuulovaikeuksia. Hommaa haittaisi, jos olisi kyseessä Suomi-versio, mutta kun puhe on siansaksaa riittää, kun kuulee pari kovaa ääntä siellä täällä. Liekö tuo sitten laitteistosta kiinni, jos ei muuta... Toinen häiritsevä asia on tylsyys. Homma alkaa aika äkkiä maistua pakkopullalle aika ajoin.Kokonaisuudessaan Hopeanuoli on ihan kiva paketti ja palauttaa muistot mieleen. Harmi vain ettei se ollutkaan niin hyvä kuin muistin (ja veikkaan, että moni nuori ajattelee juuri näin)...",Palauttaa muistot mieleen.
617,100.0,"HUOM! Arvio saattaa sisältää häiritseviä spoilereita, mutta koettakaa kestää.Vuoren varmasti kaikkien aikojen klassikko Ginga: Nagareboshi Gin oli ja on vieläkin yksi Anime-genren suurimpia helmiä vaikka tuosta genrestä en ole pitänyt kuin Rai - luolapojasta ja tästä. Tämä Yoshihiro Takahashin saman nimiseen mangaan perustuva aikoinaan Japanissa pyörinyt TV-sarja tunnetaan myös ulkomailla Silver Fangina ja sekä täällä suomessa Hopeanuolena. Se oli aikoinaan menestys ja voin todeta sen olevan yhäkin. Kaikki muistavat varmasti Hopeanuolen ainakin niistä 90-luvulla julkaistuista 4 VHS:stä joista oli ikävä kyllä jouduttu leikkaamaan yli puolet koko sarjasta sen väkivaltaisuuden vuoksi, jotta perheen pienemmätkin voisivat sitä katsoa. Mutta nyt alkuperäisen nähneenä voin todeta, että on sarjasta leikattu myös jotain erittäin tärkeitä kohtia pois, olipa ne väkivaltaisia tai sitten ei. Joka tapauksessa Futurefilm meni useiden pyyntöjen innoittamana julkaisemaan tuon aidon ja leikkaamattoman Hopeanuolen DVD-boksina. Futurefilm ei ole koskaan tehnyt mitään laadukasta DVD-leffaa ja tämä ei tee poikkeusta: tekstitysvirheitä, ei extroja jne., mutta Hopeanuolen fanien olisi silti syytä olla kiitollisia tästä sydämmellisesä kulttuuriteosta.Jaksoilla onkin pituuta yli 8 tuntia, joka saattaa pelottaa leffamaratooneja harrastavia. Myös DVD-boksin hinta oli ilmestyessään sitä luokkaa, että hampaiden kiristys lisääntyi enemmän ja lompakko tutisi kauhusta. Siksi itse näin parhaaksi odottaa ainakin vuoden, että kyseinen boksi halpenesi edes jonkun verran. Vain 10 euroa se halpeni viime vuonna, mutta onhan se parempi kuin ei mitään.Pidettyäni Hopeanuoli maratoonin olo oli mitä kummastuttavin ja en tiennyt sitten oliko se nostaginen, hämmästynyt vai väsynyt pitkän TV:n tuijottelun jälkeinen mielentila. Kai se sitten oli niitä kaikkia.Yritän nyt jotenkin kertoa omin sanoin juonen: Japanin lasketteluvuoristojen juurella syntyy talvella pieni hopearaitainen karhukoiran pentu. Daisuke poika nimeää se Hopeanuoleksi ja haluaa välttämättä näyttää sen pennun isälle Rikille. Riki on metsästäjä Gohei Tagedan karhukoira ja he ovat juuri pelastamassa vuorella hiihtäjää todella häiriintyneeltä villikarhulta Akakabutolta. Hopeanuoli näkee, kun Akakabuto tappaa sen isän ja muistaa sen hyvin ja vannoo kostoa karhulle. Hieman vanhempana se kohtaa villikoiralauman, joka kerää ympäri Japania vahvoja koiria taisteluun Akakabutoa ja muita vuoren karhuja vastaan. Hopeanuoli liittyy laumaan ja alkaa yhdessä muiden koirien kanssa etsiä lisää koiria suureen taisteluun.Levy 1:Ensimmäisessä levyssä tutustumme Hopeanuolen syntymiseen ja alkavaan lapsuuteen ja siihen miten avuttomat ihmiset yrittävät tappaa yksisilmäistä jätiläiskarhua Akakabutoa. Ensimmäisessä levyssä piirrostaito on melko hyvää vaikka sekin hieman heittelehtii joissakin kohdissa. Ainoastaan ääninäyttelijöillä tuntui olevan hieman homma hakoteillä, mutta onneksi se luonnistuu paremmin toisissa kiekoissa. Gohein Hopeanuolen koulutus saattaa olla ärsyttävää koiraystäville, mutta niille, jotka erottavat oikean maailman TV:n maailmasta tuo uppoaa aivan varmasti. Ja kannattaa muistaa, että jos aikoo katsoa Hopeanuolta niin varautukoon epärealistisuuteen. Ykköslevyssä tapahtuu ehkäpä koko boksin järkyttävimmät tapahtumat mm. * SPOILAA! * Akakabuton pentu hyökkää ihmisten mökkiin.  Levy 2:Toisessa levyssä ihmisten pelkuruus karhuja kohtaan vain lisääntyy, kun muun alueen karhut tulevat vuorille eikä tilannetta rauhoita se, että on se kevään aika kun Akakabuton klaani erää talviunilta. Hopeanuoli onkin jo hieman varttuneempi ja Daisuken kanssa he kohtaavat metsässä villikoiralauman joka herättää Hopeanuolen uteliasuude ja hän palaakin lauman luo yhdessä kylän toisen metsästäjän koiran Johnin kanssa. Hopeanuoli huomaa lauman johtajan muistuttavan paljon hänen isäänsä Rikiä, mutta johtaja ei osoita minkäänlaista tuntemusta häneen. Hopeanuoli lähtee 1, 2 ja 3 joukkueen matkaan keräämään koiria. Saa huomata jo ensimmäisiä huonoa piirtäjien taitoa, mutta tosin kuin edellisessä niin tässä levyssä änninäyttelijät tekevät mallikasta työtä vaikka Daisuken äänen kuuleminen lähinnä vain ärsyttää. Tosin tässä levyssä on hieman ehkä hidastemoisuutta ja juonenkin laatu niin ja näin, mutta kyllä tämän katsoo kuin muutkin.Levy 3:Kain kolme veljestä ovat liittyneet Hopeanuolen joukkoon, joka toi heille ainakin 100 koiran voiman. Seuraavana veljeksien pitäisi hoitaa asiansa Moss nimisen Sumuvuoren johtajakoiran kanssa. Hiukan on piirrustustaso noussut kakkosesta vaikka vieläkin olisi parantamisen varaa. Ääninäyttelijät tekevät suht' asiallista työtä taas, mutta äänistä ei kyllä helposti eri hahmoja erota. Tässä juonenkulku toimii ja yllättävät käänteetkin juonessa ovat todella mukavia. Taso on nousemassa minkä huomaa.Levy 4:Hopeanuolen joukut olivat väärinkäsityksen takia joutuneet Iga-ninjakoirien myrkyttävään ansaan ja Igat lähtivät etsimään vastamyrkkyä viholliskoirien Kogien alueelta jossa he jäivät ansaan. Hopeanuolen ystävä John on myöskin palannut mukaan kuvoihin mukanaan viesti lauman johtajalta. Hän kertoo Akakabuton värvänneen itselleen melkein oikean karhuarmeijan olisi kohta taistelun aika. Nyt on piirtäjillä täysin homma hoidossa, että siitä ei ole paljon moitittavaa kuin ehkä jossain levyn laiva-kohtauksesta jne. Iga- ja Koga- sekä kraateri-kohtaukset ovat ovat varmaankin tämän levyn parasta antia jos haluaa huikean hienoa animea nähdä. Yllättäviä käänteitäkin tapahtuu hyvin samaisissa kohtauksissa.Ääninäyttelykin toimii jälleen mallikkaasti joten siihen tuskin tarvii enää sen kummemmin takertua.Levy 5:Hopeanuolen lauma lukumäärä vain kasvaa ja koirien kokoontuessa johtajan eteen heidän määränsä on lähes 1000. Akakabuton rakentamaa neljä karhulinnoitusta varten koirat muodostavat 4 joukkuetta kutakin linnoitusta kohden. Lopulta heidän täytyisi kohdata itse Akakabuto...On sanomattakin selvä, että tämä levy on koko boksin loistavin huolimatta piirtäjien laiskuudesta mm. Madaran taistelu -kohtauksessa. Ne unohtuvat kyllä helposti sillä piirtäjät ovat panostaneet todella paljon kahteen viimeiseen jaksoon jotka ovat todella hienoa katseltavaa. Kaikki muutkin mainitsemani asiat (ääninäyttely jne.) toimivat myös hyvin.Mutta jo manitsemani Madaran linnoituksen taistelu -kohtaus on kyllä niin rumaa työtä piirtäjiltä, että sietäisi hävetä. Se pilaa hiukan tämän levyn tasoa, mutta silti tämän osoittautuu parhaimmaksi näistä viidestä.Loppujen lopuksi Hopeanuoli iskee täysillä sydämeen (minulla ainakin) ja vaikka se tärkein homma eli piirrustustaso heikkeneekin vähän väliä niin saa etsiä kauan tätä parhaammpaa animaatiota. Jokaisessa levyssä on vikansa ja loistavuutensa,mutta yksi asia on toiminut mestarillisesti jokaisesa levyssä: Musiikki. Se on niin upeaa, että saa ihan kylmät väreet kulkemaan iholla ja saa katsojansakin niin haltioituneeksi, että melkein muut huonot puolet unohtuvat koko tohinassa. Täytyy jopa minunkin myöntää, että en ole ikinä nähnyt niin koskettavaa elokuvaa joka saisi minut liikuttumaan ihan kyyneleet silmissä, mutta Hopeanuoli pystyi siihen. Niin koskettava se on kun vaan on. Mutta kyllä Hopeanuolella on vikansakin. Jo alussa mainitsemani epärealistisuus. Mm. karhujen koolla liioitellaan todella paljon. Missäs päin maailmaan oikein näette kerrostalon kokoisen karhun? Myös puusta puuhun lentävä Hopeanuoli saa jonkilaista ihmettelyä nousemaan ajatuksiin, mutta joitakin tosiperäisiä seikkojakin on mukana. Vaikka viimeiset taistelukohtaukset meinaavat mennä hiukan överiksi, silti se oli upea. Hienoa, todella hienoa. Kaikista näistä typeristä asioista huolimatta Hopeanuolta rakastaa jos osaa yhtään antaa mielikuvitukselleen valtaa päättää siitä. Minä tajusin ja pidin jo poikasena niistä ärsyttävästi dubatuista VHS:stä joten voi vain arvata mitä pidän itse leikkaamattomasta. Todella uskomattoman hieno kokemus joskin maratoonina tätä ei ehkä välttämättä kannata katsoa. Upea klassikko joka säilyy varmasti ikuisesti muistoissamme.nimimerkki: Mr. Sixpack",Upea klassikko joka säilyy varmasti ikuisesti muistoissamme.
618,100.0,"Hopeanuolihan nousi suomessa suureen suosioon noiden 1990-luvulla julkaistujen videoiden myötä. Itse katsoin joskus 5-6-vuotiaana kolme ensimmäistä kasettia, mutta viimeinen jäi katsomatta, koska sisko rupesi itkemään. Elokuva taisi olla niin ""pelottava"" ;D. Kuukausi sitten aloin etsiä videoita uudelleenkatsomista varten, ja ne löytyivät kavereilta. Ja nyt kun katsoin eilen viimeisen kasetin, voin vain sanoa että huhhuh! Jos pienet juonipaljastukset haittaavat, niin lopettakaa lukeminen heti.1. video: Hopeanuoli syntyy vuorten ympäröimässä kylässä. Daisuki tahtoo Rikin, Hopeanuolen isän näkevän Hopeanuolen. Joiltakin osa-alueilta ensimmäinen video on koko ""trilogian"" paras osa. Ja kun kyseessä ovat leikatut kasetit, niin ykkösosa on kaikkein raain. Videon parhaita kohtia ovat Rikin ja Akakabooton taistelu, sekä kohta, jossa Hopeanuoli pelastaa Daisukin kuilusta.2. video: Kakkososa ei ole minun mielestäni ihan yhtä hyvä kuin ykkönen. Piirustustaito ja tyyli heittelevät vähän laidasta laitaan. Muuten tosi hyvää japanilaista piirroselokuvataitoa. Hopeanuolen ääni on ihan liian samankuuloinen kuin Daisukilla, ja se häiritsee oikeasti. Realismista ei voi Hopeanuolta ainakaan syyttää, se tulee esille mm. kohtauksessa, jossa Hopeanuoli hyppää kuilun yli. Myös karhujen kokoa suurennellaan edelleen.3. video: Kolmosessa seurataan täysin villikoirien seikkailuja. Hopeanuoli saa mukaansa mm. vahvan Moss-nimisen koiran johtaman lauman. Tässä osassa ei näy myöskään karhuja (siis videolla, DVD:stä en ole varma). Kolmas video on toiseksi paras näistä kaikista. Vaikka epärealismi on jälleen näkyvää, ei se kuitenkaan pahemmin haittaa leffan kulkua.4. video: Neljännessä osassa koiralaumassa on videon mukaan jo noin 450 koiraa. On siis viimeisen, Suuren Taistelun aika. Tässä karhujen, erityisesti Akakabooton koolla suurennellaan kohtuuttomasti. Muuten 4. osa on aivan loistava. Jälleen epärealistisuus nostaa rumaa päätään mm. Tezu-Tenrou-Battougan (karhukoirien isku) muodossa. Kaikesta huolimatta, neljäs kasetti on ylivoimaisesti kaikista paras, traagisin ja mahtavin.Yksi asia jää Hopeanuolesta jokaiselle takuuvarmasti mieleen. Se on musiikki. Taidankin tästä lähteä heti tilaamaan Hopeanuoli-tunnarin kännykkääni... Kiitos ja näkemiin.nimimerkki: batman",Realismista ei voi Hopeanuolta ainakaan syyttää.
619,90.0,"Rankan juhlinnan täydentävänä krapula aamuna satuin katsomaan yhden jakson tätä paljon puhuttua House of Cardsia. Oli vanha kaveri suomesta kylässä ja se siinä ylisti tätä Washingtonin kuninkuuspeliä. Istahdin sohvalle mitä jännittävimmässä olotilassa ja hetken kuluttua olin jo myyty. Tänään kaatui ensimmäinen tuotantokausi. Ajattelin kirjoittaa vähän ajatuksia.Kaikille tietämättömille House of Cards on siis Netflixin ensimmäinen alkuperäissarja. Tarina on viiltävä kuvaus politiikan karuudesta, miksei myös kauneudesta. Valtapelin keskellä seurataan Francis Underwoodin koitosta pääosin yksinkertaistettujen vatipää poliitikkofiguurien joukossa. Franky on vuosien kokemuksella koulittu kameralle kyynisyyksiä puhuva kongressiedustaja. Pelureiden peluri. Hän tietää mitä haluaa. Raha ei ole valtaa, vaan valta on valtaa kertoo protagonistimme. Kaikki on osa peliä. Chippien kokonaismäärä ei määrää mitään. Frank bluffaa. Ja bluffaa. Odottaa oikeaa hetkeä. Ja taas bluffaa. Hän ei vaikuta narsistilta, vaan simppelisti rakastaa peliä. Kukaan ei saa päästä hänen ihon alleen. Vaimokin sitä yrittää. Claire Underwood tietää myös mitä haluaa. Toisaalta hänen koitoksensa sarjassa ovat lähinnä painimista tunteiden kanssa. Claire tapaa vihaisen naisen hautuumaalla, kodittoman origami taiteilijan, lapsia ja valokuvataiteilijaa, joka osaa elää hetkessä – wau. Puolisoilla on sopimus päämäärästä. Tie johtaa kohti Washingonin Eldoradoa, mutta mutkia tulee matkaan. Ihmiset ovat heikkoja, on sanoma, jota alleviivataan kernaasti jaksosta toiseen. Frank ei koeta painia heikkouksiensa kanssa, vaan kääntää niitä voitoiksi. Hän on kaiketi mukanihilisti, joka uskoo itseensä ja äklöää muita. Välillä luulen, että häneltä löytyy myötätuntoa, mutta seuraavassa jaksossa kaikki on taas päälaellaan. Mikä onkaan oikeaa ja väärää. Uskonto on tärkeä teema sarjassa. Kyse on auktoriteeteistä. Kyse on vallasta.",Tie Washingtonin Eldoradoon
620,80.0,"Carl Mestertonin ohjaama TV2:n suitsutettu historiallinen suursarja Hovimäki seuraa vuosien 1798-1907 ajan Lindhofien aristokraattisen dynastian ja Sepän torpparisuvun elämää Hovimäen kartanotilalla, Turun lähistöllä. Henkilöhahmojen kohtalot ovat tiiviisti sidoksissa historiallisiin tapahtumiin ja näin ollen hovimäkeläisten elämää vavisuttavat niin Suomen sota, Turun palo, koleraepidemia, Oolannin sota, suuret nälkävuodet, sortovuodet kuin vuoden 1905 suurlakkokin. Poliittisten tapahtumien lisäksi Lindhofien, Seppien ja heidän sukulaistensa sekä ystäviensä elämään kuuluu rakkautta, rahaa ja muita juonia. Neljän tuotantokauden aikana Hovimäellä nähdään monia toinen toistaan värikkäämpiä hahmoja ja heidän näyttelijöitään, joihin kuuluu niin Suomen tunnetuimpia kiintotähtiä kuin myös hieman tuntemattomampia kasvoja. Ehdottomasti parhaan roolityön sarjassa tekee toisella tuotantokaudella Rose-Marie Precht, joka esittää pahansuopaa ja alkoholisoitunutta Victoria-tätiä. Hänen kommenttinsa ovat ehdottomasti sarjan suola. Myös muita hienoja suorituksia sarjasta löytyy, kuten Taisto Aho ensimmäisellä kaudella ja Martina Roos neljännellä kaudella. ",Suomen historian kertauskurssi Lindhofien ja Seppien opastuksella.
621,80.0,"Tekoäly. Skynet tulloo vaiko sittenkin auvoista eloa kaikelle kansalle? Tähänkin kysymykseen ruotsalainen, vaihtoehtoiseen todellisuuteen sijoittuva Hubotit lähtee rohkeasti vastaamaan. Sarjan maailmassa on jo vuosikausia sitten keksitty hubotit, joista muodostunut teollisuudenala vaikuttaa jokaisella yhteiskunnan sektorilla. Löytyy niin hoiva, panopuu, kotityö kuin seurahubotteja, oikeiden ihmisten (sarjan nimi ruotsiksi on juuri tuo eli äkta människor) suhtautuminen näihin miltei täysin aidonnäköisiin sekä oloisiin otuksiin vaihtelee suuresti. Älykästä draamaa lienee siis luvassa?Kyllä ja nej. Kattava katsaus hubottiteknologian mahdollisuuksiin antaa älyllistä pureskeltavaa useamman pähkinäpussin verran (ei allergikoille). Hubotit vievät työt, mitäs oikeat ihmiset sitten tekevät? Seurarobottiinsa kiintyy kummasti, onko se ns. normaalia tahi hyväksyttävää? Miten hubotti kokee maailman? Pystyvätkö nämä olennot ymmärtämään asioita syvällisesti vai ovatko ne vain kalliita mekaanisia laitteita? Suurien sekä reaalitodellisuudessa pian relevanttien kysymysten äärellä keikutaan. Sarjan ensimmäinen kausi pohtii asioita kiitettävällä pieteetillä. En lähde spoilaamaan tapahtumia sen enempää. Tyydyn vain toteamaan ettei harmaan sävyjä kenties löydy aivan viittäkymmentä, mutta ainakin seitsemään ylletään yhtä kaikki.Sitten jakelen pieniä moitteita, jotka yleisemminkin esiintyvät pidemmissä narratiiveissa, toisin sanoen useammin tv-sarjoissa kuin elokuvissa. Tahallinen väärinymmärtäminen. Tarttuminen lillukanvarsiin. Toinen puhuu vakavasta ongelmasta, kumppani jaarittelee itsepäisesti säästä. Tietyt konfliktit lyhenisivät huomattavasti, jos hahmot sanoisivat kaksi sopivaa sanaa sen sijaan, että kiertelisivät probleemaa kuin katti koiranmakuisia naksuja. Varsinkin fraasi ""en voi kertoa"" raivostuttaa. Ja kyllä, päällisin puolin päätöksille vaieta vielä toistaiseksi on kaivettavissa looginen syy. Pikkuisen ihmismäisen kanssakäymisen kantta raottamalla ei. Toinen silmään pistänyt seikka koskee sattumia. Nosta sattumakortti; voitit toisen palkinnon kauneuskilpailussa, nouda pankista 100mk tai mene suoraan vankilaan kulkematta hubottimarketin kautta. Henkilöhahmoja on sarjassa rutkasti ja hyvä niin, huolimatta monista juonilangoista kokonaisuus sinnittelee kasassa. Yllättäen hetkellisesti ummehtuneelta tuntunut juoniaihio alkaakin kiinnostaa ja toisinpäin. Kuitenkin välillä yksityiskohdat solahtelevat liiankin sujuvasti liitoksiinsa. Esimerkiksi henkilö A tietää että B, koska C:llä on esine D. Yllättäen C tunteekin A:n työnsä kautta ja he haluavat saman esineen D. Aika moni toimija limittyy toisiin tapahtumiin jonkin pienen yksityiskohdan kautta. Pienet piirit ja silleen. Toki ymmärrän ettei juoneen putkahtava olennainen elementti voi olla tuntematon Lasse Andersson Uumajasta. Silti näkisin jossakin epäonnistuttaneen, kun hetkittäin ""sattuipa nasevasti"" fiilis iskee kesken ultraviihdyttävän jakson.Näyttelypuolesta propsit koko poppoolle.  Ihmishahmot ovat järkeviä aikuisia, jotka punnitsevat tekojaan elämänkokemuksiensa perusteella, lukuunottamatta mainittuja jankkaushetkiä. Koko skaala kepeydestä nyyhkisnyyhkikseen on käytössä eikä tunnenappuloilla pelailu voinut olla koskettamatta. Myös hubottien näyttelijät vetäisivät oivallisesti roolinsa, joissa aavistuksen jäykät liikkeet sekä ulosanti kuuluivat asiaan. Näiden robottien maskeeraus näytti hyvältä siinä mielessä, ettei liiallisen erilaisuuden korostuksen makua muodostunut vaan vaatetusta myöden mukana on tekijätiimillä ollut realistinen visio. Sääli ettei kauden taustalla häärivä salaisempi juonikuvio kanna takaumineen kuten toivoisi, sillä siitä puuttuu samanlainen uskottava ote. Yksi tiedemies, yksi unelma. Ihminen vai ei. Se selviää ensi kaudella. Pirun cliffhangerit. ",Kaukana tekoälyttömästä menosta
622,80.0,"En ole itse vielä yläasteella (puolitoista vuotta vielä), eikä itselläni ole minkäänlaista hajua, minkälaista siellä on. Mutta tämän herkullisen hauskan sarjan jälkeen minulla saattaa olla pieni ajatuksen häivähdys.Sarjan ohjaaja-luoja-käsikirjoittaja-tajuatte mitä tarkoitan Tuomas Toivaisen voisi tituleerata jopa neroksi. Hän osaa myös nokkelasti näyttää muutoksia ala-asteelta yläasteelle menosta. Esimerkiksi ensimmäisen jakso alkaa, kun päähenkilö Antti kuvailee ala-astetta:-''Mä muistan ajan kun päivät alkoi puurolla ja Pikku Kakkosella. Kouluruoka oli pahaa, tytöt oli ällöjä ja Jonne oli pelkkä etunimi. Kavereiden kanssa ostettin aina patukat ja kiroiltiin, haluttiin olla cooleja teinejä.'' Sen jälkeen kamera leikkaa yläasteeseen, missä Antille tulee finnejä, ja hänen ystävälleen silmälasit, kun toinen kamu (osuvasti nimetty Keijoksi) lihoaa ja housuista kuuluu tippuva ääni. Toivainen käy onnistuneesti, satiirisella tavalla läpi kaikki nykyajan stereotypiat. On toisiaan heitteleviä ananastukkaisia atleetteja, suomalainen versio Ralphista Simpsoneissa, kännyköitä näpräävät pissikset, gootti ja energiajuomia kittaavat pössyttelijät, jotka muuttuvat kirjaimellisesti Beavisiksi ja Butt-Headiksi kun tunnilla on sukupuolivalistusta, tarjoten myös mielipiteitään asioista. Esimerkiksi some-jakso, jossa Antti toteaa: ""Some on syöpää, mutta silti sitä pitää seurata ja käyttää."" Pelkistetystä animaatiotyylistä tulee mieleen South Park, ihan niin kuin hahmoistakin. Keijo on ihan kuin Cartman, pömppömahoineen ja ronskeine kielenkäyttöineen. Antista tulee mieleen Stan, hän on joukon normaalein, hän myös ihmettelee ja kritisoi asioita kuin Stan. Kalle sen sijaan on kuin Kyle. Joukon keskustelusta tulee mieleen jopa South Parkin poppoon puhumistapa. Huomasin nyt, kun sarjaa miettii: poikien keskustelu on melkeinpä identtistä South Parkin kanssa. Toivainen sanoi haastattelussa että sarja on vähän kuin South Park, mutta hän ei käytä yhtä räväkkää huumoria, vaikka satiiri ja kielenkäyttö on aika lähellä Eteläpuiston tasoa.Toivaista voi myös vain ihailla tee se itse-tavasta tehdä sarjaa. Hän on tehnyt itse lähes kaiken, miksauksen hoiti kaverin isä ja ääninäyttelijöinä on kavereita, mikä myös on South Park-maista.",Hullu - Hullumpi - Yläaste edustaa suomalaisen animaation parhautta.
623,90.0,"DVD:lle Hymyhuulet ei tietääkseni ole ainakaan vielä ilmestynyt, mutta toivottavasti se saapuisi kauppojen hyllylle mahdollisimman pian, ettei tarvitisi kelailla tuota VHS-nauhaa edestakaisin. Peteliuksen ja Kallialan tähdittämä vuodesta 1987 vuoteen 1988 tehty sketsisarja Hymyhuulet kuuluu samaan junttimaiseen genreen kuin Pulttibois ja Velipuolikuu. Hymyhuulien sketsejä mm. saamelaiset, romaanit jalostettiin myös Pulttiboisissa, mutta ehkä hivenen typerämmällä ja sekavalla tavalla. Jos pitää Pulttiboisista niin pitää varmasti tästäkin, sillä on tämä Pulttiboisia huomattavasti parempi. Hymyhuulet taisi olla ensimmäinen sarja jossa Petelius/Kalliala esiintyivät duona.Sarjan ohjauksesta huolen pitää Kari Kyrönseppä sekä Pertti Melasniemi. Käsikirjoittamisessa on ollut mukana paljon porukkaa: Seppo Ahti, Aake Kalliala, Kari Kyrönseppä, Pirjo Luoma-aho, Jukka Mäkinen, Pirkka-Pekka Petelius, Tiina Pirhonen, Antti Raivio sekä Ville Virtanen. Pääosissa ovat Kallialan ja Peteliuksen lisäksi Ville Virtanen, Antti Raivio, Tiina Pirhonen, Pirjo Luoma-aho sekä Pham Tan Kiet ja Billy Carson. Sarjan hahmoista on muodostunut ns. klassikoita ja kuten aiemmin mainitsin niitä on käytetty myös myöhemmissä sketsisarjoissa kuten Pulttiboisissa ja Manitboisissa. Sketseissä esiintyvät niin tutut mustalaiset, nunnuka-nunnuka saamelaiset, Johannes ja Kyllikki Virolainen, nuo ihme armeijatyypit jotka huutaa ""Terveee!"", tummaihoinen mies (Billy Carson) soittaa aasialaiselle (Pham Tan Kiet) sekä tietysti Aki ja Turo joista nousi valtava auts-tex-tex -buumi. Velipuolikuun vaikutus tähän sketsisarjaan on ollut valtava mutta se ei todellakaan ole huono asia. Päinvastoin. Monet sketsit ovat todella hauskoja, hyvin kirjoitettuja ja toimivat yhä. Kun Pulttibois arvostelussani tokaisin että ""Pulttibois on hauskimpia sketsisarjoja mitä suomen viihdeteollisuus on pystynyt televisioon tuottamaan"" niin tein virheen, koska olisi pitänyt siirtää tuo lause tälle sarjalle. Vaikkei tämäkään Velipuolikuuta voita niin Pulttiboisia se on selkeästi parempi. Elikkä huonoja puolia on edelleen joidenkin ylipitkien sketsien tylsyys ja mauttomat nunnuka jutut eivät enää loppuvaiheessa naurata yhtään. Lisäksi laulukohdat voivat olla aika puuduttavia. Pilkettä silmäkulmaan tuovat Akin ja Turon toilailut sekä romaanit ambulanssikuskeina -sketsi. Lisää hauskuutta tuo se kun Kallialan ja Peteliuksen pokeri pettää pahastikin joissakin sketseissä. Viimeisen jakson lopun ""Hymyhuulet"" kappale on hyvä piristys.  Kokonaisuutena Hymyhuulet on loistavaa  suomijunttihuumoria ja se täydentää upeasti Velipuolikuuta, Mutapainin ystäviä, Tabua, Pulttiboisia ja Manitboisia. Jäämme odottelemaan sitä DVD:n ilmestymistä.","Monet sketsit ovat todella hauskoja, hyvin kirjoitettuja ja toimivat yhä."
624,100.0,"Hynttyyt yhteen oli aikoinaan katsotuin kotimainen komediasarja ja ehdottomasti yksi silloisista lempisarjoistani. Kun ensimmäinen Hynttyyt yhteen -DVD-boksi sitten ilmestyi, oli se tottakai pakollinen ostos.Uus elämä -boksissa on 18 hillittömän hauskaa jaksoa kahdella levyllä. Kuvan laatu ei tosin ole paras mahdollinen, joitakin kohtauksia on jouduttu poistamaan ja tunnusmusiikkikin vaihdettu. Tekijänoikeudellisista syistä, näin kerrotaan takakannessa. Tosifania se ei tietenkään paljoakaan häiritse, pääasia että sarja on vihdoin saatu DVD:lle.Ensimmäisessä jaksossa Virpi Niemiselle (Hannele Lauri) saapuu kämppäkaveriksi Lappeenrannasta hänen suulas ja suorapuheinen, Karjalan murretta vääntävä serkkunsa Vappu (Eija Vilpas). Näin alkaa naisten tapahtumarikas ja kommellusten täyttämä yhteiselo ja sinkkuelämä.Sarjassa nähdään vierailijoina mm. Pekka Laiho, Pirkka-Pekka Petelius, Kojo, Ville Virtanen ja Tapani Kansa. Tärkein mieshahmo on kuitenkin Vapun pomo Aarne Harava (Aake Kalliala), joka nousee sarjan edetessä yhä suurempaan rooliin.Säkenöivää naisenergiaa ja hulvattoman hauskaa kohellusta, sitä Hynttyyt yhteen parhaimmillaan on. Välillä touhu meinaa mennä vähän överiksi, mutta sekään ei haittaa kun rooleissa on Eija Vilppaan ja Hannele Laurin tasoiset loistavat ja karismaattiset näyttelijät.",Säkenöivää naisenergiaa ja hulvattoman hauskaa kohellusta.
625,80.0,"Hämähäkkimiehestä, tuosta trikoissa pomppivasta ihmemiehestä, tai pitäisikö sanoa teinipojasta, on tehty monenmoista sarjaa. Uusin näistä sarjoista on, suomessakin jonkin aikaa tv:ssä pyörinyt Spiderman: The new animated series. Sarja on tehty uudenlaisella, ainakin minulle ennennäkemättömällä tekniikalla, johon on yhdistetty tietokonegrafiikka ja tavallinen piirretty, joka saa aikaan sen, että jälki on himpskutin kaunista. Varsinkin Hämähäkkimiehen trikoot kiiltävät kauniisti kuunvalossa. Tätä lisää!Hahmogalleria jättää kuitenkin hieman huonon maun suuhun. Samoja hahmoja (Peter, MJ, Harry) kierrätetään koko ajan jaksosta toiseen, ja jos sarjaan tuodaan joku uusi hahmo, se yleensä kestää vain yhden jakson verran, ja yleensä tämä tyyppi on pahis. Hahmot eivät myöskään ole kovin uskollisia sarjakuvien tyypeille. Peter(Neil Patrick Harris) toki on melko nörtti, mutta samalla melko ""cool"". Harry(Ian Ziering) on joukon ""coolein"". Hahmossa kuitenkin itää se sama pieni paha joka on sarjakuvissakin, ja itkee toista tuotantokautta, jota ei ainakaan näillä näkymin olla tekemässä, harmi. Joukon sexbomb MJ(Lisa Loeb) itkee melkein joka jaksossa Peterin perään, muttei suinkaan ole ärsyttävä, mutta melko ohut tyyppi. Ääninäyttely on kanssa ihan OK-tasoa. Melkein joka jaksossa seurataan Peterin suhdetta Mary Janeen, joka kyllä pidemmän päälle alkaa hieman puuduttaa. Vihollisgalleriaakaan ei tee mieli kehua kovinkaan paljoa. Sarjakuvista tutut tyypit, ne klassiset(Vihreä menninkäinen, Tohtori Mustekala, Mysterio ym. ym) on jätetty pois, ja tilalle on heitetty tuiki tuntemattomia, uuden ajan pahiksia ja rosvoja. Niin väärin... Toki muutama sarjakuvien pahis löytyy, mutta uuteen muottiin väännettynä. Toimintakohtaukset ovat kirjaimellisesti siistejä. Hämähäkkimiehen turpiinmättö(antaminen ja ottaminen) ei ole ikinä näyttänyt näin hyvältä. Hidastuksia ja kamerakikkoja piisaa, ja Hämähäkkimiehen heittämät herjat ovat hauskoja, mutta joskus ne tuntuvat hieman tekemällä tehdyiltä. Kokonaisuutena tämäkin osa-alue toimii hyvin.  Ensimmäisen tuotantokauden kaikki kolmetoista jaksoa ovat pääasiassa hyviä, muutamaa heikkoa jaksoa lukuunottamatta. Maratonina näitä ei kuitenkaan kannata katsoa. Muutaman jakson erissä mieluummin. Saman toisto alkaa äkkiä maistua jos putkeen pyörittää -ainakin minun kohdallani.Levyjä on kaksi kappaletta, joissa ensimmäisessä löytyy n. Puolet jaksoista ja muutama extra. Kakkoslevyltä löytyy sitten loput jaksoista, ja koostuu pääasiassa extroista: Trailereita, kuvagalleria, making of, dokumentteja, monikulma-aineistoa ym. ym. Dvd(jos sen jostain löydät) kannattaa napata mukaan jos Hämähäkkimies kiinnostaa, mutta niille joita seittivekkuli ei niin kiinnosta, kannattaa jättää hyllylle. Kokonaisuutena ihan hyvä sarja, joka kuitenkin jättää hieman toivomisen varaan joiltain osa-alueilta.","Kokonaisuutena ihan hyvä sarja, joka kuitenkin jättää hieman toivomisen varaan joiltain osa-alueilta."
626,100.0,"Hämähäkkimies. Tuo joka teini-pojan ( ja ehkä myös tytön) ihailun kohde. Hämis aloitti ilmestyessään uuden ajan sarjakuvissa. Hän (ja muut Marvelin sankarit) eivät olleet puhtoisia oikeuden voitelijoita tai supervahvoja ja aina onnistuvia yli-ihmisiä. He olivat aivan tavallisia tallaajia. Epäonnisia, itsekkäitä ja heillä oli omat heikkoutensa. Stan Lee oli kyllästynyt superien kaavoihin kangistuneisiin kiiltokuvapoikiin ja puhtaaseen ""hyvä tai paha""-asetelmaan. Se oli murskattava. Pysyvästi. Hän halusi saada sarjakuviinsa myös romanttisen draaman ja maanläheisen realismin piirteitä. Hän halusi supesankarisarjakuvien olevan taidetta tai kirjallisuutta. Jos sankarit olivat synkkiä niin eivät pahiksetkaan siitä ""mä oon vain paha""-asetelmasta olleet alkuaan saaneet. Heissä oli aina jotain hyvää ja heillä oli aina syy tehdä rikoksia. Animaatiosarjaa kässäröinyt John Semper Junior otti nämä seikat huomioon sarjaa tehdessään. Eikä ihme, että tuloksena oli kuin olikin hieno loistavan näyttelyn ja hienojen tarinoiden ryydittämä sarja jollaista ei enää tulla tekemään. Hämis on yhtä hauska kuin sarjiksissakin ja roistot yhtä traagisia mutta jotenkin niin inhimillisiä. MJ on hieman äkäisempi ja Harry hieman aggressiivisempi, mutta muut hahmot ovat sarjakuvalle uskollisia. Sarjan jaksot vain paranevat loppua kohti ja viimeisestä voi bongata jopa itse Stan Leen! Myös Marvelin universumin muita hahmoja vierailee sarjassa. Jos sarja uusitaan maailma on vielä parempi paikka.","Eikä ihme, että tuloksena on hieno loistavan näyttelyn ja hienojen tarinoiden ryydittämä sarja."
627,100.0,"Spider-man the Animated series vuodelta 94 on ikivihreä klassikko, jota mm. MTV3 näytti aikoinaan lauantaiaamuisin ja nelonen myöhemmin arkiaamuisin. Sarja oli ehdoton suosikkini, kun olin lapsi ja on se sitä kieltämättä edelleen. Se on säilynyt muistoissani kaikki nämä vuodet ja kun satuin törmäämään pohjoismaalaiseen julkaisuun koko sarjasta, niin en voinut vastustaa kiusausta. Laitoin boksin heti tilaukseen (aikuinenkaan ei ole ikinä liian vanha katsomaan tätä sarjaa) ja jäin odottamaan innolla. Ja oi kyllä! Nyt jälleen sarjan läpi kahlattuani tulvi useat muistot lapsuudestani pintaan. Kertakaikkiaan mahtava animaatio!Olen perustarinan käynyt läpi jo useaan otteeseen muissa arvosteluissa, joten sen jätän väliin. Sarjassa ei kuitenkaan näytetä Spider-manin syntyä, vaan katsojan oletetaan tietävän sen jo sarjakuvista. Siihen kyllä viitataan muutamissa takaumissa.Sen sijaan jokaiset viisi kautta sisältävät tietynlaisen oman tarinan ja teeman, jota jaksot käsittelevät. Ensimmäinen kausi käytännössä esittelee joka jaksossaan Spider-manin tunnetuimpia vihollisia tämän kohdatessa heidät ensi kertaa. Mukana ovat mm. Lisko, Tohtori Mustekala, Mysterio, Mörkö ja tottakai Venom. Ensimmäisen kauden aikana Spider-man joutuu vastatusten heidän kaikkien kanssa, ja yrittää tasapainoilla kaksoiselämänsä kanssa.Toinen kausi sisältää jo kunnon juonenkehitystä ja mutaatio on kauden pääteema. Spider-man saa vastaansa kuusi pahinta vihollistaan yhdessä ja samaa aikaan tuskailee mutaationsa kourissa. Apua hän hakee ryhmä X:ltä ja kaudella vierailee heidän lisäkseen mm. Punisher. Neogenetiikka, mutantit ja hyväksynnän hakeminen ovat voimakkaasti esillä kauden aikana. Kyseessä on ehkä sarjan syvällisin kausi.Kolmas kausi lukeutuu sarjan parhaimmistoon ja menninkäisteema on vahvasti läsnä. Mörön lisäksi myös Hämiksen legendaarisin vihollinen Vihreä Menninkäinen astuu kuvioihin ja Spider-man/Peter Parker saa kokea elämänsä suurimpia menetyksiä. Kaudella vierailee myös Daredevil ja Kingpinin menneisyydestä paljastuu mielenkiintoisia asioita.Neljäs kausi ottaa harppauksen eteenpäin Mary Janen kohtalon myötä ja uusi salaperäinen nainen ilmestyy kuvioihin, nimittäin legendaarinen Black Cat. Kausi käsittelee supersotilasteemaa ja Kapteeni Amerikkakin vilahtaa mukana. Kausi seuraa lähinnä Hämiksen ja Black Catin suhdetta ja vie sitä eteenpäin.Viides kausi on sarjan huonoin ja ehkä omituisinkin, mutta päättää koko sarjan pirun hienosti. Mystinen Madame Web kutsuu Spider-manin elämänsä taisteluun ja hän joutuu kokemaan elämää suurempia asioita. Kaudella paljastuu paljon yllättäviä asioita ja tapahtuu mullistavia käänteitä. Mukana on paljon vierailijoita Marvelin sarjakuvista, kuten Ihmeneloset, Kapteeni Amerikka, Red Scull, Doom ja jopa kaikki hahmot luonut Stan Lee itse! Kausi saa myös hieman avoimen lopun, mutta jättää kuitenkin haikeat jäähyväiset seittisankarille.Kokonaisuutena aivan mahtava animaatio, jollaista ei tulla enää tekemään. Kyseessä on selvästi paras Spider-manista tehty TV-sarja. Jokainen kausi eroaa toisistaan sopivasti ja hahmot ovat syvällisiä. Jännitystä, toimintaa ja draamaa on sopivassa suhteessa ja muutama erittäin koskettavakin hetki on saatu mukaan. Spider-man/Peter Parker on samaistuttava tyyppi ja pahikset motivoituneita. Ketään ei halua vain valloittaa maailmaa. Tai no, ehkä Kingpin on hieman suuruudenhullu ilmestys, mutta pääosin hänkin haluaa vain bisnestensä sujuvan.Käsikirjoitus on siinä mielessä hyvä, että se muistuttaa monesti kuin mitä tahansa jännitysdraamaa. Hahmojen välistä juonittelua ja yllätyksiä on paljon mukana ja edellisten kausien tapahtumilla saattaa olla suuri merkitys myöhemmissä kausissa.Toteutus on komeaa ja animaation jälki hienoa. Toimintakohtaukset ovat jännittäviä ja tyylikkäitä, vaikka viimeisissä kausissa alkavat olla hieman väsyneitä. Tunnelma on kuitenkin kohdillaan, mikä on kaiken A ja O. Musiikit ovat ikimuistoisia ja erityisesti tunnari on syöpynyt mieleen. Kyseessä on ehdottomasti yksi tunnetuimmista.Mitä tähän lisäämään. Kaikinpuolin loistava animaatiosarja ja ehdotonta herkkua Spider-man faneille. Myös muille tämän on täydellinen tutustumismahdollisuus Hämiksen vauhdikkaaseen maailmaan. Viimeinen jakso saattaa tuoda jopa kyyneleen silmäkulmaan vannoutuneimmille faneille. Kiitos Stan Lee historian upeimmasta supersankarista.",Paras Spider-manista tehty TV-sarja.
628,100.0,"Kun CBS-yhtiö osti Rod Serlingiltä käsikirjoituksen 1957 ja näytti sen sovituksen koeyleisölle oli reaktio voimakkaan positiivinen. Aikaa kului kaksi vuotta ennen kuin rahakihot arvelivat että antologiasarja saattaisi menestyä ja Serlingin konsepti ostettiin. Ensimmäinen episodi, Earl Hollimanin tähdittämä  ""Where is Everybody"" lähetettiin lokakuun toinen päivä 1959 ja kriitikot olivat ihastuksissaan. Korkeasta teknisestä ja kerronnallisesta tasosta huolimatta yleisö ei oikein löytänyt sarjaa, mutta ajan myötä on se saavuttanut korkean aseman TV-scifin tärkeänä merkkipaaluna ja Serlingin työn korkea taso on vieläkin ilmiselvä. Tarinat ovat yhäviihdyttäviä ja teknisesti toimivia.Mitäpä Twilight Zonesta voi sanoa rehellisesti? Viiden vuoden aikana Serling tiimeineen käsitteli paranoiaa, vastuuta, identiteettiä, tietämättömyyttä ja pakkomielteitä. Twilight Zonen päähenkilöt ovat astronautteja, sotilaita, kauppiaita tai muita moninaisia ja arkipäiväisiä henkilöitä joiden ympäristön lait kääntyvät äkkiarvaamatta päälaelleen tai heidän tekonsa johtavat odottamattomiin seurauksiin. Monesti myös ilmenee että he omaavat jotain käsittämättömiä voimia joita he inhimillisinä olioina käyttävät varomatta. Kaikki episodit eivät suinkaan ole pessimistisiä sävyltään tai mustan huumorin sävyttämiä. Niissä epätavalliset olosuhteet tuovat esille ihmisten hyvittäviä piirteitä ja herättävät ne piirteet jotka mahdollistavat ihmisen eloonjäännin pelkkänä eläinlajina. Vastapainona Serlingin kynästä tulee myös kylmiä kertomuksia ohuesta sivistyksen pintakiillosta jopa repeytyy hajalle ensimmäisestä iskusta ja aiheuttaa pahempaa tuhoa kuin se mitä he pelkäsivät. Toiveet toteutuvat ja myös tuhoavat toivojansa.Ensimmäisen kauden jättämä korkea taso pysyi koko ajan mukana, joskin on pakko sanoa että kaikki episodit eivät ole yhtä hyviä ja varsinkin viimeisellä kaudella osa jutuista ovat suorastaan itseään toistavia. Toinen kausi toi mukaan itse siististi pukeutuneen, ketjussa polttavan maestro-Serlingin tuomaan ironisen juonnon episodeihin ja yhdessä episodissa (A World of His Own) tuota kaavaa käytetään tehokkaasti hyödyksi. Serlingin ironisen juonnon lisäksi Twilight Zone omaa monta muuta hienoa näyttelijäsuoritusta. Charles Bronsonin ja Elizabeth Montgomeryn  tähdittämä episodi (Two) on erityisen kaunis kertomus kun taas Buster Keatonin tähdittämä (Once Upon A Time) on omalaatuinen yhdistelmä mykkäelokuvan tyyliä ja ironiaa. Voidaan sanoa että Twilight Zone sai aina sopivat näyttelijät rooleihin.Yhteenvetona Twilight Zone on television historiaa. Yli sata puolen tunnin episodia joissa todellisuus on muokattavaa savea, kohtalo oikullinen ja pelastus ja kadotus mitä odottamattomimmissa suunnissa ja asuissa. Serlingin mammuttimainen työ laajensi TV-ilmaisun rajoja ja iski sellaisen jäljen että mikään ei ole kyennyt ylittämään sitä. Historiallisesti arvokas työ eikä kyseessä ole pelkkä historia-arvo joka tekee Twilight Zonesta loistotyötä. Käsikirjoitukset ovat rohkeita ja taidokkaasti suunniteltuja, näyttelijät tekevät työnsä hienolla vakaumuksella ja ohjauksessa ei ole mitään vikaa.","Käsikirjoitukset ovat rohkeita ja taidokkaasti suunniteltuja, näyttelijät tekevät työnsä hienolla vakaumuksella."
629,40.0,"Häräntappoase on Anna-Leena Härkösen samannimiseen romaaniin perustuva viisiosainen televisiosarja. Se on kertomus nuoresta pojasta, Alpo Korvasta (Santeri Kinnunen), jonka äiti pakottaa hänet kesäloman ajaksi heinätöihin Torvenkylän maaseudulle. Alpo oli suunnitellut alunperin lähtevänsä kaverinsa Taalan kanssa matkalle, mutta jääräpäisen äidin johdosta suunnitelmat muuttuivat. Torvenkylässä Alpo tutustuu uusiin ihmisiin, kuten tätiinsä Lahjaan. Päivät kuluvat ja Alpo alkaa ymmärtää raskasta työtä maaseudulla. Samalla hän myös rakastuu Kerttu nimiseen tyttöön. Häräntappoase ei poikkea paljoakaan kirjasta, vaan seuraa sitä (ihme kyllä) miltei sana sanalta. Mukana ei ole ainuttakaan kirjasta poikkeavaa kohtausta, vaikka kirjan mukaan Alpo asuu Vaasassa ja tv-sarjan mukaan Turussa. Mielestäni tämä on tv-sarjana potentiaaliinsa nähden harmillisen epäonnistunut. Ensinnäkin tapahtumissa edetään liian nopeasti, eikä henkilöhahmojen syventämiseen keskitytä juuri ollenkaan. Dialogi on nopeatempoista slangia ja kirjan tärkeimmät tapahtumat käsitellään liian vajaasti. Missäkään kohtaa katsojalle ei siis anneta hengähdystaukoa. Eteenpäin uskomattoman verkkaisesti vierivää tapahtumajaksojen sarjaa saa seurata hyvin tarkkaavaisesti, mikäli haluaa pysyä juonessa mukana. Tämä onkin yksi hyvä syy lukea romaani ennen sarjan katselua.On Häräntappoaseessa toki hyvätkin puolensa ja ne löytyvät näyttelijäsuorituksista. Nuori Santeri Kinnunen on aivan oikea valinta Alpon rooliin. Hän on sopivan lahjakas esittääkseen kyynistä nuorta kaupunkilaispoikaa, joka pilkkaa maalaisia, mutta löytääkin lopulta elämäänsä syvyyttä ja hyvyyttä. Myös likipitäen kaikki muutkin näyttelijät hoitavat työnsä kunniakkaasti loppuun ja tuovat hahmoissaan esille voimakkaasti ne piirteet, jotka romaanikin antaa heistä ymmärtää. Se on suuri plussa ja muuten vajavaisen sarjan kantava voima.Valitettavasti hyvien näyttelijöiden työ menee tällä kertaa hukkaan. Jussi Niilekselän ohjaus on kohtuullisen sujuvaa ja hän käyttää niin kauko- kuin lähikuviakin, aina tilanteen  mukaan. Sääli kyllä, liian nopea leikkaus jättää ohjaajan varjoonsa ja tuohaa tämän hyvän työn kertaheitolla. Leikkaaja vaihtaa kuvia älyttömän kiireisesti, mikä koituu niin ohjaajansa itsensä kuin katsojankin kohtaloksi. Mutta suurin ongelmakohta löytyy käsikirjoituksesta, mikä ei jätä näyttelijöille tilaa kehittyä. Kohtaus toisensa perään ohitetaan suoraviivaisesti ja pintapuolisesti. Homma tuntuu paikoin niin väkinäiseltä ja kiireelliseltä, että viimeisen jakson loputtua katsoja voi kysyä itseltään, mistä oikein oli kysymys. ",Potentiaalisuutta ei osata hyödyntää kunnolla ja syvällisesti.
630,100.0,"Hävyttömät jenkit. Kääntävät kaiken brittiosaamisen omaksi voimavarakseen. Couplingin huumoriveneen (vaiko -loistoristeilijän) ne pirulaiset sentään upottivat omalla ohjuksellaan. Mutta The Officen ja Shamelessin ottivat omikseen.Shameless, tunnetaan myös nimikkeellä ”Hävyttömät”, on hurmaava tapaus, tarkastellaan sitä sitten uusioversiona tai omana itsenäisenä kokonaisuutenaan. Sen tragikoominen ote pursuaa rappioromantiikkaa ja selviämisen iloa. Frank Gallagher (William H. Macy) on kuuden lapsen yh-isä, joka kuitenkin pitää lähimpinä sukulaisinaan viinalekaa ja lähikapakan kaljatuoppeja. Isä raahautuu umpihumalassa kotiin ja jättää suurperheen hoitamisen vanhimmalle tyttärelleen Fionalle (Emmy Rossum). Lattialle sammunutta Frankia katsellessa voi nähdä perhehelvetin porttien kolahtavan raolleen, mutta kun huollettavien ja huoltajan asema kääntyy ylösalaisin näin inhimillisellä otteella kuin Shamelessissa, päällimmäinen tunne on lämpö. Eikä se ole helvetin liekkien lämpöä.Nimensä mukaisesti Shameless on myös hävytön. Päihteitä, irstailua ja paljasta pintaa löytyy sen verran, että Showtime-laatusarjan (mm. Dexter ja Californication) merkit täyttyvät. Keskiössä on kuitenkin seitsemän hengen kokonaisuus, perhe, joka paikkaa hiljalleen sitä, minkä Frankin juoppous on vuosien mittaan aiheuttanut. Lapset samanaikaisesti inhoavat ja rakastavat omaa isäänsä ja sama ristiriitaisuus pätee katsojan suhtautumiseen: William H. Macyn suoritus on kertakaikkisen nerokas, täynnä sitä lemua, joka irtoaa juoposta, kun tämä tulee kerjäämään lanttia kadunkulmassa. Syöpäsairaalle vaimolle toki, vaikka viinakaupan edessä tässä notkutaankin. Macyn Frank on sokea omille virheilleen, katkeroitunut ja ikuinen uhri, silti tunteva ihminen siinä missä kuka tahansa. Se tarinoiden rakastettava juoppo, joka pistää hommat v*tuiksi tahtoen ja tahtomattaankin.Emmy Rossum heittää roolissaan vaatteet nurkkaan, mutta alastomuus ei peitä sitä, kuinka terävästi Oopperan kummituksessa läpimurtonsa tehnyt nuori nainen on kehittynyt. Fiona on perheenpää, rahat tyhjästä repivä organisaattori ja Frankin vastavoima: se, joka on uhri, mutta joka ei edes näe asemaansa. Se, joka heittäytyy korjaamaan toisten virheet, vaikkeivät omat voimavarat edes riittäisi. Apua ja romantiikkaa Fionan elämään tuo kanukki Justin Chatwin esittämä paha poika Steve. Kilpakosijaksi löytyy tietenkin poliisi (Tyler Jacob Moore).Näyttelijäryhmä on niin tiivis ja vahva, että Rossumin ja rappiouskottavan habituksen omaavan Macyn haastajia on iso kasa. Tuntematon suuruus Jeremy Allen White tulkkaa surumielisen katseen kera perheen 18-vuotiasta älykköä, Shanola Hampton hyppää mukaan brittiversiosta, Joan Cusack ihastuttaa pakkomielteisenä kotirouvana ja Gallagherin perheen empaattisinta jäsentä, 11-vuotiasta Debbietä, esittävälle Emma Kenneylle voisi povata lupaavaa Holly-uraa, sen verran hurmaavasti Debbie perhettä apuohjailee.Oman elämänsä tuksut varmasti kiertävät glamourkammoisen Shamelessin kaukaa, sijoittuuhan se Chicagon “slummiin”, eikä Puff Daddya ja P Diddya näy silti yhtäaikaisesti räppäämässä missään. Musiikkipuoli sarjalla on hallussa ilman Sean Combsiakin (vaiko juuri siksi?). Menevät ja tyylikkäät musiikkivalinnat potkivat sarjaa eteenpäin, tarjonnan pysyessä monipuolisena, Cakesta Spooniin, Jimmy Eat Worldista LMFAO-ilotteluun ja The High Strungin esittämään tunnusbiisiin. Käsikirjoittajien joukosta voi löytää mm. Family Guyn Loisin äänenä ja MADtv-koomikkona tunnetun Alex Borsteinin. Shamelessin myötä Showtime haastaa HBO:n entistä tiukemmin tv-draamapyhättönä, olkoonkin että hyvin lähellä Mullan alla -sarjan perhekeskistä ilmapiiriä tässä paikoin porskutellaan. ","Draamakomedia, joka pursuaa rappioromantiikkaa ja selviämisen iloa."
631,50.0,"Massiivisen suosion saavuttanut Idols aloitti syksyllä 2003 ja viihdytti kansaa koko formaattinsa edestä. Kyseessähän on laulajakilpailu missä haetaan kaiken kattavaa Idolia kansalle alan ammattilaisista koostuvan tuomariston avulla ja myötävaikutuksella. Lopullisen tuomion äänestää sitten kansa. Esiintyjistä rakennetaan koko sarjan aikana kokokansan pikkujulkimoita aina tuomareita myöten. DVD:n Arvostelukappaleen saatuani käsiin tunne sarjan voitonmaksimoinnista kaikkine CD-julkaisuineen ja hössötyksineen oli väistämätön. Kyllä tästä aiheesta on viimeistään nyt revitty varmasti kaikki mahdollinen irti.Esiintyjistä ei enää jaksa pölistä sen enempää. Valitkoon kukin oman suosikkinsa milloin milläkin perusteella ja sillä siisti. Eväät menestykseen annetaan kultalusikalla vain aika näyttää kenestä kuullaan lisää ohjelman jälkeen. Musiikillinen anti vain on sitä perusvarmaa iskelmäpoppia, joka tiivistyy aika rasittavaan yhteishoilotukseen Tuulet puhaltaa. Voittajalle eli Hanna Pakariselle räätälöity kipale Tulin voittamaan jatkaa samanlaisella siirappisella otteella. Molemmat kuullaan ja nähdään myös tällä julkaisulla.Tekopyhää olisi kuitenkin väittää että juttu ihan kylmäksi kovin montaa katsojaa jätti. Sen todistavat jo huikeat katsojamäärätkin. Myönnän ihan suoraselkäisesti että pidin sarjaa itse loistavana viihteenä. Musiikkipuoli lajiltaan ei henkilökohtaisesti sinänsä jaksa innostaa, mutta formaatti on loistava ja viihdyttävä. Eri asia onkin kuinka homman kokoava DVD toimii itsenäisenä julkaisuna ja kokoavana jälkipyykkinä.Levy sisältää materiaalia kokonaisuudessaan yllättävänkin paljon. Yhteensä tavaraa on yli 3 tunnin verran. Kokonaisuus koostuu koelauluista, tuomareiden esittelypätkiin ja kaikki finaaliin päässeiden esitykset kokonaisuudessaan. Kuitenkaan esim. kaikkia lauluesityksiä ei pääse katsomaan putkeen vaan ne on katsottava esitys kerrallaan. Eli kaukosäätimen kanssa saa leikkiä jatkuvasti. Sisältö on suoraa koostetta sarjan jaksoista. Sinänsä se tuntuu tässä vaiheessa kuitenkin aika turhauttavalta eli kyse on puhtaasti teiniyleisölle tarkoitetusta fanitavarasta. Alkuosien koelauluille on tietenkin hauska höröttää ja tuntea meille kaikille rakasta myötähäpeää. Sarjan varsinaisesta kisailufiiliksestä ei kuitenkaan ole mukana hajuakaan. ",Kyse on puhtaasti teiniyleisölle tarkoitetusta fanitavarasta.
632,90.0,"Ellet ole vielä kokenut Ihmebantua, saattaa olla parempi, ettet lue seuraavia kappaleita. Sarjan tekijöiden tavoitteena ei ole ollut pahemmin selitellä tuotostaan yleisölle. Tähän viittaavat mm. tv-sarjan DVD-julkaisun pelkistetty ulkoasu ja YLE:n Ihmebantu-sivun anti. Mikäli kuitenkin tunnet olevasi yksi heistä, jotka mieluummin lukevat reseptin ennen pillerien nappaamista, ole hyvä ja jatka lukemista.Ihmebantu - se on vaikea ja käsittämätön kollaasi. Eihän esimerkiksi siinä ole mitään hauskaa, jos terroristi ilmoittaa räjäyttävänsä lentokoneen. Eikä siinäkään ole mitään hauskaa, kun maailmanpoliisi USA:n lennonjohto laskee länsimaisten matkustajien määrästä, onko tuolla lennolla mitään pelastamisen arvoista. Tämä on niin mustaa komediaa, julmaa huvia, että naurun sijasta katsojalta saattaa päästä parku. Niinpä Ihmebantu onkin kuin muinaisten gladiaattorimatsien hengessä etenevä show: areenalle pannaan porukkaa taistelemaan hengestään niiden huvitukseksi, joista jokainen voisi helposti joutua samaan tilanteeseen.Mm. toimittaja Kalle Kinnunen huomautti jo sarjan tv-esityskauden alettua, että Ihmebantu kopioi brittiläistä Jam-komediasarjaa. No, Jamkin kopioi aiemmin keksittyä, mutta näinhän se on taiteessa niin monesti (kuten mm. Ernst Billgren antaa ymmärtää kirjassaan Mitä on taide?). Ihmebantun ohjaaja Jani Volanen, on jopa maininnut ottaneensa vaikutteita niin Jamista kuin muualta. Mikä jottei hyvää kannata kierrättää, ja vaikka Ihmebantussa onkin samankaltainen äänimaailma ja visuaalisia tehosteita kuin mainitussa brittisarjassa, Ihmebantun sketsit ovat suomalaisia. Nämä sketsit pureutuvat meidän yhteiskuntaamme, meidän kulttuuriimme. Jos Jamissa irvittiin vaikkapa yläluokkaiseen tyyliin puhuvan naisen fysiologiselle ongelmalle tai hypittiin metsikössä Shakespearen hengessä, Ihmebantussa teemat ovat suomalaisessa nykypäivässä. Joka jaksolla on oma teemansa, ja vain yhdessä jaksossa viihdytetään kakkahuumorilla.Kuten Jam, myös Ihmebantu on nostattanut kiihkeää keskustelua. Suurimman äläkän taisi aiheuttaa  juuri kyseinen kakkahuumorijakso. Henkilöt, jotka eivät Ihmebantua olleet ennen erikoisemmin katsoneet, jos ollenkaan, saivat kuraa suoraan silmilleen, ja tippuivat kuorman päältä päällensä katukivetykseen. Tästä nousi haloo, että tällaiseenko sontaan meidän lupamaksumme tuhlataan? Tämäkö on sitä älykköhuumoria ja kunnon viihdettä, mitä häh? Kakkahuumorijakso, eli kolmosjakso Ei voi kaulia, ei todellakaan sovi alkupaloiksi Ihmebantun maailmaan. Siksi on jopa kummallista, että kyseinen jakso on ensimmäinen niistä kahdesta, jotka on sarjan DVD:lle tekstitetty englanniksi. Jos meillä monella meni yli hilseen, että tässä kritisoidaan ulostehuumoria sen itsensä kautta, mahtaako joku ulkomainen taho myöskään ymmärtää Ei voi kaulia -osan pointtia? Perinteisemmän sketsiviihteen, jossa mies pukeutuu naiseksi (vrt. Vesa-Matti Loirin Tyyne) tai pellemäisen yliampuvasti sonnustautunut tyyppi laukoo höpöjä (vrt. Petelius & Kalliala -kaksikon romanit, saamelaiset jne.), puolella Ihmebantu ei käy kuin korkeintaan kääntämässä. Niin, pukeudutaanhan Ihmebantussakin välillä hassusti, mutta asioita tarkastellaan uudelta kantilta. Pellen pitäisi olla hauska, mutta yksin kylmässä seisova pelle – se tai hän on lähinnä sääliä herättävä olento. Samaten, kun joku liukastuu jätökseen, piilokamerassa se voi ehkä vielä olla hupaisaa, mutta Ihmebantussa ei varmasti ole – paitsi ehkä sitä kautta, että muistamme joskus nauraneemme vastaavalle. Ei voi kaulia:n sanoma vaikuttaisi näin ollen olevan: ”Hei, yritettäisiinkö me vihdoinkin kasvaa ihmisinä ja päästä tästä yli?” Ajatus on hyvä, mutta osa yleisöstä jäi ilmeisesti kaipaamaan jotakin vielä suoraviivaisempaa ja vähemmän originellia lähestymistapaa, jotta jakson ydin olisi tullut selvemmin esiin. Nykyään jopa saippuapurnukassa lukee, ettei sen sisältöä saa syödä. Ehkä tv-sarjoillekin, ainakin valtavirrasta poikkeaville, pitäisi laittaa liitteeksi selkokielinen käyttöohje? Eihän näin pirstaloituneen median aikakaudella kukaan heti kaikkea tajua.Ihmebantun tekijät ovat silti selvästi perillä median nykytilasta, sillä jokainen sarjan jakso on ryyditetty vielä ehkä Jaminkin pätkiä omituisemmilla ideoilla. Televisio ei ole enää kotien liikkuvan kuvan ainut keskus; meillä on YouTube ja sen kaltaiset videosivustot, omat valvontakamerat, videoivat kännykät jne. Jos Studio Julmahuvissa Volanen ja kumppanit parodioivat televisiota, Ihmebantussa parodioidaan sen lisäksi näitä muita. Videoblogeissaan elämänsä epäkohdista vaahtoavat heebot ja kainalopierujen tasoisia temppujaan esittelevät tyypit saavat osansa sarjan monologijaksoissa ja suttuisissa Detlef-klipeissä. Parhaimmillaan nämä vitsit huvittavat silloin, kun ne eivät vain toisinna esimerkiksi mainitun vaahtouksen kaavaa, vaan sisältävät myös lennokkaita ja silti loogisia ajatuskulkuja. Monologit ovat toki pitkiä, mutta ellet kärsi pahasta ADHD:stä ja huvitut esimerkiksi Radio Suomen Kansanradiosta, saatat seurata hymyssä suin myös niitä.Sarjan kaikkien jaksojen käsikirjoituksesta vastaavat ohjaaja Jani Volanen ja näyttelijä Tommi Korpela, joita kumpaakin myös nähdään kameran edessä. Ehkä kaikkein eniten Ihmebantu kärsii samojen naamojen kierrätyksestä, sillä vaikka esimerkiksi Tommi Korpela ja Kari Hietalahti ovat kaikissa sarjan roolihahmoissaan hyviä, pätkästä toiseen toistuva naamavärkki rikkoo ideaa pirstaloituneen median maailmasta lukemattomine esiintyjineen. Toisaalta, näillä resursseilla lopputulos on silti ihan kelvollinen.Ihmebantun mitta on seitsemän jaksoa, joiden lisäksi sarjan DVD:llä ei ole mitään muuta ekstramateriaalia, ellei sellaisiksi sitten lasketa kolmannen ja seitsemännen jakson englannin kielistä tekstitystä sekä jaksojen välillä vaihtuvaa valikkotaustaa. 1. Viisitoista askelta/ Viisitoista tietäTommi Korpela on erityisen hilpeä näky jonkinlaisena Firman filosofi-Artun ja Studio Julmahuvin Stig Carpelanin inhan narsistisena risteymänä monologeissaan. Niistä ensimmäinen koetaan tässä jaksossa. Jos Petteri Summasen ohjaama Jugistyle petti katsojat lerputtavuudellaan, Ihmebantu on alusta asti tiukkaa lihasta, joka sykkii odottamattomasti, mutta kuitenkin kohti tiettyä päämäärää. Sarja ei tosiaan sovellu ihan jokaiselle, mistä kielii sen saama ikärajoitus (13), mutta myös esimerkiksi lähes täysin ruotsinkielinen parodia Vemparen. Amerikkalaista tositelevisiosarjaa parodioiva sketsi tuskin toimisi ilman ruotsinsuomalaisen ns. yläluokkamme näennäistä läsnäoloa. Kekseliästä!2. Ihan samaVaateavustuspaketit, koulukiusaajat ja kansallisen pahoinvoinnin fyysistäminen hylkiö-Mikki Hiirellä käydään läpi huikealla tahdilla, sillä ketä oikeasti muka kiinnostaa? Perinteisempää, jo Studio Julmahuvista tuttua televisiohuumoria edustaa Tyttö ja spurgu -leffan Making of -dokumentti, jossa ohjaaja Raimo O. Niemi (mm. Poika ja ilves) sekä näyttelijä Kari Ketonen (Pelikaanimies) kertovat ihan itsenään jännittävistä filmaustuokioista. Vitsi on ehkä kulunut maailmantasolla, mutta ei vielä kansallisella.3. Ei voi kauliaKakkahuumoria – hyi? Tätä on tosiaan vaikea kaulia, tai sulattaa, kuten useilla foorumeilla on annettu ymmärtää. Pirjo Lonka on kuitenkin ihastuttavan terävä pinkissä jakkupuvussaan. Jostakin syystä jakson viimeinen laukaus on jätetty kääntämättä englanniksi sen tekstitysraidalla, ja sijalla onkin seuraavan jakson loppuun paremmin sopiva käännös. Mitä ihmettä?4. Pullataikinan tuoksuVanhusten kohtelu, sukupolvien välinen kuilu, sairastuminen jne. Jos vaikkapa minulta olisi kysytty, olisin tekstittänyt juuri tämän jakson englanniksi, vaikka ehkäpä suuren ulkomaisen käsitetaiteilijan dementiaperformanssi ja Volasen monologissaan esittämä turisti-inho eivät olisi varsinaisia valtteja kansainvälisten suhteiden ylläpitämisessä. Sitä paitsi, hauskuudestaan huolimatta tämä jakso ei ole niin originelli kuin edellinen.5.Pystytkö kävelemäänKaveria ei jätetä, tai jospa sittenkin. Paljon Jamille velkaa on koomapotilas-sketsi, jossa Tommi Korpelan näköinen miekkonen elää koomassa meidän muiden keskellä kuin jokin puiston lintu tai orava, osana arkeamme ja silti niin äärettömän kaukana siitä. Kenen etuja me täällä oikein ajamme? Tämä on raakaa settiä ja silti tai ehkä juuri siksi se vetää suun kireään virneeseen.6. Puinen syliJos ihan ensimmäisessä osassa puhuttiin synnyttämisestä, tässä ollaan jo valitsemassa arkkua. En suosittele Puista syliä henkilöille, jotka ovat juuri menettäneet lähimpänsä. On epätodennäköistä, että fiksut tekstinikkarit tahtoisivat hirnua niin kipeälle asialle. Syvemmin tarkasteltaessa Puista syliä vaikuttaa, että he haluavat havahduttaa meidät kulutushysteriasta. Tapa, jolla se tehdään, ei kuitenkaan ole niitä helläkätisimpiä. Sen takia siis varoitus.7.Hännän alkuUskontoon liittyvät vitsit ovat hankalia, mutta Ihmebantun tekijät osoittavat pystyvänsä taiteilemaan pois jopa näin heikoilta jäiltä. Seitsemään osaan on mahdutettu valtava määrä oivalluksia, joista jotkin kantavat juuri ja juuri (kuten tämän osan ennustajasketsi, jota tähdittää Elina Knihtilä), jotkin purevat kovaa ja muutamat osuvat maaliinsa vain silloin, kun katsojalla on omakohtaisia kokemuksia käsitellystä asiasta. Joku yleisöstä voi esimerkiksi pitää jakson huutoleiriä ja siltä poimittuja haastatteluja hyvin löysänä vitsinä. Henkilökohtaisesti taas koin sketsin hillittömän hauskana, sillä olen nähnyt lähes vastaavaa lähietäisyydeltä.",Pystytkö kävelemään vai suositteletko sarjan tekijöille puista syliä?
633,100.0,"MacGyver on yksinkertaisesti sanottuna maailman paras tv-sarja! Angus MacGyverin älykkyys, nerokkuus sekä MacGyveria esittävän Richard Dean Anderson ja Pete Thorntonia esittävän Dana Elcarin roolisuoritukset tekevät tästä sarja ylivoimaisesti parhaan sarjan. Sarjan musiikki on myös jotain taianomaista josta vastaavat mm. Randy Edelman, Ken Harrison ja Dennis McGarthy. Tätä sarjaa kuvattiin alussa Kaliforniassa, jonka jälkeen sarja siirrettiin Vancouveriin. Vancouver oli järkevä päätös sarjan tekijöiltä, sillä siellä on sellaiset maisemat, jota kyllä näkee paljon 3-6 kausilla. Lopuksi sarja palasi takaisin Kaliforniaan.Jotkut ehkä luulevat nyt minua hulluna MacGyver friikkinä (jota kyllä olen), mutta olen vaan penskasta asti katsellut tätä sarjaa. Olen keskustellut paljon kavereitteni kanssa tästä sarjasta ja kaikki ovat sitä mieltä että tämä sarja on legenda. Ehkä kaikki tämän sarjan fanit ovat penskasta asti seuranneet tätä  ja aina nähdessään jakson muistelevat lapsuuden aikojaan jolloin näkivät ''mäkkiä''. En vaan pysty kertakaikkiaan sanomaan pahaa sanaa sarjasta, varsinkaan kun oon katsonu jaksoja, kuten ''Ghost Ship'', ''The Widowmaker'' ,'' Secret of Parker House,''Blood Brothers'',''Deadly Dreams''  jne..",Ylivoimaisesti paras tv-sarja jota on koskaan tehty!
634,80.0,"Inuyasha sarja selkeästi tuhosi itseään koska alkuperäistä manga-sarjakuvaa ei oltu vielä saatu päätökseen. On hienoa, että sarja ei nojautunut fillereiden tuottamiseen, mutta on myös sääli että tekijät päättivät tyytyä lähes yhtä huonoon vaihtoehtoon. Sarjan tajuton hidastaminen söi paljon katsomisen iloa, mutta loistavat hahmot ja kiinnostus juonta kohtaan sai minut katsomaan sarjan loppuun asti. Sarjan tekijät ymmärsivät että sarjan taso ei voi säilyä samanlaisena loppuun saakka, joten he päättivät lopettaa sarjan ja odottaa suosiolla, että manga saatiin päätökseen.Inuyasha: Final Act sarjan tekijät selvästi antoivat kaikkensa saadakseen hoidettua homman kotiin kunnialla ja yhtään hidastelematta. Ääninäyttelijät ovat säilyneet alkuperäisinä aiemmasta sarjasta ja hyvästä syystä sillä ääninäyttely alkuperäisessä sarjassa oli aivan loistavaa. Hahmojen persoonan voi tuntea tasokkaan ääninäyttelyn kautta enkä voisi kuvitella enää ketään sarjan hahmoista millään toisella äänellä. Myös sarjan soundtrack on palautettu sellaisenaan aiemmasta osasta kaikessa mahtipontisessa loistokkuudessaan. Piirrosjälki on aivan yhtä kaunista ja samanlaista, mutta myös selvästi terävempää kuin aiemmassa sarjassa, mutta sama vanha tunnelma on tallella. Näistä syistä halua kuvittella alkuperäistä ja Final Act:ia kahtena erillisenä sarjana vaan yhtenäisenä kokonaisuutena. Tarinankerronta on tällä kertaa paljon rivakampaa sillä nyt mennään eikä meinata. Sarjan pääjuoni on varmasti tuttu kaikille Inuyasha animea katsoneille: Inuyasha on puoliksi ihminen ja puoliksi yokai*, joka matkustaa päähenkilö Kagomen ja heidän ystäviensä Mirokun, Sangon ja Shippon kanssa etsien puoli-yokai Narakua lopetaakseen tämän aiheuttamat pahat teot. Naraku omaa lähes kokonaisen pyhän jalokiven jolla on voima vahvistaa yokai olentojen demoni-energiaa. Kaikki pahat yokait janoavat tätä jalokiveä sen voiman takia. Aiemmassa sarjassa keskityttiin suurimmaksi osin kyseisen jalokiven sirpaleiden etsintään. Animesarjoille ominaiseen tapaan tarinaan liittyy lukemattomasti olennaisia yksityiskohtia jotka täydentävät juonta loppuun saakka.*(Yokai tarkoittaa japanilaisessa kulttuurissa yliluonnollisia olentoja. Sanalla useimmiten tarkoitetaan demonia, henkeä tai hirviötä.)",Tarinankerronta on tällä kertaa paljon rivakampaa sillä nyt mennään eikä meinata.
635,70.0,"Marvelin ja Netflixin uusin sarja Iron Fist on vihdoin täällä, ja kuten aina Netflixin omien sarjojen kanssa niin myös Iron Fist 1. kausi on katsottavissa heti kokonaisuudessaan Netflixistä. Iron Fist on viimeinen Defenders ryhmän jäsen, jolla ei vielä ollut omaa sarjaa ja nyt kun sellainen löytyy voi seuraavaksi tulla Defenders sarja. Jossa siis Daredevil, Jessica Jones, Luke Cage ja Iron Fist muodostavat yhdessä Defenders ryhmän. Palatakseni kuitenkin nyt tähän sarjaan, on Iron Fist tarina Danny Randistä (Finn Jones), jonka koko maailma luulee kuolleen 15 vuotta sitten lento onnettomuudessa. Näin ei kuitenkaan ole, vaan Danny jäi eloon koneen pudottua ja kaksi munkkia löysivät hänet. He vievät Dannyn legendaariseen mystiseen K´un-Luniin, jossa Dannystä koulutetaan Iron Fist. Sitten nykyhetkeen, jossa Danny palaa 15 vuoden poissa olonsa jälkeen New Yorkiin jossa kaikki tietenkin luulevat hänen kuolleen. Danny on suuren Rand yhtiön perillinen ja hän haluaa palata yhtiöönsä, mutta paluu ei suju aivan suunnitelmien mukaan. Sillä kukaan ei usko häntä Danny Randiksi, vaan häntä luullaan huijariksi. Tämän lisäksi Danny saa selville että hänen vannoutuneimmat vihollisjärjestöönsä kuuluva Hand majailee New Yorkissa ja tekevät pahojaan. Ja näin on Dannyn aloitettava kitkemään pois tuota pahuutta. Ei tarinasta sen enempää, jotta vältytään enemmiltä spoilereilta. Sarjassa pääosissa nähdään mm. Finn Jones (Danny Rand), Jessica Henwick (Colleen), Jessica Stroup (Joy), Tom Pelphrey (Ward) ja David Wenham (Harold). Heidän lisäkseen nähdään mm. Wai Ching Ho (Madame Gao), Rosario Dawson (Claire) ja Carrie-Anne Moss (Jeri), jotka kaikki ovatkin tuttuja muista Marvel/Netflix sarjoista. Näyttelijät tekevät hyvää työtä ja itse asiassa jokainen heistä on todella hyvä. Finn Jones on todella hyvä ja sopiva valinta Iron Fistiksi ja Jessica Henwick sopii todella hyvin Colleen Wingin rooliin. Lisäksi täytyy mainita että Harold Meachumin rooli on mielestäni David Wenhamin parhaita roolisuorituksia, sekä Tom Pelphrey on loistava Ward Meachum. Tämä kausi myös esittelee Davosin (Sacha Dhawan), joka varmasti on faneille tuttu hahmo. Hahmo myös kehittyy seuraavalla kaudella ja silloin ehkä moni tunnistaa hänet paremmin, mutta en siitä nyt puhu tässä enempää. Todella monessa arviossa on haukuttu Finn Jonesia ja hänen roolisuoritustaan. Itse olen kuitenkin sitä mieltä, että hyvin mies roolistaan selviytyy. Toki hahmo ei aivan vielä pääse oikeuksiinsa, muuta siitäkin huolimatta Finn Jones on roolissaan hyvä, vaikka hahmoa ehkä pitää hieman lisää rakentaa tulevilla kausilla. Oli jälleen mukava nähdä tuttuja hahmoja muista Marvel/Netflix sarjoista, mutta itse olisin halunnut nähdä vielä jonkun pääsankareista (Daredevil, Luke Cage, Jessica Jones). Toki on ymmärrettävää että Marvel haluaa jättää yhteiskohtaamisen Defenders sarjaan mutta se olisi silti ollut mukava lisä. On myös ymmärrettävää, että Marvel haluaa keskittyä pelkästään sarjan nimikko hahmoon ja tämän sivu hahmoihin. Silti toivon että Defenders sarjan jälkeen nähtäisiin sarjojen välisiä vierailuita päähahmojen kesken. Iron Fist on hyvä sarja, mutta jää silti muiden Marvel/Netflix sarjoja huonommaksi. Ei sillä etteikö se siis olisi hyvä, mutta ei vain yhtä hyvä kuin muut. Tässä vaiheessa sarjat myös toistavat liikaa samaa kaavaa kauden aikana ja ovatkin rakenteeltaan liian samanlaisia. Olihan tässä sarjassa myös yllätyksiä, mutta itse tajusin niistä suurimman osan jo hyvissä ajoin ennen kuin ne tapahtuivat. Osittain juuri siksi, että kaikki nämä Marvel/Netflix sarjat toistavat useita samoja asioita. Hahmona Iron Fist on mielenkiintoinen ja hyvin toteutettu tähän sarjaan. Silti hahmon taustoja oltaisiin voitu valottaa lisää ja takaumia olisi saanut olla enemmän. Toivottavasti takaumia nähdään lisää seuraavalla kaudella. Toki Dannyn tausta on todella yliluonnollista ja samalla siis kallis toteuttaa, jonka takia sitä ei varmaan käydäkään niin tarkoin läpi. Toki sarjassa mainitaan, mistä Danny sai Iron Fist voimat, mutta tietenkään tätä tapahtumaa ei näytetä. Mielestäni sarjassa olisi saanut myös olla enemmän toimintaa ja taistelukohtauksia. Kausi myös hieman lässähtää loppua kohden ja loppu pahis on ennalta arvattava ja huono ratkaisu kauden lopetukseksi. Oli myös täysin turhaa niin sanotusti vaihtaa Dannyn vastustaja, vaikka sillä olikin syvällisempi vaikutus Dannyn hahmon kannalta. Silti asia oltaisiin voitu jättää seuraavalle kaudelle. Yritän pitää tämän arvion spoileri vapaana, joten en tätä asiaa tässä sen tarkemmin käy läpi, vaan jokainen kyllä tietää mistä puhun kun ovat kauden nähneet. Luonnollisesti Hand on Dannyn suurin vastustaja tällä kaudella, mutta Hand tuntuu olevan täysin erilainen kuin Daredevil sarjassa. Ensinnäkin kaikki Hand ninjat pukeutuvat eri tavalla ja ovat muutenkin huonompia kuin Daredevil sarjassa. Toki Hand on valtava järjestö, jossa on useita eri jaostoja, mutta silti itseäni häiritsi se, miten paljon erilaisia he ovat tässä sarjassa. Olisin kaivannut enemmän yhdenmukaisuutta. Kaiken kaikkiaan Iron Fist on siis ihan hyvä sarja, mutta se olisi voinut olla myös paljon parempikin. Toivottavasti jatko paranee. Toki vielä ei ole tietoa koska toinen kausi tulee, sillä Marvel/Netflix sarjoja on tulossa sen verran monta. Jostain syystä näitä sarjoja tulee aina vain kaksi per vuosi, jonka takia uusien kausien tuleminen välillä venyy. Esimerkiksi Jessica Jonesin toinen kausi on vielä tulematta ja ensimmäinen kausi nähtiin jo vuoden 2015 puolella. Eikä sitä ole vielä tulossa edes tänä vuonna. Tämä aiheuttaa sen että voi olla jo vaikea muistaa mitä aiemmin on tapahtunut. Seuraavaksi siis on vuorossa Defender ja Punisher sarjat, joista ainakin toinen tulee vielä tänä vuonna. Toki edelleen erinäiset lähteet väittävät molempien sarjojen tulevan tämän vuoden puolella, mutta se jää nähtäväksi. ",Viimeinenkin Defender on nyt täällä.
636,90.0,"Nykyään näitä tv-sarjoja tulee seurattua enemmän DVD:ltä kokonaisuuksina kuin jaksoja TV:stä. Joskus tuli todettuakin että näin sarjoista ja hahmoista muodostuu parempi kokonaiskuva eikä mitään oleellista voi jää huomaamatta.En tiennyt että sarja oli saanut Venlan parhaasta draamasarjasta että parhaasta ohjauksesta. Sarja sai myös lehdistöraadin kunniakirjan Telvis-gaalassa parhaana kotimaisena tv-sarjana ja parhaana kotimaisena tv-ohjelmana. Luin tästä kaikesta oikeastaan jälkikäteen kun sarja oli tullut kokonaisuudessaan jo katsottua. Tuosta voi päätellä kuinka vähän suomalaisia TV-sarjoja ja niiden palkitsemisia tulee oikeastaan seurattua.DVD-julkaisu koostuu kahdesta 360 minuutin paketista, jotka molemmat sisältävät sarjasta kuusi osaa sekä extroja. Tämä kahden DVD:n kokonaisuus on sama arvioida yhtenä pakettina koska kyse on kumminkin sarjakokonaisuudesta.Tarina kertoo kolmikymppisistä ihmisistä elämänsä käännekohdissa. Kaikki hakevat ratkaisuja ongelmiinsa ja myös toteuttavat niitä pakon edessä. Jokaisessa jaksossa syvennytään johonkin tiettyyn hahmoon ja tarkastellaan tätä lähemmin. Kokonaisuus liikkuu ympärillä silti. Kaikki hahmot liittyvät tavalla tai toisella toisiinsa.Juttu toimii ja on mielenkiintoinen. Kyseessä ei ole mitään nykyajan siirappia tai lässytystä vaan oikean elämän tyylistä meininkiä vaikeuksien ja ratkaisujen ääreltä. Aiheesta saadaan silti revittyä monet hymyt kasvoille. Tarina rullaa eteenpäin ja säilyy mielenkiintoisena loppuun saakka. Hahmojen henkilökemiat toimii ja roolivalinnat on osuneet nappiin. Ohjaus toimii, leikkaus on hauskaa. Sarjan seuraaminen sai jopa pienen addiktion päälle. Sitä oli saatava nähdä lisää aina kun oli tilaisuus rentoutua TV:n ääressä.",Tarina rullaa eteenpäin ja säilyy mielenkiintoisena loppuun saakka.
637,40.0,"Kun televisiosarja perustuu kahden pääosanäyttelijän väliseen säkenöivään kemiaan, ja tuotanto päättää pudottaa toisen staroista pois kuvioista (toim.huom. aivan kuten Leffatykki.comin uutisosio ""ennusti"" jo elokuussa 2013), syntyy Homelandin neloskauden kaltaisia lässähdyksiä. Edes Claire Danesin pätevyydellä ei ole mitään merkitystä, jos, ja kun, hänen kulttihahmonsa Carrie Mathison syöstään puoli vuotta kolmoskauden tapahtumien jälkeen taisteluun, jossa tylsyys on terroristejä väkevämpi voima.Israelilaiselta Sodan vangit -sarjalta lähtökohdat ominut Isänmaan puolesta on kuin varkain edennyt jo neljännelle kaudelle. Väistellyt salaliittojen ja mielen oikkujen ansakuoppia (jenkkiläisten ihan joka paikkaan yltävien kamerayhteyksien kanssa), vain jotta se voisi todeta olevansa eksyksissä Pakistanin hiekka-aavikoilla. Eikä apua löydy mistään, kun diplomaatit jauhavat saleissaan. Tuhansien kilometrien päässä sankaritartaistelijaäiti Mathisonista oleva jälkeläinen on silkka sivuseikka, kun Haissam Haqqani (turkkilaissyntyinen Numan Acar) käy pyhää sotaansa USA:n joukkoja vastaan ja oman maan etu vaatii Carrieta jopa vamppaamaan pakistanilaisnuorukaisen (intialainen Suraj Sharma) pauloihinsa. ",Tällä kertaa tylsyys on terroristejä väkevämpi voima.
638,80.0,"Craggy Island on saari Irlannin länsirannikolla. Irlanti on valtaosin katolinen maa. Katolinen kirkko on keskusjohtoinen ja Craggy Islandin seurakuntaa hallinnoi kolme pappia. Ensimmäinen heistä on Ted Crilly (Dermot Morgan),  Dougal Maguire (Ardal O'Hanlon) on toinen ja pisteenä iin päällä on Jack Hackett (Frank Kelly). Dougal on rajoittuneesti naiivi hölmö jonka todellisuudentaju on aika rikkonainen, Jack on marinoinut elimistönsä vakuuttavalla määrällä etanolia ja Ted on jokseenkin ainoa järjissään oleva persoona ja viskattu saarelle eräiden kadonneiden rahojen vuoksi. Trion taloutta hoitelee rouva Doyle (Pauline McLynn) ja hän pitää teen tarjoamisesta. Peräjunttilan pappilaan juuttuneet epäonnistujat ovat komedian lähtökohtana ja samaa huumoria revitään myös sivuhahmoista joiden hupikruunu (Allekirjoittaneen mielipide) on piispa Len Brennan (Jim Norton) joka kulkee ovista avaamatta niitä ja saa potkun perseelleen.Kekseliästä nimeä Isä Ted kantava komedisarja on todellista kansainvälistä yhteistyötä. Se on brittiläisen yhtiön tuottama, mutta sen näyttelijät, käsikirjoittajat ja miljöö ovat erittäin irlantilaisia, joten ääriperinteisestä brittihuumorista ei ole kyse. Ensimmäinen hyvä piirre isä Tedin toilauksissa on huumorin yleismaailmallisuus. Vaikka sarjan päähenkilöt ovat pappeja ei hahmojen ammattia erityisemmin vatvota. Ted, Dougal ja Jack ovat yleisinhimillisen huvittavia hahmoja joiden ainoa tervejärkinen persoona joutuu luovimaan kahden ääliön aiheuttamissa ongelmissa ja aiheuttaa niitä itsekin pyrkiessään pakoon metaforisesta helvetistään. Luonnollisesti triosta huolehtiva rouva Doyle on myös hupaisa hahmo yliampuvasti huolehtivan sorsamuorin elkeineen. Päähenkilöiden lisäksi sarjassa poikkeaa myös vakuuttava lauma auktoriteetteja, virkaveljiä ja ihan vain paikallista asujaimistoa. Toinen hyvä piirre ja se mikä antaa koko sarjalle miellyttävän jälkimaun on sen lämpimyys. Jokaisessa hahmossa on jokin koominen piirre ja sarjan vakaa keskipiste ei myöskään ole immuuni säännölle.Dermot Morgan on nimiroolin järkevä persoona ja piispa Brennania aiheesta pelkäävä pappismies joka ei ole kovinkaan pyhä. Hän on pääasiassa komedian straight man ja antaa pöhkömpien hahmojen toheltaa. Paitsi silloin kun Ted itse on tohelona. Ardal O'Hanlon on ehtymättömän optimismin ja avomielisyyden ääni joka ei ymmärrä itse asiassa mistään mitään. Frank Kelly on pappistrion puhtaasti koomisin hahmo ollen kiroileva, wiinaa hörsivä ja erittäin törkeä persoona jonka keho kestää jos jonkinlaiset korvikkeet. Pauline McLynn pitää huolen epäonnisesta triosta ylihuolehtivan ankan elkein. Sivurooleista erityisen voimakkaasti jää mieleen Jim Nortonin raivokkaasti tulkitsema piispa Brennan jonka sanavalinnat eivät pelaa ammatin kanssa yhteen. Kokonaisuutena näyttelijät ovat rooliensa tasalla ja roolit ovat pääasiassa hupsuja.Kokonaisuutena Isä Ted noudattaa brittikomedian periaatteita siinä että vahingonilo on komedian perusteena ja päähenkilöille on helppo nauraa. Lisäksi se tietty peräjunttilan eksoottisuus varmistaa kaiken menevän pieleen ja isosti.",Epäbrittiläistä brittikomediaa Irlannista.
639,90.0,"Itse Valtiaat, tuo maanmainio poliittinen piirrossarja julkaisi vuonna 2003 Avaruusmusikaali DVD:n. Se sisälsi hulppeanhauskan Avaruusmusikaalin lisäksi Operation ESC-nimisen minifilmin. Nyt Itse Valtiaista on julkaistu myös toinen DVD, joka näyttää katsojille kuudennen tuotantokauden syksyn 2003 ohjelmiston.Luvassa on siis tietokoneella piirrettyjä poliitikkoja, joihin lukeutuu muunmuassa Paavo Lipponen, Tarja Halonen, Ville Itälä ja Matti Vanhanen. Nämä ja muut hahmot seikkailevat eduskunnassa, ja se on kaiken lisäksi hauskaa katsottavaa, kiitos ajankohtaisten vitsien ja hienojen ääninäyttelyjen. Ääninäyttely on ammattimaista. Imitaattorit saavat pikselimössön kuulostamaan siltä, miltä niiden kuulostaakin olla.Jaksoja on levylle tungettu yhteensä 15. Näihin lukeutuu mm. Antti Puolittaa, Ruusunnuppu, 200 apinaa ja Poliittisten ruumiiden yö-jaksot. Kaiken lisäksi saadaan nauttia vielä Itse Valtiaiden tekoprosessin näkemisestä. Luvassa nimittäin: Näin tehdään Itse Valtiaat-dokumentti.Dokumentti on kyllä hyvin yhdentekevä, eikä se pärjää todellakaan esimerkiksi Indiana Jonesin DVD-julkaisun materiaalille.Kaikenkaikkiaan levy sisältää hauskuutta monta tuntia. Tämä kaikkien Itse Valtiaista nauttivien pitäisi nähdä! Vielä kun jaksaisi odottaa sitä Kuningasmusikaalin DVD-julkaisua... huoh...",Hauskuutta monta tuntia.
640,90.0,"Mainio poliittinen tv-satiiri Itse Valtiaat venyi ensimmäisen kerran pitkäksi elokuvaksi vuonna 2002. Suomen poliittinen eliitti menee sekaisin, kun Texasin kokoisen meteoriitin ilmoitetaan törmäävään Suomeen. Pelastuksen keksii kuitenkin Paavo Lipponen, joka haluaa pois maapallolta ""Kekkosen raketilla""...Itsevaltiaat on mainio tv-sarja, eikä heikompia jaksoja ole tullut eteeni kuin muutamia. Avaruusmusikaali ei tunnu pitennetyltä jaksolta, vaan homma toimii erinomaisesti pitkässä muodossa. Viihdettä ja onnistunutta huumoria piisaa, säestyksenä toimiessa mainiolla ""Menneisyyden vangit""-cd:llä erikseen julkaistut laulut. Ääninäyttelijätkin hoitavat tunnetusti homman kotiin. Näin toimivan elokuvan katselee mielellään monta kertaa uudelleen.","Ei tunnu pitennetyltä jaksolta, vaan homma toimii erinomaisesti pitkässä muodossa."
641,80.0,"Britti/mustan huumorin suurena ystävänä brittiläinen komediasarja Jam oli jo pitkään mielessäni poltellut jonkinlaisena mustan huumorin  ""graalinmaljana"" ja Amazonissa siihen törmättyäni päätin kyseisen sarjan tilata.Chris Morris (Brass Eye, Jam ym.) on jo moneen kertaan briteissä leimattu vähintään sekopääksi, jonka tekemisissä on hyvin anarkistinen ote: huumoria saa ja voi tehdä mistä tahansa.Jam on kuudesta jaksosta koostuva ""sketsi-sarja"", jonka ""sketsit"" käsittelevät kuolemaa, hyväksikäyttöä, itsemurhaa ja ym. aiheita, joita ei yleensä sketsiviihteessä ole käsitelty. Sarjan jokainen jakso alkaa Morrisin monologilla, jotka ovat kaikessa häiriintyneisyydessään hauskoja. Itse sketsit ovat suurimmilta osin todella hyviä. En muista että koskaan olisi sketsisarja jättänyt samanlaista oloa kun tämä sarja jätti. Mm ensimmäisen kerroksen parvekkeelta hyppivä itsemurhaaja on sketsi, mikä samanaikaisesti naurattaa ja hirvittää.Dvd-julkaisu itsessään tekee pilaa kaikenmaailman spesialieditioneista. Julkaisulla on yli 300 minuuttia extroja, joista suurin osa on muokattu katselukelvottimiksi. Sarjan näyttelijät ovat suurilta osin samoja kuin Jamin jälkeen tulleessa Big Trainissa. Suomessa tunnetuin näyttelijänimi taitaa olla Mark Heap, joka on tuttu mm Spacedista, Green Wingistä ym.   ",Mustaakin mustempaa.
642,60.0,"Jaa, James Nesbittkö mukavan näköinen mies? Jekyll (ja Hyde) -sarjassa, klassikkotarinan modernissa versiossa, voi todeta, että Nesbitt ei välttämättä ole sen näköinen ja oloinen tyyppi, johon jokainen haluaisi törmätä pimeällä kujalla.Tämän kuusiaosaisen jännityssarjan perusasetelma on seuraava: Tom Jackman (Nesbitt), leppoisa tohtori ja perheenisä, havaitsee itsessään muutoksen. Vähän väliä hän huomaa kadottavansa itsensä hallinnan ja muistinsa tuolta ajalta. Tieteen miehenä Tom päättää ryhtyä tutkimaan asiaa ja tekee samalla kaikkensa, jottei perhe joutuisi kokemaan minkäänlaista harmia hänen kohtauksistaan. Vaimo Claire (Bellman) tulee tietysti epäluuloiseksi miehensä toimista. Vähitellen käy ilmi, että Jackmanin monin tavoin estoton toinen minä, herra Hyden kauhistuttava inkarnaatio, kiinnostaa tieteen nimissä muitakin kuin tohtoria itseään.Jekyll (ja Hyde) toimii paljolti James Nesbittin muuntautumiskyvyn varassa. Nesbitt on lähes ällistyttävä roolissaan, sillä hän ei tarvitse Hydeensä kilokaupalla pakkelia, CGI:tä tai oikeastaan paljoa mitään muutakaan ulkoista antaakseen itsestään kuvan tosi pahana tyyppinä. Siinä on taas yksi todiste siitä, ettei ulkonäkö ole kaikki. Gina Bellmanin viileänkuuma Claire-vaimo ei ole hahmona läheskään yhtä kiinnostava kuin Nesbittin ”Jekyll”, mutta Bellman on silti jatkuvajuonisen sarjan kehityksessä tärkeä tukipilari. Muut hahmot ketkusta Peter Symestä (osaansa turhan mukavannäköinen Lawson) väkinäisen hauskaan etsiväpariin (Syal & Woolgar) jäävät auttamattoman ohuiksi. Michelle Ryanin muikea Katherine Reimerkin latistuu tarinan loppua kohti kuin käsikirjoittaja Steven Moffat ei olisi jaksanut miettiä hahmolle kunnon käyttöä. Heitä katsellessa voi miettiä, olisiko Jekyll (ja Hyde) voitu toteuttaa vielä paremmin vain kolmen tai neljän näyttelijän voimin ja vaikka dogma-tyylillä.","James Nesbitt loistaa pääroolissa, mutta käsikirjoitus olisi vielä vaatinut työstämistä."
643,80.0,"”I’m coming.”Moderni versio Robert Louis Stevensonin klassikkoromaanista alkaa tehokaan salaperäisesti, vaikka sarjan nimestä voi päätellä kaiken oleellisen. Tom Jackmanilla (Nesbitt) on nimittäin semmoinen ongelma, että herran ilkeä alter ego pyrkii vähä väliä pintaan. Jackman pyrkii keksimään tilalleen ratkaisun, mutta saa yllättäen tietää kenties olevansa uudelleen syntynyt tohtori Jekyll / herra Hyde. Koska ”puoliskot” eivät ole tietoisia toistensa tekemisistä, pyrkii Tom suojelemaan perhettään ailahtelevalta idiltään. Lisäksi Tomin persoonallisesta persoonallisuusongelmasta tuntuvat olevan kiinnostuneita muutkin kuin psykiatrit.Oi kyllä, sarja väittää pokkana Stevensonin teoksen tapahtumien olevan totuuspohjaisia. Tämä Steven Moffatin idea ei kuitenkaan oikeastaan haittaa, sillä kyseessä ei ole mikään kesy sovitus. Turvavöiden kiinnittäminen ennen sarjan katselua on kannatettava ajatus, sillä yllättäviä ideoita ja vauhtiakin piisaa.Moffat tietää, miten katsoja hurmataan. Esimerkiksi pilottijakson alku on niin tehokas, että katsoja on välittömästi koukussa. Tämän jälkeen tarinan kertominen useamman henkilön näkökulmasta tai viivytellenkään ei ole juuri haitaksi. Jackmanin tilan luonne ei ole mikään arvoitus, mutta kun sen taustaa hiljalleen selvitellään, nauliintuu katsoja istuimen etuosaan. Siitä paikasta onkin loistava näköala James Nesbittin erinomaisen tuplaroolisuorituksen seuraamiseen. Tomina hän on hillitty ja ennen kaikkea uskottavan pelokas. ”Hydena” hän sen sijaan revittelee ja näyttelee jopa viihdyttävällä tavalla yli. Hillityssä ja mieleen jäävässä roolisuorituksessa muut näyttelijät epäonnistuvat. Vain Nesbittin näyttely vastaa hahmo(j)a: ”Hyde” on pelottava ilmestys ja hyvä vastapari Tomille. Nesbittin ansiosta sarja onkim parhaimmillaan sarja seuratessaan ”Hyden” vaiheita. Tällöin katsoja viedään välillä myös hiiviskelevän kauhun puolelle, mikä ei suinkaan johda huonoihin lopputuloksiin vaan sarjan parhaisiin hetkiin. Tunnelma on taattu.Tehokkaiden alkuasetelmien ja loistavan tunnelman virityksen jälkeen onkin pettymys, että sarja matkaa lopussa kohti suurta välienselvittelyä suuren selityksen sijasta. Kuusiosainen sarja lipeää nimittäin näkyvästi kohti viihteellisyyttä loppua lähetessään. Tämä on sääli myös siksi, että sarja ei pysy nimelleen uskollisena. Pelkkä ”Jekyll” sarjan nimenä viittaa enemmänkin Jackmanin omaan valintaan toimissaan ”Hyden” kanssa. Sarjassa kuitenkin seurataan vain tovi Tomin moraalista murenemista, missä olisi ollut paljon aineksia. Nyt lopetuksen sävy lipsahtaa siis syystäkin pettymyksen puolelle.Kuusi jaksoa kuitenkin vierähtää ohi nopeasti, sillä typistetyllä pituudella sarja varmistaa tuoreutensa. Kertakohtaaminen tämän herrasmiehen kanssa riittääkin. Hieman tosin jää kolkuttelemaan merkintä DVD:n kannessa: Jekyll - Series 1 ei kuulosta parhaalta mahdolliselta nimeämisvaihtoehdolta, jos tarinan piti olla alun perinkin vain kuusijaksoinen. Nyt sarjan lopetus on sentään tyydyttävä kevyessä arvuuttelussaan. Kuka sanokaan viimeisen sanan - ja kenen suulla?","Särkyneitä peilejä ei sentään nähdä, mutta valot vilkkuvat senkin edestä. Energisyydestä ei kuitenkaan ole pulaa."
644,80.0,"Alun perin Jericho lopetettiin toisen tuotantokauden kahdeksannen jakson jälkeen, liian vähäisen katsojalukumäärän takia, mutta CW on nyt päättänyt nostaa sarjan takaisin pinnalle ja täten sarjan tekemistä on päätetty jatkaa.Jericho kertoo ydinräjähdyksen jälkeisestä maailmasta. Keskipisteenä on pieni kaupunki, nimeltä Jericho. Jerichossa on hyvä yhteinen ilmapiiri ja täten lähes jokainen asukas tuntee toisensa. Onnellisia hetkiä piisaa ja kaikki menevät hyvin, kunnes ydinpommi räjähtää Jerichon lähettyvillä. Nyt kuvioissa on mukana ahneus, köyhyys, vähäinen ruoka, hylätyt talot, kuolleet sukulaiset, joten kuten olettaa voi, Jerichon yhteisö ei olekaan enää niin leppoisa ja mukava. Eikä kauaa mene, kun jokainen muu kaupunkikin haluaa täyttää ruokavarastonsa. Salaisuuksia syntyy, ihmissuhteet joutuvat koville, eikä mikään ole enää ennallaan. Näillä eväillä alkaa sarja, joka kertoo ydinräjähdyksen jälkeisestä maailmasta Jerichon asukkaiden silmin.Jericho ei ole kuten muut nykypäivän menestyssarjat. Se ei keskity suun ammolle jättäviin twisteihin, taikka nopeatempoiseen tarinankerrontaan, vaan pääpainotteena ovat nimenomaan sarjan hahmot ja heidän selviytyminen rähjäisessä ympäristössä, kuten myös kaupungin uudelleen rakentaminen, sekä ongelmien ja välien selvittely muiden kaupunkien kanssa. Aivan jokainen kaupunki ei tosin keskity vain uudelleen rakentamiseen, vaan suunnitteilla on jokin aivan muu raaempi ja pelottavampi kohtalo, mitä osa Jerichon asukkaista yrittää saada selville.Ohjaustyö on kaikin puolin onnistunutta, nimittäin kuvakulmat ja oikeanlainen musiikki luovat Jericholle oikeilla hetkillä juuri sopivan tunnelman. Musiikki on nimittäin varsin onnistuneesti laitettu intensiivisiin kohtauksiin nopeatempoisempana ja samoin on myös kameratyöskentely, nimittäin intensiivisiin tilanteisiin paniikkia ja hätäistä olotilaa luodaan hieman heiluvalla kuvaustyylillä ja nopeilla leikkauksilla. Rauhallisissa tilanteissa homma etenee hieman hitaammilla leikkauksilla ja rauhallisemmalla musiikilla. Visuaalinen ilme on myös kohdallaan, nimittäin rähjäinen ympäristö, hylätyt talot, ym. tyypillinen ympäristön kuva ydinräjähdyksen jälkeiselle maailmalle tuntuu varsin aidontuntuiselta. Jerichossakin katsoja huomaa muutoksen, vaikkei hän kauaa kerkeä sitä tavallista leppoisaa Jerichon kaupunkia nähdä. Näyttelytyökin on jokaiselta yksilöltä erinomaista. Periaatteessa Jerichon päähenkilön roolissa esiintyy Jake, jota näyttelee Skeet Ulrich. Ulrich tekee loistavan roolisuorituksen omaksumalla hahmonsa aivan täysin ja tekemällä siitä varsin aidontuntuisen eläytymällä rooliinsa loistavasti. Ulrich tuo hahmostaan hienosti esille johtajatyypin aineksia. Vaikkei hän itse kaupunkia johdakaan, katsoo moni häntä silti eräänlaisena johto-hahmona. Lennie Jameskin tekee hienon roolisuorituksen salaperäisenä miehenä, joka on juuri muuttanut kaupunkiin perheineen. Lennie tuo hahmostaan esille hyvin salaperäisyyden, mutta tuohon perheen isän rooliin hän olisi voinut panostaa hieman enemmän, hän ei nimittäin vaikuta isältä ollenkaan. Kenneth Mitchell tekee loistavan roolisuorituksen Jaken velipoikana, Ericin roolissa. Hän on hieman sympaattisempi hahmo, kuin Jake ja pientä kränääkin on velipojan kanssa, minkä Mitchell tuo hahmostaan hyvin esille. Brad Beyer esittää farmeria, nimeltä Stanley. Hän on taas ehkä hieman rauhallisempi persoona, mutta silti tavallinen mies henkilö, joka puolustaa omaisuuttaan ja lähimmäisiään loppuun saakka.  Shoshannah Stern esiintyy Stanleyn mykkä-siskona  Bonnien roolissa. Hän lienee ainoa mykkä hahmo koko sarjassa ja on omaksunut hahmonsa todella hyvin, nimittäin hän saa katsojan tuntemaan että kyseinen henkilö olisi oikeasti mykkä. Jaken ja Ericin äidin roolissa esiintyvä Pamela Reed tekee loistavan roolisuorituksen, nimittäin hänen kemia poikiensa kanssa pelaa loistavasti. Hän tuo sopivasti lämpöä äiti-hahmoonsa ja tekee täten varsin uskottavan roolisuorituksen. Erik Knudsen tuo tapahtumiin näkökulmaa vanhempansa menettäneen surumielisen teinipojan silmin, minkä Knudsen on onnistuneesti tuonut hahmostaan esille. Periaatteessa voisin sanoa, että yksikään hahmo Jerichossa ei ole huonosti kirjoitettu, vaan jokaisella on oma homma ja jokainen näyttelijä omaksuu hahmonsa todella hyvin. Hahmot kehittyvät sarjan aikana todella isoiksi persooniksi ja läheisiksi katsojalle.",Omassa genressään Jericho on lajityyppinsä parhaimmistoa.
645,90.0,"Earthworm Jim on suorastaan arkkityyppi kulttikelpoisesta teoksesta. Sen tekninen toteutus ei hivele silmiä, mutta ei myöskään raavi ärsytyskynnystä ja se on jollain todellisuutta vääristävällä tavalla vinossa. Tässä tapauksessa humoristisesti vinossa, sillä hahmot ovat sekapäisiä, juonet epäloogisia ja meininki on muutenkin outoa ja luojankin (Doug TenNapel) tapaaminen sattuu sekalaisen kohelluksen keskellä.Avaruudesta putosi supervoimat antava puku ja se sattui putoamaan kastemadon päälle. Kyseinen kastemato tunnetaan nimellä Jim (Dan Castellaneta) ja superpuvun lisävarusteina on sädepyssy ja taskuun mahtuva avaruusalus. Supersankari tarvitsee luonnollisesti apurin ja koiranpentu nimeltään Peter (Jeff Bennett) hoitaa sen osuuden, joskin hänellä on Hulkin tavoin tapa riehaantua ja iskeä kaikki pirstaleiksi. Jimin yksisuuntaisen romanttinen intressi on Insectikan prinsessa What's-Her-Name (Kath Soucie) ja tietysti mukana on epämääräinen limanuljaska Snott (John Kassir). Vastapuolta 'johtaa' Insectikaa vallanhimoisesti tyrannisoiva kuningatar Slug-For-Butt (Andrea Martin) jonka koko nimi ei mahdu tähän artikkeliin. Sykkivällä, turvonneella, hikisellä, märkivällä ja epämuotoisella kuningattarella on luonnollisesti apurina avaruuspukuun pukeutuva lintu Psy-Crow (Jim Cummings) ja superpuvun luoja professori Monkey-For-A-Head (Charles Adler) ja tämän apina Professor-For-A-Head. Kaiken pahuuden ruumiillistaa Evil the Cat (Edward Hibbert), jonka juoni tuhota maailmankaikkeus ei ole kovinkaan pitkälle harkittu ja tietysti megalomaaninen kultakala Bob (Jim Cummings). Jokaisella supersankarilla on tietysti paha vastineensa ja Jimin sellainen (Dan Castellaneta) syntyi myrkkyjätteen ja valokopion tuloksena. Juonenkäänteet ovat siis järjettömiä ja Koska henkilögalleria on mitä on ovat näyttelijät riemukkaan yliampuvassa vedossa. Dan Castellaneta on huutonauruhauska Jim joka ei neljästä aivostaan huolimatta todellakaan ole järjen jättiläinen ja jonka yleisin ratkaisu ongelmiin on mielipuolinen räiskiminen. Jeff Bennett ja Kath Soucie pysyvät varsin hillittyinä, sillä he sattuvat olemaan niitä tervejärkisimpiä persoonia ja eivät missään nimessä avuttomia.Roistogalleria on silkkaa riemukkaan yliampuvuuden naurumekkalaa missä ei säästellä paukkuja. Dan Castellaneta vetää Jimin maneerit 11:n tuolle puolelle pahana Jiminä ja Andrea Martinin tietoisesti valittu sekopäisyys on nautinnollista. Charlie Adler repii paatoksellista hupia apinapäisenä hulluna tiedemiehenä jonka ongelmista pahin on hänen päänsä joka ei ole hänen täydessä hallinnassaan. Edward Hibbertin matalan leppoisa baritoni on jyrkkä vastakohta luihulle Evil the Catille joka suhtautuu jokaiseen vastoinkäymiseen stoalaisella tyyneydellä ja jonka kätyri (John Kassir) on varsin älyllinen ja tarkka. Jim Cummings kuitenkin kruunaa hupaisuuden megalomaanisena Bobina jonka suurin turhautumisen aihe on kalojen äärimmäisen vähäinen älykkyys. Sywän Etelän laahaavalla aksentilla sekoileva kultakala on kuitenkin silkkaa lämmittelyä epämääräisen lintumaiselle Psy-Crowlle jonka oveliin juoniin kuuluu mm. selostajan (Jeff Bennett) uhkaaminen molekyylien hajauttamisella, yleisölle puhuminen ja muutenkin nauruhermojen repiminen sekopäisillä repliikeillä.",Slkkaa kulttikamaa.
646,70.0,"Frendien päätyttyä alkoi Joeyn oma spin-off -sarja. Joey Tribbiani (Matt LeBlanc) muuttaa New Yorkista Hollywoodiin luomaan näyttelijän uraa. Perillä Los Angelesissa hän tapaa siskonsa Ginan (Drea de Matteo) ja tämän älykköpojan Michaelin (Paulo Costanzo) sekä tutustuu viehättävään naapuriin Alexis Garrettiin.Joey on tilannekomediaa, joka perustuu suurelta osin Joeyn tyhmyyteen joka viedään vielä pidemmälle kuin mitä se oli Frendeissä. Vastapainona Joeyn tyhmyydelle toimii Michaelin älykkyys. Joey yrittää myös saada muutoksen aikaan Michaelin naisasioihin.Sarjaa tehtiin yhteensä vain 47 jaksoa, sillä se lopetettiin kesken toisen tuotantokauden lopulla matalien katsojalukujen vuoksi. Vaikka Joeya olisi mielellään seurannut enemmänkin, sen lopettaminen oli järkevä päätös, sillä huumori ei toimi yhtä hyvin kuin Frendeissä. Ensimmäinen tuotantokausi sisältää 24 jaksoa, ja se on saatavana 6 levyn boksina.",Huumori ei toimi yhtä hyvin kuin Frendeissä.
647,80.0,"Joku kaltaiseni on 3-osainen suomalainen trilleri joka kertoo näyttelijäkuuluisuuden piinasta. Tuskaa ja irvistystä aiheuttaa kuuluisuudelle nimeltään Petteri Summanen skitso heeba, joka muistuttaa ulkoisesti ällistyttävän paljon Summasta. Lisäksi upporikkaalla höynällä on taloudelliset mahdollisuudet hioa myös muitakin ominaisuuksia esikuvansa mallin mukaisiksi.Ennakkolätyltä katsottuna TV-sarjan loputtua tuli tunne, että tämä oli vain pintaraapaisua. Juonta ja persoonia kypsytellään mukavasti, mutta sitten kaikki onkin jo ohi. Harmi, sillä hahmoja olisi voinut syventää jatkamalla sarjaa esim. 6-osaiseksi. Samoin tietyille tapahtumille olisi saatu jatkumoa. Nyt kaikessa kiireessä yksittäiset tapahtumat kuitataan lyhyesti – liian lyhyesti. Perusteellisemmalla käsittelyllä sarjasta olisi voinut tulla alan merkkipaalu.Petteri Summanen on guru. Hänelle olisi täydet mahdollisuudet kansainväliseen läpimurtoon. Eri lajityyppien pariin Summanen kotiutuu täysin, vaikka päällimmäisenä genreleimana onkin komedia. Uskomaton muuntautumiskyky myös Joku kaltaiseni –sarjassa tulee hyvin esille. Sympaattisen aviomiehen ja kaksoisroolin toisena osapuolena häiriintyneen äkkimiljoonikon hahmot hoituvat uskottavasti ja ilman töksäyksiä.",Perusteellisemmalla käsittelyllä sarjasta olisi voinut tulla alan merkkipaalu.
648,100.0,,"All in all, hieno paketti."
649,90.0,"Jurismia! on Matti Kuusiston ohjaama ja vuonna 2002 valmistunut komediasarja, joka parodioi lakisarjoja. Jurismia! on jatkoa Kummelin tyyppien tekemille Lääkärit tulessa - sekä Lihaksia ja luoteja -sarjoille. Työryhmä on sama kuin aiemmissa komediasarjoissa eli pääosia näyttelee Silvennoinen-Kahilainen-Hela -kolmikko. Sarjaa julkaistiin yhteensä kymmenen jakson verran.Sarja keskittyy lähinnä kahden tyhmän ja epäpätevän tohelon juristin Kollin (Silvennoinen) ja Lyhkäsen (Kahilainen) kommelluksiin ja yrityksiin ratkaista juttuja. Kolli ja Lyhkänen ovat myös hieman epäonnisia ja ajattelemattomia lakimiehiä, joille sattuu ja tapahtuu. Sarjassa syyttäjänä toimii Markkinen (Hela), tuomarina Jarni Ero (Roine) ja laamannina toimii jo legendaksikin muodostunut, kirkasääninen vanha kunnon Jukka-Emil Vanaja (Vihinen).Sarjassa vierailee monia suomalaisen elokuvamaailman ja musiikkimaailman tähtiä mm. Vesa-Matti Loiri, Martti Syrjä, Kari Väänänen, Martti Suosalo, Juha Laitinen, Oiva Lohtander, Jari ""Pulkkinen"" Salmi ja Samuli Edelmann.Jurismia!-sarja herätti ilmestyessään paljon arvostelua kuten edeltäjänsä Lääkärit tulessa sekä Lihaksia ja luoteja. Etenkin Heikki Vihisen esittämä invalidi Vanaja on joutunut monen kriitikon ja jeesustelijan kynsiin.1.jakso: Luottamus. Vierailijoina Kari Väänänen ja Martti Syrjä.2.jakso: Kiinteistövälitystä. Vierailijoina Jari Salmi ja Juha Laitinen.3.jakso: Douppinkia,douppinkia. Vierailijana Vesa-Matti Loiri4.jakso: Virheitä ja viihdebisnestä. Vierailijoina Nylon Beat sekä Martti Suosalo.5.jakso: Vierailijana Samuli Edelmann6.jakso: Mulkku on murhattu osa 1. Mukana mm. Laura Malmivaara7.jakso: Mulkku on murhattu osa 2.8.jakso: Jaques Pernoocola Aux Bruexelles. Vieraana Jope Ruonansuu.9.jakso: Larvannon kujanjuoksu. Vieraana Oiva Lohtander.10.jakso: Kostaja kiven sisältä.Jurismia! jatkaa aika pitkälti samoilla linjoilla kuten aiemmat sarjat. Tämä on tuttua ja taattua Kummeli-laatua. Mikäli olet pitänyt aiemmista Kummeli-työryhmän tuotoksista, pidät myös varmasti tästäkin.","Mikäli olet pitänyt aiemmista Kummeli-työryhmän tuotoksista, pidät varmasti tästäkin."
650,80.0,"Varsin näppärä kuvaus kotikyläänsä saapuvasta Old School-sheriffistä, ja tämän edesottamuksista juuriensa ja itsensä etsimisen matkalla. Reissuun mahtuu mukaan toimintaa, vanhoja kaunoja sekä kuvausta Amerikkalaisesta ""etelä-valtioiden"" kulttuurista ja nykypäivän ongelmista. Justified miljöineen sekä hahmoineen tuo uusia tuulahduksia Draama/Toiminta sarjojen genreen ja erottuu siksi joukostaan erittäin positiivisesti. Harvoin jenkki-sarjat kertovat heinähattujen elämästä ja varsinkaan sen nurjemmasta puolesta vai mitä? Ei Justified pyri olemaan syvällinen tai taiteellinen mutta on sarjassa aistittavissa muutakin sanomaa kuin yhden miehen kasvutarina.Näyttelystä sen verran, että se on erittäin taidokasta ja uskottavaa. Jokaisella hahmolle on onnistuttu luomaan oma tunnistettava tyylinsä, mikä tuo henkilöitä entistä aidoimmiksi sarjan edetessä.Timothy Olyphant tekee hahmolleen (Sheriffi Givens) särmikkään tyylin pyssyjä heiluttavana sheriffinä nykyajan yhteiskunnassa, joka varmasti puhuttelee niin mies kuin naiskatsojia.Walton Goggins (Boyd Crowder) ei myöskään kalpene Olyphantin rinnalla Sheriffi Givensin rikolliseksi muuttunena nuoruuden ystävänä. Miesten henkilökemiat toimivat erittäin hyvin ruudulla, joka tuo aitoa fiilistä hahmojen välille.",Fire in the hole!
651,80.0,"Vuoteen 2000 asti ainoa Larry David, mitä televisiosta oli nähty, oli Jerry Seinfeldin paras kaveri George Costanza. Neuroottinen, pinnallinen ja helpointa mahdollista menestystä metsästävä arjen antisankari. Seinfeld itse oli Seinfeld, Davidin alter egon ruumiillistumana nähtiin Jason Alexander. Davidin työ oli vierailla nokkelissa äänirooleissa sekä kirjoittaa, tuottaa ja luoda modernin sitcomin monumentti.Vuosituhannen vaihteessa näytti siltä, että lähtökysymykseen saadaan vastaus: HBO:n uudessa tilannekomediassa Larry David esittää itseään. Vankan itseinhon uhria ja ihmiskunnan vihaajaa. Medialukutaidon perusteet omaava katsoja erottaa silti visusti toden fiktiosta ja ymmärtää, että tämä David on paisuteltu versio siitä Davidistä, joka tunnetaan kameroiden ollessa suljettuna.Sitten David heittää kierrepallon: ""Se Larry David, jonka näette sarjassa, on oikea Larry David! Ei se, jonka näette tosielämässä."" Persoonallisuuspsykologian ammattilaiset löytävät taatusti selvän selityksen edeltävälle, mutta maallikolle lausunto America in Primetime (2001) -dokumenttisarjasta on mullistava. Miksipä fiktiivinen sarja, jossa David pääsee ilmaisemaan aitoja tuntojaan ja epäimartelevaa puoltansa, ei siis voisi olla yhtä todellinen kuin se, jota pidämme tosielämänä? David on koko uransa ollut hyvin huomaamattomalla ja helposti ymmärrettävällä tasolla filosofien lempikysymysten äärellä.Jäitä hattuun ei ole virallisesti suoraa jatketta Seinfeldille (1989-1998), mutta sen tunnistaa sellaiseksi. Kuka muka tietää, kummasta sarjasta on kyse, jos yhden jakson premissi perustuu sille, ettei päähenkilön onnistu ohittaa naista käytävällä? Seinfeldiä jopa markkinoitiin sarjana, joka ""ei kerro mistään,"" mutta kummasti siinäkin löydettiin toinen toistaan luovempia keinoja sitoa toisiinsa ohimenevät heitot ja juonenlangat, joilla ei pitänyt olla keskenään lainkaan samaa polkua. Yhtä lailla Jäitä hattuun -sarjan mitättömän mundäänit skenaariot lääkärikäynneistä ja lukottomista vessoista saavuttavat eeppisen farssin mittasuhteet, kun harvoin puhutut ja täysin irrallisilta vaikuttavat huomiot sosiaalisen kanssakäymisen moninaisessa maastossa löytävät mystisesti tien toistensa luokse mitä epämiellyttävimmissä tilanteissa. Sarja on kertoman mukaan pitkälti improvisoiden kuvattu ja näytelty, mutta se on varmaa, ettei kokonaisuudessa ole juurikaan jätetty mitään sattuman varaan.Kuka tahansa itseinhon kanssa painiva tunnistaa, mitä David sarjallaan tekee. Siinä sälytetään syyt omille niskoille kaikesta takapakista, mitä vastaan tulee, mutta samalla hiljaisesti pyydellään sitä anteeksi. Sen on tarkoitus kertoa, kuinka hankalaksi elämän voi Larryn tapainen hankala ihminen tehdä, mutta uskokaa huviksenne, että jos Larry ei välttämättä aina olisikaan oikeassa, niin ei sarjasta löydy keltään muultakaan kohtuutta. Puolituttu pahoittaa mielensä, kun Larry morjestaa kadulla, mutta ei jää turinoimaan. Sisustussuunnittelija ei suostu antamaan Larrylle Diane Keatonin numeroa, vaikka selvästi tietää sen olevan ok. Larry ei myöskään saa viedä vesipulloa teatteriin, pitää huolen teatterissa työskentelemätön rouvasnainen. Sarja on kuin persoonallisuustesti katsojalle, vaikka vastaus onkin päivänselvä: kumman puolelle astut, Larryn vai maailman?",Kuka on Larry David?
652,40.0,"Kadotettu, ei se Denzel Washingtonin tähdittämä suspense-trilleri, vaan mm Mimi Lederin (Rauhantekijä, Deep Impact) luotsaama poliittinen-katoamis-trilleri tv-sarja, jonka menestys rapakontakana jäi sen verran vaisuksi, että sarjalle ei lähdetty enempää kausia tekemään, eikä olisi kyllä tarvettakaan.Arvostetun senaattorin Jeffrey Collinsin (Nelson) vaimo Sara (Kelly) katoaa suurista juhlista kuin tuhkalumeen. FBI-aloittaa suur-tutkimukset ja hiljattain lapsen eräässä tutkinassa menettänyt Graham Kelton (Harold) ottaa tutkinassa johdon. Tapaus alkaa näyttää yllättävänkin monimutkaiselta, kun hommaan liitetään vielä muinaista salaisuutta varjeleva salaliitto. Lopulta jäljet alkavat mennä uuden tuomarin Wallace Rainerin (Cousins) läheisyyteen.Monien nyky-sarjojen vanavedessä Kadotettu on kyllä sieltä heikoimmasta päästä. Muutama ensimmäinen jakso lupaili vielä ihan kohtuullista trilleriä, mutta hommat alkoivat sen jälkeen laskea kuin pannukakku. Mihinkään asiaan ei oikein kunnolla panostettu ja välillä tuntui kuin jokainen eri-kohtaus olisi täysin irrallinen tarinaa nähden. Eikä hommaa pelasta värittömät hahmot, jotka eivät saaneet rooleinsa juurikaan mitään, ainoastaan John Allen Nelson vaimoaan etsivänä ja perhettään huoletivana isänä ja Eddie Cibrian tutkivana FBI-agenttina tekivät ainaostaan rooleistaan kohtuullisia.Myöskin Saran kohtalo jätetään välillä tyystin kertomatta. Hänen kaapajiensa motiiveihin ei puututa edes pienellä tikullakaan. Perättömiä vihjeitä kyllä satelee, niin että katsojakin on välillä yhtä perättömän sarjan katsonut. Muutama näppärä juonenkäänne ei olisi ollut pahitteeksi, nyt Kadotettu on 13-jaksoinen kliseiden ja ennalta-arvattavuuden juhlasarja.",Monien nyky-sarjojen vanavedessä Kadotettu on kyllä sieltä heikoimmasta päästä.
653,100.0,"Maestro Mikko Niskasen legendaarinen kulttiklassikko Kahdeksan surmanluotia, joka jokaisen itseään kunnioittavan leffadiggarin pitäisi katsastaa, pohjautuu oikeasti keväällä 1969 Pihtiputaalla tapahtuneeseen murhenäytelmään. Tuolloin työtön sekatyömies Tauno Pasanen ampui lintuluodikollaan omalle pihamaalleen neljä poliisia, jotka naapurit olivat hälyttäneet paikalle miehen riehuttua humalassa ja uhanneensa perheensä henkeä. Mies tuomittiin neljästä murhasta loppuiäkseen tiilenpäitä lukemaan, mutta runsas kymmenen vuotta myöhemmin  80-luvulla presidentti Mauno Koivisto armahti miehen ja tämä jäi asumaan kotiseudulleen. Tapaus on edelleen Suomen rikoshistorian julmimpia. Joka tapauksessa ei kestänyt kauan kun ohjaaja Mikko Niskanen kiinnostui miehen kohtalosta ja alkoi tekemään hänestä elokuvaa, josta Jörn Donner myöhemmin leikkasi lyhyemmän teatteriversion. Mukaan houkuteltiin monia suomalaisen elokuvan loisteliaimpia tähtiä ja Niskanen itse esitti ikimuistoisesti ja hyvin ansaitun Jussin arvoisesti traagisen pääosaroolin Pasasen alter egona, Pasina.Teos alkaa Oskar Merikannon legendaarisella Nälkämaan laululla, jota seuraavat kohtalokkaat Pihtiputaan laukaukset. Poliisien hautajaisten aikana Pasi itse istuu putkassa ja miehen perhe seisoo tuvassa melkoisen hiljaisena. Tämän jälkeen alkaa varsinainen elokuva, joka on yhtä takaumaa, joka yrittää etsiä syitä jotka johtivat tähän väkivallan purkaukseen. Samalla se on värikäs kuvaus maaseudun asukkien jokapäiväisestä elämästä. Pasi hiipii salaa toverinsa Reiskan (Paavo Pentikäinen) kanssa vaimonsa (Tarja-Tuulikki Tarsala) varoituksista huolimatta metsään pontikkaa keittelemähän, jota sitten auliisti kylän muillekkin äijille tarjoillaan. Elämä on mukavaa ja viljan puinti ynnä muut jopit sujuvat työmiehiltä mainiosti, vaikka nelilapsisella perheellä ei olekkaan juuri varaa ruveta juhlia pitämään. Toimeen kuitenkin tullaan.Kunnes alkaa jyrkkä alamäki. Pasin, sinänsä rehdin ja mukavan suomalaisen perusjätkän, alkoholin käyttö alkaa ryöstäytyä käsistä, mistä koko muukin perhe kärsii. Samalla työpaikka menee alta ja Pasi joutuu elättämään itsensä ja suuren perheensä säälittävissä, väliaikaisissa hanttihommissa. Maksamattomat laskut kasaantuvat ja Pasin räyhääminen kännissä saa muun perheen juoksemaan peloissaan pakoon pois tuvasta. Myöhemmin Pasi kuitenkin yrittää pyytää anteeksi ja voittaa vaimonsa luottamuksen takasin, mutta kerta kerralta heikommin. Vaimo yrittää turhaan suostutella Pasin lopettamaan viinan kanssa läträämisen, mutta turhaan. Pian ryyppäämisen suhteen karkaa niin pahasti mopo käsistä, että Pasi viettää yönsä kirkonkylän putkassa. Tämä sekä pian seuraava sydänkohtaus saavat juomisen loppumaan hetkeksi, ja elämä alkaa taas pikku hiljaa hymyillä heidän ympärillään. Pasi viettää aikaa kolmen poikansa kanssa ja saa hieman töitäkin.Tämä on kuitenkin valitettavasti väliaikaista. Pasi anoo omalla kohdallaan valtavien verojensa alentamista, mutta hänen kylillä riehumisensa jälkeen ihmiset pitävät häntä pelkkänä säälittävänä juoppona ja paskaläjänä eikä veronalennusta kuulu. Kun vielä työnteossa tuikitärkeä hevonenkin lähtee alta, Pasin päässä naksahtaa. Kun kaikki seinät alkavat kaatua ympäriltä, maksut, verot ja sakot alkavat kasaantua, lähes koko omaisuus ulosmitataan ja vaimokin vain jaksaa nalkuttaa pontikan poltosta ja kavereiden kanssa hillumisesta, mies ei enää löydä helvetistään muuta ulospääsytietä kun pulloon ja aseeseen tarttuminen...Kahdeksan surmanluotia onnistuu loistavasti tavallisen suomalaisen jätkän elämän kuvauksessa. Mikko Niskasen uskomattomasti tulkitseva Pasi on pohjimmiltaan reilu, oikeudenmukainen, perhettään rakastava ja siitä huolta kantava mies, jonka elämän pilaa kuitenkin alkoholiin sortuminen ja sen yhä suuremmaksi paisuva liikakäyttö. Viina varastaa Pasin ympäriltä loulta kaiken: perheen, ystävät, maineen, työn ja omaisuuden. Filmi ei kuitenkaan syyllistä varsinaisesti Pasia itseään kolkosta kohtalostaan, vaan myös yhteiskunnan välinpitämättömyyteen, byrokratiaan sekä poliitikkojen paskanjauhantaan kohdistetaan melko avointa ja raakaa kritiikkiä, mikä on osasyy siihen, minkä vuoksi elokuvaa ei vielä nykyisinkään mielellään lasketa julkiseen levitykseen. Tästä valtaapitävien syyllistämisestä jää parhaiten mieleen Mikko Niskasen koskettava monologi vankilan sellissä.Elokuva ei kuitenkaan pyri heristelemään sormea erityisesti mihinkään suuntaan eikä se myöskään yritä hakea absoluuttista totuutta Pihtiputaan laukauksiin johtaneista tekijöistä, vaan, kuten Mikko Niskanen alussa itse toteaakin, yrittää kuvata asiaa kuten Niskanen itse sen näki ja totesi. Elokuva ei myöskään onneksi sorru missään vaiheessa (ainakaan ennen synkkää loppupuoliskoa) perinpohjaiseen synkistelyyn, vaan mukana on aina myös hieman valoisampia tuokioita, joista useimmat liittyvät perheen lapsikatraaseen, vaikkeivät ne aina kestäisikään kovin kauaa. Sellaistahan se elämä loppujen lopuksi on, välillä menee paremmin, välillä huonommin. Tässä tapauksessa teoksen realismi on ihailtavaa, eikä ainakaan minulla heti tule mieleen yhtä vaikuttavan todenmukaista kuvausta Suomesta. Jos Trio Niskalaukauksen albumit filmatisoitaisiin, lopputulos olisi tämä.Kuten moni muukin suomalainen elokuva, myös tämä on jälleen kerran lahjakkaiden näyttelijöiden juhlaa. Parhaan suorituksen tekee tietysti itse Niskanen mieleenpainuvana Pasina, mutta myös miestään koko ajan neuvovan vaimon roolin tekevä Tarja-Tuulikki Tarsala yllättää mukavasti. Lisäksi mieleen painuvat Pasin kaveria Reiskaa henkeen ja vereen esittävä Paavo Pentikäinen, sekä ikäisekseen yllättävän lahjakkaat lapsinäyttelijät. Mikko Niskasen mustavalko-ohjaus on myös upeaa katsottavaa ja mestarilliset tunnelmanluontikikat, esim. tehokkaat kasvojen lähikuvat ja todella nopeat ja ketterät leikkaukset tuovat oman lisänsä tähän eepokseen. Lisäksi eri instrumenteilla leikittelevään musiikkiin suhtautuminen vaihtelee melko rankasti, välillä se ärsyttää, välillä se lisää kiehtovaa vaikutelmaa hektisiin tapahtumiin. Sopivasti katsomistunnelmaan herkistää kuitenkin nostalginen Nälkämaan laulu.Ikävä kyllä, kuten monessa muussakin loistavassa elokuvassa, Kahdeksassa surmanluodissa katsojaa häiritsee pituus. Suurin osa elokuvasta on sujuvaa ja ripeää tapahtumien etenemistä mutta varsinkin loppupuolella mukana on sangen turhaa tavaraa, jota olisi voinut leikata pois sangen rankallakin kädellä. Ymmärrän toki Niskasen motiivin tulkita Pasin yhä syvempää ja syvempää syrjäytymistä yhteiskunnan ulkopuolelle ja vetäytymistä omaan maailmaansa mutta kyllä viksumpi katsoja olisi sen tajunnut vähemmälläkin jauhamisella. ",Raskas kuvaus Pihtiputaan murhenäytelmästä.
654,80.0,"316 minuuttia on aika pitkä aika. Kahdeksan surmanluodin kohdalla sen kahlaa kuitenkin lävitse mielellään, hypäten tästä hetkestä lähes neljänkymmenen vuoden päähän. Sekin on aika pitkä aika… paljon on muuttunut, paljon pysynyt samana.Kuten intro paljastaa, tarkastelussa on Mikko Niskasen alkuperäinen eli pidempi, minisarjaksi muotoutunut versio, ja Jörkan leikkaama versio pysyköön omana tapauksenaan – olkoonkin, että Niskasen mestariteoksen ainoa rasite on juuri liiallinen joutokäynti. Pointti tulee ilmi vähemmälläkin toistolla.Kahdeksan surmanluotia käy hankien ja nietosten yli hitaasti tarpoen, milloin kiinni juuttuen ja äänekkäästi kiroten tai Nälkämaan laulua tarmolla kuunnellen, mutta jäätävän hienosti (anti)sankari Pasin perheen eloa seuraten. Kliimaksi, jo nimen ja tositapahtumien karusti kertoma kahdeksan laukauksen sarja, on vain yksi pieni takasuora pitkällä reitillä, mutta valittu linjaus toimii. Pääpaino ei ole tragedialla mässäilyssä tai seurauksen puinnissa, vaan Niskanen keskittyy syyhyn – siihen kuinka pieni ihminen taipuu hiljalleen ongelmiensa (niin itse aiheutettujen kuin syyttä suotta päälle kaatuvien) alle ja sitten lopputulemus on mitä on.Parasta – ja pelottavinta – elokuvassa on käsikirjoittaja/ohjaaja Niskasen itsensä vetämä pääosa. Näissä oikeissa – tai siis nimenomaan väärissä – olosuhteissa alkoholi on todellinen pahis, kärsivän ja katkeroituneen käteen annettu ase, mutta Niskasen tulkkaaman Pasin muuntumat rakastavasta perheenpäästä itsensä hukanneeksi raunioksi ovat pelottavia näkyjä – kuvaelmia siitä, kun paha pitää otteessaan. Siinä perhe ei voi muuta kuin paeta huonon päivän tullen.Eikä syyllislistalta voi poistaa kansan ja herrain välistä eroa, byrokratian joustamattomuutta, joka raunioittavana voimana Pasinkin ylle käy. Väärinymmärrystä seuraa toinen, toisesta kumpuaa katkeruus, ja kun terveys vielä katoaa, ei käteen jää kuin epäusko siitä, voiko edes elättää perhettään. Viinasta tulee yhä helpompi tie ja – kuten leffa kertoo – se reitti ei pitkälle vie.Kahdeksan surmanluotia näyttää komealla tavalla, kuinka Suomen syrjäkylillä, peltopahasten kupeessa, pienten tönöjen sisällä ja piilotettujen pontikkakattiloiden äärellä asuu paitsi sympaattinen kansa mutta myös Turmiolan Tommin synkkä varjo. Niskanen tekee siinä superhitaan kuvailun ohessa suomalaisen elokuvan ikimuistoisimman pääroolin, esittäen uhrin muuntumisen uhraajaksi.","Pääpaino ei ole tragedialla mässäilyssä tai seurauksen puinnissa, vaan Niskanen keskittyy syyhyn."
655,70.0,"Pasi (Mikko Niskanen) on työteliäs suomalainen. Hän tekee pitkää päivää ja kuusihenkisessä perheessä ei olla vauraita vaikka vaimon (Tarja-Tuulikki Tarsala) kanssa pärjätäänkin. Pasilla on kylläkin tapana tislailla pontikkaa ja moinen harrastus johtaa törmäyskurssille virkavallan kanssa ja maistuupa tuote hänelle itsellekin. Sitten kun keho alkaa reistailemaan ja toimeentulo kiristyy kasvavat myös paineet ja lopputulos on murhenäytelmä.Mikko Niskasen taatusti omaa näkemystä noudattava ja viisi tuntia pitkä Kahdeksan surmanluotia ei säästele katsojaansa. Kurjuutta, niukkuutta ja hedelmätöntä ponnistelua on mukana säälimättömästi ja ilonaiheiet rapautuvat. Silti on syytä huomata Niskasen heltymättömän myötätuntoinen tapa kuvata tapahtumia. Yksikään henkilöhahmo ei ole täysin hyvä tai täysin paha ja ankea mustavalkokuvaus ei heikennä vaikutelmaa. Huumorin määrä on äärimmäisen niukka.Paitsi tuotannosta, ohjauksesta ja käsikirjoituksesta Niskanen vastaa myös pääosasta ja hillittömän egotripin sijasta saa aikaan moni-ilmeisen ja elävän suorituksen, joskin Pasin maneerit eivät ole mitään värikkäitä. Kuitenkin Niskanen osaa tuoda esille sisäistä myllerrystä kuten myös ystävällistä miestä jota ei työ pelota. Tarja-Tuulikki Tarsala ei ole yhtään sen heikompi vaimona joka on itsepäinen ja heltymätön hyvässä ja pahassa.Vaikka mukana on todellista vahvuutta ja myötätuntoista kuvausta traagiseen tapahtumaketjuun johtaneista tekijöistä on mukana myös heikkouksia. Eeppiseksi laskettava pituus on melkoisen korkea kynnys ja varsinkin dramaattisten tapahtumien ollessa harvoja ehtii kyllästyminen vaivaamaan. Lisävaiva on myös Niskasen ratkaisu leikata teos vain neljäksi osaksi mikä vaikeuttaa episodi kerrallaan katsomista.Raskaasta luonteesta kyseessä on myötätuntoinen kuvaus miehestä jota kaikki sorti ja lopulta hän murtui verisesti. Katkeruutta ei mukana myöskään ole, sillä Pasi on syyllinen murhiin siinä missä yhteiskunnallisen muutoksen syytön uhri. Kuvaamalla kaiken mahdollisimman tasapuolisesti Mikko Niskanen lähettää varoituksen yhteiskunnan isoille ja toivottavasti se kuuluisi kauas.",Myötätuntoinen.
656,90.0,"1970-luvulla ensiesityksensä saanut Kahden kerroksen väkeä on eittämättä yksi TV-historian tunnetuimpia sukusaagoja Dynastian ja Dallasin ohella. Lisäksi sitä voidaan pitää brittiläisten pukudraamojen äidin poikana, jatkaen alkuperäisen Forsytein tarun viitoittamaa tietä historiallisten epookkien maailmassa. Kahden kerroksen väkeä seuraa lontoolaisen hienostotalon elämää 1900-luvun alusta toista maailmansotaa edeltäviin vuosiin asti. Sarjan aikana seurataan sulavasti niin yläkerran herrasväen kuin alakerran palvelijoiden elämänvaiheita ja heidän kohtaloitaan. Yläkertaa asuttaa vahvasti saarivaltion politiikkaan vaikuttava Bellamyn perhe, johdossaan vahvatahtoinen Lady Marjorie sekä miehensä Richard. Alakerrassa lankoja käsissään pitelevät skottilainen hovimestari Hudson sekä ankara keittäjä rouva Bridges. Bellamyt palvelijoineen elävät vahvasti mukana historian kulussa ja näin ollen heidän elämäänsä riepottelee mm. Titanicin haaksirikko, ensimmäinen maailmansota sekä Wall Streetin pörssiromahdus. Suuremman mittakaavan katastrofien lisäksi talossa nähdään paljon rikkautta, rakkautta, riitoja sekä iloa ja surua. Viiden tuotantokauden aikana henkilöt vaihtuvat melko tiuhaan tahtiin ja ainoat koko sarjan mukana olleet henkilöt ovat Richard Bellamy, hovimestari Hudson, rouva Bridges sekä sisäkkö-Rose, jota voidaan pitää eräänlaisena päähenkilönä sarjassa. Richardin, Hudsonin ja rouva Bridgesin näyttelijät David Langton, Gordon Jackson sekä Angela Baddeley vastaavat ehdottomasti myös sarjan parhaista roolisuorituksista, kun taas Rosea esittävä  Jean Marsh on aivan liian tasapaksu ja sortuu usein ylinäyttelyyn. ",Brittiläisten pukudraamojen äidin poika.
657,100.0,"Äskettäin tehdessäni jotain aivan muuta huomasin, etten vieläkään ole tullut arvostelleeksi avantgarde-animaattori Masaaki Yuasan tuotantoa laisinkaan. Itse asiassa kukaan ei ole tainnut tällä sivustolla toistaiseksi arvostella tai edes pisteyttää mitään tältä kaverilta, mikä on valtava sääli, sillä kyseessä on yksi tämän hetken mielenkiintoisimmista ja obskuureimmista animeohjaajista, joka ansaitsisi mielestäni paljon enemmän kuin pelkän pienen piirin kulttisuosion. Kaikista Yuasan teoksista Kaiba, yksi maestron ensimmäisistä televisiotuotannoista, taitaa olla helpoin ja katsojaystävällisin tapa tutustua miehen arvaamattoman villiin ja monipuoliseen tuotantoon. Sarjahan oli jo ilmestyessään valtaisa arvostelumenestys ja se voitti paljon palkintojakin, muttei kuitenkaan noussut massojen suosioon siinä määrin, että sitä olisi länsimaihin missään vaiheessa edes ajateltu tuoda. Yu-Gi-Ohin Kaiban kanssa tällä ei ole mitään tekemistä.Sarjan tarina sijoittuu villin mielikuvitukselliseen, klassisesta kyberpunkista ja vanhoista Osamu Tezukan sarjakuvista vaikutteita saaneeseen fantasiamaailmaan, jossa muistoja voidaan tallentaa erilliselle sirulle ja siirtää vaivattomasti keinotekoisesta ruumiista toiseen; kunkin hahmon lopullisesti kuoltua näiden muistot hajoavat kupliksi ja liittyvät maailman läpi virtaavaan muistojen jokeen.Varsinainen tarina alkaa, kun mystisellä symbolilla merkitty reikärintainen poika herää muistinsa menettäneenä. Kaiban ydintarina muistuttaa paljon sellaisen klassisen roolipelin kuin Planescape: Tormentin vastaavaa, jossa pelaaja ohjasti muistinsa menettänyttä kuolematonta hahmoa tarkoituksenaan selvittää hahmon kadonnutta menneisyyttä. Kaibassa menneisyyden selvitys ei suinkaan ole tarinan keskeisenä primus motorina, vaan ensimmäisen seitsemän episodimuotoisen jakson ajan muistinsa menettänyt poika on lähinnä hiljainen sivustakatsoja yksittäisissä satumaisissa tarinoissa, hahmon menneisyyden paljastuessa vasta viidessä viimeisessä yhtenäisemmässä jaksossa.Visuaalisesti Kaiba on lähempänä jotain yksinkertaista pikkulasten värityskirjaa tai jotain playstationin Klonoan lapsekasta tyyliä kuin perinteistä animea; omalla tavallaan tämä toi vähän mieleen sellaisen elokuvan kuin Milo - Kuun vartija. Tässä ei oikeasti nähdä tai kuulla ainuttakaan perinteistä animeklisettä, jättirobotteja tai suurisilmäisiä teinihahmoja tai muuta sen sellaista. Musiikkinakaan ei raikaa perinteinen j-pop vaan muutaman yksinkertaisen melodian ja niiden variaatioiden pohjalta koottu nätti ja tunnelmallinen, ehkä vähän ambient-henkinen soundtrack, joka etenkin haikeammissa kohdissa vei mukanaan täysin. Jos tätä ei tietäisi japanilaiseksi animaatioksi, tätä tuskin osaisi yhtäkkiä sellaiseksi arvatakaan, sen verran erilainen tämä on. Kuten Yuasan työt yleensä.Vähän lapsekas ulkoasu on luonnollisesti melkoisessa ristiriidassa itse tarinan kanssa. Kaiban tarina nimittäin on pitkälti aikuisille kirjoitettu älykäs satu, jossa nähdään yllättävänkin paljon seksiä ja väkivaltaa sekä käsitellään paljon synkempiä ja vakavampiakin aiheita, kuten menetystä, surua, yksinäisyyttä, vallanhimoa ja kuolemaa. Kaiban maailma on pirteästä värikkyydestään huolimatta melkoisen melankolinen ja surumielinen paikka, jossa jokaisella hahmolla tuntuu olevan oma traaginen menneisyytensä ja jokaista onnen hetkeä varjostaa aina vääjäämättömän menetyksen aave. Tarinan hahmoista ja maailmasta ei oikeastaan voi muuta sanoa, kuin että ne ovat kaikki loistavasti kirjoitettu ja suunniteltu, kussakin on syvyyttä paljon enemmän kuin tällaisissa sarjoissa keskimäärin. Kaiban tarina itsessään on sikäli poikkeuksellisesti kerrottu, ettei se ala kronologisessa mielessä alusta vaan keskivaiheilta ja tarinan varsinainen alku paljastetaan lopussa, mikä yhdessä kahdeksannessa jaksossa muuttuvan kerrontatyylin ja kaiken yleisen abstraktiuden kanssa hämmentää varmuudella ensimmäisellä katsomiskerralla paljon. Tämä onkin niitä sarjoja, jotka pitää katsoa muutamaan kertaan saadakseen kaiken ilon irti.",Harva anime pystyy imemään mukaansa ja vaikuttamaan tunnetasolla yhtä paljon kuin Kaiba.
658,90.0,"Aikoinaan 50-luvun alussa EC:n nuorille suunnatut kauhusarjakuvat olivat kovassa huudossa, mutta joutuivat sensuurin ja huolestuneiden vanhempien nostaman kohun vuoksi nopeasti ja väistämättömästi lakkaustilastalle. 80-luvulle tultaessa kiellettyjen sarjakuvien fanien noustessa päättäville paikoille myös vanhat klassikot kokivat yllättävän renessanssin ja päätyivät massojen suosioon. Uskoisin, että vähintäänkin jokaiselle kulttikauhun ystävälle on tuttu esimerkiksi Stephen Kingin ja George Romeron Creepshow - yöjuttu, joka on myös kunnianosoitus EC:n vanhoille kauhusarjakuville. Samaista ideaa jatkaa edelleen Robert Zemeckisin Tales From the Crypt, jonka ydinideana oli kääntää vanhat klassikot suoraan antologiamuotoiseksi mustaa huumoria ja sarjakuvamaista kauhua viljeleväksi televisiosarjaksi joka jaksossa vaihtuvilla nimekkäillä tähtinäyttelijöillä ja vierailevilla nimitekijöillä. Sarjan tuotti alunperin HBO, joten koko komeus saatiin vielä poikkeuksellisesti tehtyä ilman rasittavaa kyttäystä ja sensuuria. Suomen ysärin mummotelevisiosta muistan ainoastaan, että tämä tuli yleensä pitkälle aamuyöstä ja keskellä viikkoa, joten koko sarja meni todennäköisesti useimmilta potentiaalisilta suomalaisilta faneilta täysin ohi. Vääryys on korjattava. Ajattelin aluksi, etten jaksa alkaa katsoa nuoruuteni suosikkisarjaa kokonaisena alusta asti pelkästään yhtä arvostelua varten, joten päätin soveltaa sokkotestiä. Valitsin sattumanvaraisesti kymmenkunta jaksoa pitkin sarjaa ja yritin estimoida tasoa niiden perusteella. Ainut mitä niistä sain irti oli mieletön addiktio, joka pakotti valitsemaan toiset ja kolmannet ja neljännetkin kymmenet jaksoa ennen kuin löysin ainuttakaan vähemmän nautittavaa ja hauskaa episodia. Yleensä ne huonommatkin sijoittuivat lähinnä sarjan loppupäähän ja erityisesti viimeiseen kauteen, mutta tosiasia, että tähän yleensä jäi koukkuun kertoo jo aivan omaa kieltään koko sarjan laadusta.Tales from the Cryptiä tuotettiin kaikkiaan seitsemän tuotantokautta, joista viimeinen ja kädettömin ainoana säästösyistä Euroopassa. Ensimmäiset kolme kautta ovat mielestäni koko sarjan parhaat ja ansaitsevat mielestäni täydet viisi tähteä kukin. Ensimmäisen kauden toinen jakso ”And All Through the House” taitaa olla koko sarjan kuuluisin jakso. Kyseisessä episodissa miehensä murhannut nainen jää kotiinsa jumiin ja mielisairaalasta paenneen aseistautuneen sarjamurhaajan piirittämäksi. Sama tarina on aiemmin filmattu antologialeffassa nimeltä Haudan tuolta puolen vuodelta 1972. Toinen ja kolmas kausi ovat mielestäni koko sarjan parhaat, kummassakaan ei taida olla ainuttakaan heikkoa jaksoa. Toisen kauden toinen episodi nimeltä ”The Switch” on itsensä Arnold Schwarzeneggerin ohjaama. Sitä seuraavassa jaksossa ”Cutting Cards” Lance Henriksen tekee yhden uransa parhaista rooleista äärimmäisyyksiin menevänä uhkapelurina. Toisen kauden viidennen ja ehkää parhaan jakson, ”The Ventriloquist’s Dummyn” on ohjannut Frank Darabont, joka tunnetaan täälläkin paremmin elokuvasta Rita Hayworth - avain pakoon. Muista pakollisista kuningasepisodeista mainittakoon ainakin viidennen kauden ensimmäinen, nimeä ”Death of a Salesman” kantavassa jakso, jossa Tim Curry vetää tunteella kolmoisroolin kauppamiehiä vihaavana punaniskaperheenä! Tätä arvostelua voisi helposti jatkaa pelkästään luettelemalla hyviä jaksoja ja niiden tekijöitä, mutta riittää varmaan kun totean, että Tales from the Crypt on lähes koko viimeistä kautta ja pientä alun nikottelua lukuun ottamatta täyttä neroutta ja sarjassa nähdään suunnilleen kaikki oman aikansa tähtinäyttelijät. Ensimmäiset kolme kautta ovat parasta, seuraavat kolme heittelevät vähän tasoltaan ja viimeisessä kaudessa mukaan on eksynyt vain yksi hyvä jakso, joka sitten onkin mielestäni koko sarjan ylivoimaisesti paras ja hauskin. Jakson nimi on ”Third Pig”, täydellinen tekoaikansa tuote ja hyvällä tavalla stereotyyppisin mahdollinen The Ren & Stimpy Showsta inspiraationsa ammentanut ysäripiirretty. Jakson tarina kertoo goren ja mustan huumorin sävyttämän version kolmesta pienestä porsaasta, isosta pahasta sudesta ja Frankenpigista. Jos ette muuta tästä sarjasta katso, niin tarkastakaa tämä. Third Pig on puhdasta nerouden multihuipentumaa ja hauska kuin mikä.Tietenkään tätä sarjaa ei voi arvostella mainitsematta sen ikonista maskottia Cryptkeeperiä, jonka hirtehisen hauskaan hahmoon tiivistyy täydellisesti koko sarjan henki. Musiikeista sarjassa vastaa tekoajan kuumimpiin elokuvasäveltäjiin kuulunut Danny Elfman, joka täällä tuskin paljoa esittelyä kaipaakaan. ",Helposti parhaita ja viihdyttävimpiä kauhusarjoja joita on koskaan tehty.
659,70.0,"Over There on vuonna 2005 tehty kolmentoista jakson mittainen, ehkäpä hieman useammankin tuotantokauden kattavaksi tehty tv-sarja, joka seuraa yhden joukkueen tapahtumia Irakissa. Sarja kuvaa sotilaiden jokapäiväistä elämää ja taisteluja, sekä myös sodan kauaskantoisia vaikutuksia sotilaiden perheisiin. Sarjan alkupäässä se keskittyy kuvaamaan enemmän Irakia ja sotilaita siellä jättäen kotirintaman vähemmälle huomiolle. Tämä on hyvä ratkaisu, ja monet parhaat sarjan kolmestatoista jaksosta sijoittuvatkin juuri tuohon ensimmäiseen puoliskoon. Samalla myös sarjan hyvät näyttelijät, kuten Luke McFarlane, Omid Abtahi ja Erik Palladino, pääsevät oikeuksiinsa ja kehittämään hahmojaan. Muut näyttelijät ovat myös hyviä, eikä kukaan oikeastaan juuri erotu joukosta huonoudellaan tai hyvyydellään.Ensimmäisessä jaksossa uusi joukkue saapuu Irakiin ja saa johtajakseen kersantti Screamin (Erik Palladino). Joukkue joutuu heti koviin taisteluihin, joita ensimmäinen jakso kuvaa kaiken kaikkiaan hyvin. Jakso loppuu, kun joukkueen miehiä sisältävä rekka ajaa miinaan ja yksi joukkueen jäsenistä, Bo, menettää jalkansa polvesta alaspäin. Ensimmäisessä jaksossa nähdään myös, kun Dimin (Luke McFarlane) vaimo pettää tätä.Näin sarja jakaantuu kolmeen pääjuoneen: Irakin tapahtumiin, Bon kotiuttamiseen ja kuntouttamiseen sekä Dimin perheen seuraamiseen aviomiehen taistellessa, vaimon pettäessä ja juodessa sekä pienen pojan kärsiessä äitinsä juomisesta. Sarjassa seurataan myös muita juonia (kuten siviilin ampuminen ja toinen pettämistapaus), mutta nämä eivät kestä koko sarjan läpi ja niillä on kunnollinen alku ja loppu. Tässä ovat Over Theren suurimmat ongelmat: sarja hajoaa liian moneen pää- ja sivujuoneen, ja pääjuonille ei saada kunnollista loppua. Tämä johtaa siihen, että pääjuonet junnaavat suurilta osin paikoillaan eivätkä kehity. Tämä kulminoituu viimeiseen jaksoon, jossa juonet töksähtävät paikoilleen ja katsojalle jää sekava fiilis. Kaikki jätetään auki toista tuotantokautta pedaten, mikä on epäilemättä aiottu tehdä, mutta sitten jätetty tekemättä.Mutta palataan Irakiin: Irakissa tapahtuvat taistelukohtaukset on toteutettu hyvin, joskin eräs ensimmäisen jakson kranaattitappo oli ”hieman” epärealistisesti toteutettu. Sarjassa on myös paikoin epärealistisuuksia, mitkä ärsyttävät hieman. Kaiken kaikkiaan sotaa on mukava katsoa, vaikka se on toteutettu monta kertaa paremmin eri sarjoissa ja elokuvissa. Sotaa näytetään tarpeeksi sarjan ensimmäisellä puoliskolla. Sarjan toinen – ja heikompi – puolisko keskittyy enemmän kotirintaman tapahtumiin, jossa myös näyttelijät ovat heikompia. Syynä toisen puoliskon heikkouteen saattaa tosin olla myöskin se, että itse katson paljon sotaelokuvia ja näin olleen pidän enemmän toiminnasta kuin siitä draamasta, mitä kotirintama on.Over Theressä on paljon hyviä puolia. Useampi jakso kertoo oman, pienen tarinan, jossa on selkeä kehityskaari, alku ja loppu. Hyvinä esimerkkeinä toimivat toinen ja kolmas jakso, sekä mielestäni sarjan paras eli kymmenes jakso, jossa yksi mies joukkueesta sekä Currie Grahamin upeasti näyttelemä lääkintämies yrittävät pelastaa pommituksen uhriksi joutuneen pikkupojan. Jokainen kohtaus jaksossa on hyvin toteutettu ja nautittava. Myös jokaisen jakson lopettava versio amerikkalaisten sotilaiden käyttämästä laulusta ”Over There” toimii parhaimmillaan loistavasti.","Over There on vain hyvä sodasta kertova sarja, vaikka siinä olisi ollut ainesta paljon parempaan."
660,70.0,"Kaverille ei jätetä -sarjaa pidän itse yhtenä suomalaisen TV-viihteen parhaimpana tekeleenä. Taneli Mäkelän ja Pirkka-Pekka Peteliuksen yhteistyönä alkanut komediallinen draamasarja koostuu itsenäisistä tarinoista Akkaa päälle -tyyliin. Kokonaisuutena sarja sisältää kolme tuotantokautta, jossa jokaisessa on kymmenen jaksoa. Ensimmäisen tuotantokauden (vuosilta 1999-2000) genre on aika puhtaasti komedia ja jaksoista löytyy useita legendoja. Huumori on useissa jaksoissa aika mustaa ja tyyli hyvin satiirista. Tasaisen ensimmäisen kauden jälkeen ilmestyi hieman epätasaisempi toinen kausi (vuodelta 2001), jolta tosin löytyy myös helmiä. Kolmannella kaudella (vuodelta 2003) Petelius ja Mäkelä eivät olleet enää niin tiiviisti tekijätiimissä mukana ja tyyli muuttui vakavampaan suuntaan. Nyt tätä pääosin loistavaa TV-sarjaa on alettu julkaista DVD:llä, mutta ei valitettavasti tuotantokausittain. Kustantaja on päättänyt julkaista sarjan kuutena erillisenä kokoelmana, jossa jokaisessa on viisi jaksoa sikin sokin jokaiselta kaudelta. Koko sarja tulee toki julkaistua, mutta näin jokainen fani joutuu hankkimaan myös heikohkon kolmannen kauden hyllyynsä. Ensimmäinen kokoelma on nyt julkaistu ja se sisältää jaksot Velvet vision, Finni, Taksikuski, Kalamies Sakari ja Asessorin mieshuolet.Velvet vision on ensimmäiseltä kaudelta ja se on Petelius-Mäkelä-tekele. Kaksikko käsikirjoitti sen ja Mäkelä toimi lisäksi ohjaajana. Kyseessä on satiiri taidemaailmasta, jossa taidetapahtumasta tulee suuri mediatilaisuus. Pääosassa oleva lavastetaiteilija (Martti Suosalo) joutuu henkiseen kriisiin tällaisessa tilanteessa. Ohjaus vähän tökkii, mutta loppupuolella huimaan vauhtiin pääsevä käsikirjoitus on aika mainio. Hienot näyttelijät (mm. Suosalo, Kari Väänänen, Antti Litja, Heikki Kinnunen ja Tom Wentzel) pitävät hommaa kasassa heikoimmillakin hetkillä. Väänäsen impulsiivinen teatteriohjaaja tuottaa aina hymyn huulille. Tarinaa olisi vielä voinut kehitellä, niin lopputuloksena olisi voinut olla herkullinen mestariteos. Toimiihan tämä näinkin, mutta ei kuulu ensimmäisen kauden parhaimpiin.Samanlainen Petelius-Mäkelä-tekele on myös toisen tuotantokauden jakso Finni, jossa pääosassa on yhdestä finnistä lähtenyt huhu. Parhaimmillaan jakso on varsin viihdyttävää seurattavaa ja huumori kukkii. Monissa kohtauksissa on kieli poskella, joten joidenkin näyttelijöiden ylinäytteleminen ei häiritse. Julmahuvi-miehet Tommi Korpela huumekyttänä ja Jani Volanen taksikuskina tekevät hienot suoritukset. Toimiva juttu, jonka teho voi löystyä uusintakatselussa.Taksikuski on puolestaan kolmannelta kaudelta. Mikko Mattilan ohjaama ja käsikirjoittama jakso on tyylillisesti hieman erilainen kuin kokoelman kaksi aiempaa. Univaikeuksista kärsivä taksikuski joutuu outoon tilanteeseen erään asiakkaan myötä. Mukana on mustaa huumoria ja parodista kauhua. Ei oikein sovi Kaverille ei jätetä -tyyliin, mutta on kokonaisuutena joka tapauksessa kelvollista tavaraa. Pettymys tämä on vain kaksi ensimmäistä kautta nähneille ja niistä pitäneille, mutta jakson outous jaksaa silti viehättää.Kalamies Sakari on Taisto Reimaluodon show. Tämä kolmannen kauden jakso on omanlainen kertomus keski-iän kriisistä. Vanhat arvet aukenevat ja Sakarin sisällä kytemä tuska purkautuu. Tarinassa on potentiaalia eikä toteutuksesta löydy pahasti mitään vikaa, mutta tarina ei pääse oikein elämään. Kun lopputekstit pyörivät, niin katsojalla on ""oliko tässä kaikki?"" -fiilis. Lisäksi dialogi on myös paikoin aika tönkköä. Joka tapauksessa Reimaluoto vetää jakson nimikkoroolin läpi kunnialla, mikä on jakson parhaita puolia. Mattila on hoitanut visuaalisesti pätevän ohjauksen ja Jukka Halttunen hetkensä omaavan käsikirjoituksen.Kokoelman viimeinen jakso on yksi koko sarjan parhaista. Asessorin mieshuolet on ensimmäisen kauden neljäs jakso sekä Petelius-Mäkelä-tekele. Vanhan kotimaisen elokuvan puhtoisuus on parodian kohteena tässä farssissa. Näyttelijät ovat omanneet loistavasti vanhan kotimaisen elokuvan tyylin, kuva ei ole aivan puhdas ja tarkkakuuloisimmat voivat kuulla filmin kohinaa taustalla. Aivan mielettömän hyvä pätkä sisältää koko sarjan hauskimpia hetkiä. Ei aivan suosikkijaksoni, mutta ehdottomasti tämän kokoelman paras.","Mukana on yksi helmi, pari toimivaa jaksoa ja pari keskitason alle sujahtavaa teosta."
661,80.0,"Toinen DVD-kokoelma Kaverille ei jätetä -jaksoja on hieman parempi ja tasaisempi kokonaisuus kuin edeltäjänsä. Vihreään koteloon pakattu kokonaisuus sisältää jaksot Candy Fellows, Tumor Cerebri?, Tiimi, Toinen toistaan tukien ja Tarkastus. Taas nämä itsenäiset kertomukset seikkailevat komedian ja draaman välimaastossa käyttäen apunaan mustaa huumoria sekä vähän satiiriakin.Candy Fellows on sekä levyn että koko sarjan aloitusjakso. Kyseessä on Pirkka-Pekka Peteliuksen ja Taneli Mäkelän kynäilemä sekä myös jälkimmäisen ohjaama episodi. Vaikka parivaljakko esiintyy myös kameran edessä, niin pääosassa on Vesa Vierikon tulkitsema Asko Raappana, joka yrittää epätoivoisesti luoda uraa suklaabisneksen avulla. Helsingin matkallaan Askoon törmää auto, jota ajaa ahdistuneenoloinen Ulla (Pirkko Hämäläinen). Tehdäkseen vaikutuksen Ullaan Asko kehittää tarinan, että hän olisi ympäri Eurooppaa vaikuttava bisnesmies. Niin kuin useimmat KEJ-jaksoista myös Candy Fellows on loistavasti käsikirjoitettu. Se on samaan aikaan hervottoman hauska ja hyvin liikuttava. Kaikki jaksossa nähtävät näyttelijät osaavat hommansa, mutta Vierikon Vesa nousee muiden yläpuolelle säälittävänä onnenonkijana. Hänelle on kirjoitettu hyviä heittoja, joita hän on omiaan sutkauttamaan. Jakso on tyypillinen Kaverille ei jätetä -kuvaus yksinäisen miehen pärjäämisestä isossa maailmassa. Jakson hauskuudesta huolimatta tunnelma on hyvin haikea.Tumor cerebri? on yksi toisen tuotantokauden helmistä. Se muistuttaa hieman Candy Fellowsia, sillä kyseessä on taas kertomus yhden pienen ihmisen koettelemuksista. Tämä Petelius-Mäkelä-viritelmä on kirpaiseva kuvaus keski-iän kriisistä. Päähenkilönä on Risto Tuorilan esittämä Pentti, joka on on joutunut alistumaan suhteeseen, jossa ei ole paljon omille mielipiteille tilaa. Hän joutuu kuuntelemaan päivästä toiseen vaimonsa nalkutusta ja ulkopuolisen silmin liitto on kaikkea muuta kuin onnellinen. Pentillä pitäisi olla edessä lomaviikko perheensä kanssa, mutta hän saa sairauskohtauksen, minkä vuoksi lääkäri kehottaa siirtämään matkaa. Muu perhe lähtee ja Pentti jää Suomeen sairaalaan virumaan. Lääkäri epäilee, että Pentillä voisi olla laadultaan pahakin aivokasvain. Kuolema voi olla lähellä, niinpä Pentti lähtee pois sairaalasta paikkaamaan elämänsä riekaleita. Dialogi on taas kerran hauskaa, tilanteiden aidonoloinen absurdius naurattaa ja Tuorilan roolisuoritus vakuuttaa. Taas kerran kyseessä on Kaverille ei jätetä -jakso, joka koskettaa, hauskuuttaa ja laittaa miettimään. Yksi omista suosikkijaksoistani.Kolmatta kautta edustaa Tiimi, joka on Mikko Kivisen ohjaama ja käsikirjoittama. Se on kertomus mainosfirman elämysmatkasta, joka alkaa hiljalleen muuttumaan yhä pahempaan suuntaan. Jakso kärsii pienestä ennalta-arvattavuudesta, mutta lopulta ei onneksi tyydytä kaikkein helppoimpiin ratkaisuihin. Tyypillistä työntekijäjoukkoa tulkitsevat näyttelijät (Ilkka Koivula, Riitta Havukainen, Jani Volanen, Iikka Forss, Saija Lentonen, Leena Uotila ja Kimmo Rasila) näyttelevät sopivasti kieli poskella satiirisia hahmojaan. Tiimi on tyypillinen suomalainen tragikomedia, joka repii mustan huumorinsa firmojen elämysseikkailuista, joista tuli 2000-luvulla muotia. Hyvä jakso, mutta edustaa sarjan korkeassa tasossa keskikastia. Yleensä jaksot välittävät päähenkilö(i)stään, mutta tällä kertaa tyylistä paistaa Kiviselle tuttu hieman ilkeähkö huumori.Toinen toistaan tukien ei ole Peteliuksen ja Mäkelän tekemä jakso, mutta kuuluu silti sarjan parhaimmistoon. Se on  tyylikäs jännitysnäytelmä, jossa on ripaus terävästi kirjoitettua huumoria. Väkivallan kierteeseen joutuneet neljä ihmistä joutuvat lopulta yhdessä merille mukanaan säkki rahaa. Hahmot ovat surullisia henkilöitä, jotka ovat ajautuneet henkilökohtaisten kriisien kautta epätoivoisiin tekoihin. Heitä vievät eteenpäin tunteet, ahneus ja typeryys. Näyttelijät ovat onnistuneita valintoja, niin kuin tässä sarjassa yleensäkin. Jaakko Ojanteen käsikirjoitus on hienoin ideoin kuorrutettu, toimiva kokonaisuus, joka on lähes täydelliseksi hiottu. Mikko Mattilan ohjaus tyylittelee upeasti rikosjännärigenren kliseillä. Dialogi miellyttää varmasti Kaurismäen huumorin ystäviä. Ehdottomasti yksi parhaista Suomessa tehdyistä rikoskuvauksista, minkä vuoksi tätä DVD:tä voi suositella genrestä kiinnostuneille.Kokoelman viimeinen jakso on ensimmäiseltä kaudelta oleva Petelius-Mäkelä-tekele. 1970-luvulle sijoittuva armeijakomedia on ehdottomasti koko sarjan parhaita, sillä se sai minut aikoinaan innostumaan tästä sarjasta. Kyseinen jakso yrittää etsiä kotoista lämpöisyyttä armeijan hulluuden keskeltä siinä onnistuen. Kyseessä on monen hahmon toimia mielenkiintoisesti kuvaava teos, joka on parhaita suomalaisia armeijakuvauksia. Alokkaiden musta lammas on tykkimies Pönni (Martti Suosalo), joka haittaa rykmentin toimintaa. Pohjimmiltaan Pönni on mukava, joten hän saa kiusaajien lisäksi myös ystäviä. Kari Väänäsen esittämä kapteeni haluaisi lastensa vuoksi siirron muualle ja Eero Ahon ruumiillistama luutnantti haaveilee siirron tuomasta ylennyksestä. Kummankin toiveisiin voi tulla vastaus, kun kenraali Björkstam (PPP) tulee tarkastuskierrokselle. Ainoastaan Pönni pitäisi saada piiloon tarkastuksen ajaksi pilaamasta muuten moitteettoman rykmentin mainetta. Juonella ei tässä tarinassa ole niin pahasti väliä, vaan nostalgisen leppoisa tunnelma ja peteliusmainen huumori ovat tärkeämmässä osassa. Kaikki näyttelijät ovat loistavia, koska he esittävät tyylilleen sopivaa roolia. Eniten nauruja kirvoittaa Antti Litjan kyynisellä tyylillään tulkitsema ylivääpeli.","Tämä kokoelma on osoitus siitä, että Suomessa osataan tehdä hyvää elävää kuvaa."
662,60.0,"Kolmas kokoelma Kaverille ei jätetä -sarjan jaksoja jatkaa epätasaisemmalla linjalla kahteen ensimmäiseen verrattuna. Tarinoiden tyylit ovat kaikki aika erilaisia, mikä on tavallaan ihan mukavaa, mutta myös laadultaan ne ovat hyvin erilaisia. Mukana on pari loistavaa vetoa ja loput enemmän tai vähemmän heikompia jaksoja. Tällä kertaa mukana ovat jaksot Leiwoset, Aino, Remes, Mestarietsivä Asko ja Kesä.Kokoelma pärähtää käyntiin ensimmäisen kauden jaksolla Leiwoset, joka edustaa ensimmäisen kauden mestarillista linjaa. Harrastelijakuoro Leiwoset saa totuttua isomman keikan eräällä leirintäalueella, joten porukka lähtee matkaan aivan täpinöissä. Tarinan värikkäästä hahmokaartista keskushenkilöksi nousee Pirkka-Pekka Peteliuksen tyypillisen juntilla tyylillään esittämä Risto Tuohi potenssiongelmineen. Kaikki jakson näyttelijät ovat hyvässä vedossa, mutta show'n varastaa täysin itselleen Antti Litja kuoron johtajan roolissa. Litja kuulemma improvisoi replansa ja on ehkä siksi näin liekeissä. Peteliuksen ja Taneli Mäkelän käsis on taas varsin osuvaa tavaraa taiteillen komiikan ja draaman rajamaastossa. Tällä kertaa tosin on kyse ehkä ihan puhtaasta naurattamiseen pyrkivästä komediasta. Dialogi on nasevaa ja satiiri seuramatkoja sekä ryhmätoimintaa kohtaan on varsin terävää. Luvassa on noin 40 minuutin verran mukavan kevyttä vitsitulitusta. Kaiken kaikkiaan hauska kokonaisuus, josta saa varmasti eniten irti, jos on ollut mukana ryhmätoiminnassa tai seuramatkoilla. Jos Kaverille ei jätetä -sarjaa pidetään hieman vakavampana Petelius-Mäkelä-tuotteena, niin tämä on aika lähellä kaksikon tutumpaa ns. puskahuumorilinjaa, jota esimerkiksi heidän Team Ahma edustaa.Mikko Mattilan ohjaama ja Marianne Tikkasen käsikirjoittama Aino on kolmannelta kaudelta. Se on kertomus teknologia-alan säälittömästä ja armottomasta maailmasta. Kaverille ei jätetä -sarjan pääteemana on pienen ihmisen selviäminen isossa maailmassa, mikä sopii hyvin tähän ilmapiiriin, mutta muuten jakso on hyvin kaukana siitä tyylistä, jonka PPP ja Mäkelä aloittivat ensimmäisellä kaudella. Kaikin puolin tämä jakso on varsin epäonnistunut tapaus, jota tuskin tulee katsottua uudestaan tehdessä uusintakierrosta muusta sarjasta. Jakson tuntemattomat näyttelijät ovat pökkelöitä, juoni hyvin mielenkiinnoton, maailma teennäinen ja hahmot pahvisia. Visuaalinen ilme ei miellytä yhtään ja kokonaisuudesta puuttuu lopulta se ihmisläheisyys, joka muuten on läsnä tässä sarjassa. Ehdottomasti huonoimpia näkemiäni KEJ-jaksoja, jos ei jopa huonoin. Musiikkipuolessa on kuitenkin ainesta ja loppukohtauksessa on kaverille-ei-jätetämäistä karuutta, mutta muuten kokonaisuus on aika surkeahko.Myös Remes edustaa kolmatta kautta ja on Mikko Mattilan ohjaama. Käsikirjoituksen tähän sci-fihtävään seikkailuun on puolestaan väsännyt Juuso Räsänen. Teos on ihan hauska ja viihdyttävä, mutta mestarillisuudesta ollaan kaukana. Mukana on loistavia oivalluksia ja kivaa sci-fiparodiaa, minkä vuoksi tässä on potentiaalia suurempaankin. Remes jää kuitenkin vain ideatasolla hyväksi, sillä miinuspuolia on liikaa. Tarina jättää kylmäksi, runsas hahmogalleria jää vähän etäiseksi, parodisia sävyjä ei osata käyttää tarpeeksi edukseen ja dialogi on vähän jäykkää. Surkeaan Ainoon verrattuna etuna on onneksi hyvät näyttelijät. Kaartista löytyy mm. sellaiset osaavat ja aika tunnetutkin nimet kuin Kristiina Elstelä, Matti Onnismaa ja Kari Ketonen. Remeksen tarina kertoo Remeksen kaupungista, jonne kolme maalaista eksyy vahingossa. Tuon enempää juonesta ei kannata kertoa, ettei yllätyksellisyys mene pilalle. Matrixin tyylisten tulevaisuusvisioiden ystävät voivat saada jotakin irti, mutta allekirjoittaneeseen ei tämä poikkeuksellisen outo jakso pahemmin kolahtanut. Kehittyvä yhteiskunta tulee tallomaan yhä enemmän pientä ihmistä jalkoihinsa, ja siitä aiheesta saisi tätä lopputulosta enemmän irti.Viime kokoelmassa mukana ollut Candy Fellows saa jatkoa Mestarietsivä Askon myötä. Tämä taitaa olla sarjan heikoin Petelius-Mäkelä-tekele, mutta ei missään nimessä huono jakso. Candy Fellows on kuitenkin sen verran mahtava jakso, jota ei niin vaan voitetakaan. Siinä esiintyvä Asko Raappana on kyllä sen verran mainio hahmo, että hän ansaitsee jatko-osan. Nyt kuitenkin tukeudutaan liikaa Vesa Vierikon loistavan tulkinnan varaan ja Candy Fellowsin kaltainen loistava tarina on unohdettu. Hahmon joitain piirteitä on liikaa korostettu, eikä hän ole tällaisenaan enää säälittävän sympaattinen, omahyväinen onneonkija, vaan ainoastaan pelkkä säälittävä pelle. Haikean hauska CF kuuluu sarjan hienoimpien joukkoon, eikä Mestarietsivä Asko pääse lähellekään. Vierikko on kuitenkin roolissaan taas kerran erinomainen ja sivuosissa nähtävät Pertti Sveholm ja Tommi Korpela ansaitsevat myös kiitosta.Kaverille ei jätetä 3:n lopulliseksi pelastajaksi koituu sen viimeinen jakso, sillä ensimmäiselle kaudelle tehty Kesä on suorastaan pieni mestariteos. Petelius ja Mäkelä kutsuvat tätä lisämateriaalipätkässä heidän lempijaksokseen, enkä yhtään ihmettele sitä. Huumoria on vähemmän mukana kuin yleensä ensimmäisen kauden jaksoissa, mutta eipä se pahemmin menoa haittaa. Kyseessä on menneen ajan kesäidyllin värittävä nostalgiatrippi. Se kuvaa melodramaattisesti kolmiodraamaa ja haikeasti kesän hetkellisyyttä. Martti Suosalon tulkitsema vankikarkuri törmää kesälomaa mökillä viettäviin äitiin ja tyttäreen, joihin hän tekee lähempää tuttavuutta. Heidän rooleissaan nähtävät Pirkko Hämäläinen ja varsinkin Irina Björklund tekevät loistavaa työtä. Omieni suosikkinäyttelijöiden joukkoon tämän sarjan myötä noussut Antti Litja saa aikaan vakuuttavaa jälkeä pienessäkin roolissa. PPP:n ja Mäkelän väsäämä käsikirjoitus on mahtava, eikä Mäkelän ohjaus ole koskaan ollut näin taitavaa. Kesäinen tunnelma tuo oman lisänsä riipaisevan satuttavaan kertomukseen, jonka kiehtova ote pitää otteessaan alusta loppuun asti. Kerronta on hyvin elokuvamaista ja teos voittaakin puhtaasti monet suomalaiset filmit, varsinkin kyseisen lajityypin edustajat. Romanttinen draama käyttää hyväksi kliseitä tehden siitä mukavan klassisen.",Epätasaisen laadun vuoksi sarjaan tutustumista ei kannata aloittaa tästä paketista.
663,80.0,"Ketonen & Myllyrinne on kahdeksanosainen Subtv:llä esitetty kotimainen sketsisarja vuodelta 2006, jossa käsitellään vakaviakin aiheita mustan huumorin kautta. Jokainen jakso kestää n. 30 minuuttia. Sarja sai jo ennen esitystään huomiota netissä pyörivien videoiden ansiosta. Sittemmin se on julkaistu myös dvd:llä. Ketonen & Myllyrinne sisältää paljon hauskoja sketsejä, kuten: kokkisota, urheiluvälineliike, kaikkitietävä Herccus Poiroo, Doping-urheilija Mika-Matin älyttömät selitykset, verkostomarkkinointi, sienestäjä, kalastajat, luomuteurastaja Tuomas Murtomäen haastattelu, palkkaneuvottelu, AA-kerho, Ferdinand ym. Suuri osa sketseistä on niin älyttömiä, että on vaikeaa arvata, mitä lopussa tulee tapahtumaan.Pääasiassa sarja on Kari Ketosen ja Ville Myllyrinteen kahdenmiehen show, mutta tukijoina sketseissä on mukana myös Ria Kataja,Pirjo Määttä ja Panu Vauhkonen. Ensimmäisestä jaksosta lähtien huomaa selvästi, että sketseihin on panostettu kunnolla. Pokerin pettämisiä ja virnistyksiä ei juuri näy. Sarjan huumori muistuttaa jonkin verran Velipuolikuuta. Ketonen & Myllyrinne on turhaan saanut negatiivista palautetta, jota se ei ansaitse. Toivottavasti herrat tekevät vielä jatkossakin yhtä hauskaa viihdettä. Sarja erottuu edukseen muista kotimaisista sketsisarjoista. Dvd:llä on ekstramateriaalina ""faking of"" -haastattelu.","Ensimmäisestä jaksosta lähtien huomaa selvästi, että sketseihin on panostettu kunnolla."
664,100.0,"	Brittiläistä Black Books (Kirjava Joukko) televisiosarjaa tehtiin kolme kautta (2000,2002 & 2004) ja onneksi tehtiin, sillä omasta mielestä kyseessä on yksi kaikkien aikojen hauskimmista brittisarjoista ja se on paljon sanottu se. Oma ensikohtaamiseni sarjan kanssa tapahtui vasta vuonna 2012, kun olin viettämässä pidennettyä viikonloppua erään ystäväni luona ja löhötessämme krapulan selättäminä hän tiedusteli, josko olin katsonut koskaan ""Black Books"" nimistä komediasarjaa ja laittoi sitten sarjan ensimmäisen jakson pyörimään.  Suhtauduin ensin hieman skeptisesti tähän uuteen tuttavuuteen, sillä pääosien näyttelijät olivat melko outoja, mutta turhat epäluulot karisivat jo alkuminuuttien aikana, sillä Black Books oli yksinkertaisesti aivan helvetin hauska!	Sarjan pääosissa on kirjakauppaa pitävä, melko alkoholisoitunut Bernard Black (Dylan Moran), Bernardin apulaisena kaupassa häärivä omalaatuinen Manny (Bill Bailey), sekä naisväriä sarjaan tuova ja myös vahvasti iloliemeen kallellaan oleva Fran (Tamsin Greig). Sarjan tapahtumat sijoittuvat lähinnä Bernardin kirjakauppaan, jossa tapahtuu milloin minkäkinlaista  kommellusta. Parhaat naurut saadaan kuitenkin Bernardin kuittailuista muille ihmisille (lähinnä Mannylle, mutta myös Fran ja liikkeen asiakkaat saavat osansa) ja tästä onkin kiittäminen käsikirjoitusta, joka on erinomainen.""Who is she anyway, this so called person ?""	Stand Up-koomikkona paremmin tunnettu Dylan Moran, joka on myös ollut mukana myös yhtenä käsikirjoittajista, tekee huikean roolin viiniä litkivänä ja asiakkaitaan vihaavana Bernard Blackina. En tiedä miten paljon hahmossa on Morania itseään, mutta jotenkin semmoinen mielikuva tulee, että mies esittää tässä hieman itseään. Välillä jutut ovat niin loistavia ja ilkeitä, että mieleen tulee jopa Rowan Atkinsonin Edmund Blackadder. Ihana Tamsin Greig on erinomainen Franina, jonka miessuhteet (tai oikeestaan mitkään tahansa muutkaan hommat) eivät sitten yleensä menekään ihan niinkuin hän on itse ajatellut. Bill Bailey on myös mainio Mannyna, joka onkin hassuna ""luonnonlapsena"" sarjan sympaattisin hahmo. Sivurooleissa nähdään myös hyviä näyttelijöitä. Muunmuassa Simon Pegg tekee mainion roolin Mannyn pomona, tämän uudessa työpaikassa. Myös Julian Rhind-Tutt tekee hyvän roolin itsevarmana hurmuriseikkailijana, joka vuoron perään saa kaikki sarjan päähahmot itsensä lumoihin. Näiden lisäksi myös Allo Allo:sta tuttu Sam Kelly oli mukava nähdä pitkästä aikaa, tämän näytellessä Mannyn isää.	Sarjaa tehtiin yhteensä 18 jaksoa kolmen kauden aikana ja taso säilyy koko ajan todella korkealla. Kolmannella kaudella on havaittavissa pieniä notkahduksia, mutta toisaalta kauteen mahtuu myös ""Elephants and Hens"" ja ""Travel Writer"" tyyppisiä helmiä.	Timanttisen kova sarja, jota voi huoletta suositella kaikille brittihuumorin ystäville.","""Now go and fetch my lolly!"""
665,90.0,"Bergmanin nelituntinen episodielokuva alkaa puhuvilla päillä. Marianne (Ullmann) ja Johan (Josephson) ovat onnellista yhteiseloa viettävä aviopari, joita Mariannen vanha tuttu haastattelee. Mariannelle ja Johanille on siunaantunut kaksi tytärtä. Porvarisparin suhde kukoistaa niin, ettei tarvitse edes tapella. Ei se juttu kuitenkaan niin mene. Marianne hyysää ja huolehtii perheestään kuin paraskin kanaemo. Mies tuo rutiinilla ruuan pöytään. Sitten onnen kukkulat alkavat mureta. Kumpikin alkaa syödä henkisesti toista, eikä tuholla näy loppua. Pahimmillaan Marianne ja Johan ovat melkein kuin siisti ruotsalaisversio Matista ja Mervistä.Bergmanin luotettuna kameramiehenä hääräsi tässä leffassa Sven Nykvist. Jälkeä ei voi sanoa järisyttäväksi, sillä kuvissa ei kikkailla juuri kulmilla tai koolla. Lavastus koostuu pelkistetystä 70-luvun kaupunkikotimiljööstä. Äänimaailma on karu, musiikkia ei ole. Riisutusta muodostaan huolimatta kaikki erään avioliiton kuusi kohtausta on katsottava läpi. Tarinan käsikirjoittanut ja ohjannut Bergman on luonut sellaiset hahmot, ettei niistä voi olla välittämättä. Liv Ullmaninnin upeasti tulkitsema Marianne on ehkä todentuntuisimpia naishahmoja, joita kukaan mies on luonut. Erland Josephson ei jää yhtään huonommaksi muutoshaluisena Johanina. Parivaljakon työn täydellisyys tuntuu vain korostuvan elokuvan muun ilmaisun ollessa melkein hävyttömän niukkaa. ",Erinomaisen todenmakuista avioliittodraamaa.
666,90.0,"Kohtauksia eräästä avioliitosta -minisarja kertoo pariskunnasta (Ullmann & Josephson), jotka ovat olleet avioliitossa kymmenen vuotta ja heillä on kaksi tytärtä. Heidän avioliitonsa on ollut pitkään onnellinen, ainakin ulkoapäin. Mutta kun ongelmat kasaantuvat, niin seuraukset ovat räjähtävät. Minisarjassa nähdään kuuden jakson aikana, miten liitoon tulee säröjä ja miten se aviopariin vaikuttaa.Ingmar Bergman kuvaa todella hyvin avioliiton säröilemistä. Aluksi pari vaikuttaa onnelliselta, mutta sitten tulee riitoja ja ne vain pahenevat ajan mittaan. Muutenkin aviopari on erkaantumassa toisistaan. Vaikutukset ovat hyvin nähtävissä avioparissa. Mutta olisi voitu kyllä hieman näyttää, miten avioliiton ongelmat vaikuttavat muuhun ympäristöön.Monien Bergmanin elokuvien tapaan tämäkin on aika teatterimainen. Tapahtumaympäristöt kyllä vaihtuvat, mutta ollaan lähinnä sisätiloissa. Myös lavastus on melko pelkistettyä, eikä tarinassa ole ylimääräisiä ihmisiä, vaikka jotkut jäävät hieman irrallisiksi, mutta tämä ei haittaa. Minisarjassa ei myöskään tehdä paljonkaan, vaan tämä on hyvinkin dialogipainotteista. Mutta dialogi onkin hyvin toteutettua ja se vie erinomaisesti tapahtumia eteenpäin. Ingmar Bergmanin vakiokuvaaja Sven Nykvist tekee todella hienoa kameratyötä. Mitään ihmeellisiä kamerakikkoja tässä ei nähdä, mutta tässä se vaatimatonkin kameratyö on todella hienoa.",Dialogi on hyvin toteutettua ja se vie erinomaisesti tapahtumia eteenpäin.
667,20.0,"”Kop, kop””Kuka siellä?””Surkea King-filmatisointi, kukapa muu.”Tuhoon tuomittuja yrityksiä on monenlaisia.  Jopa egyptiläistä hiihtokeskusta huonompi idea on lähteä vääntämään telkkuleffaa kuulun kauhukunun eniten rönsyilevästä (UFO-)eepoksesta. Toisaalta… on kai se hyvä, että joku ne tusinateoksetkin vääntää.Stephen Kingin nimellähän tässä siis taas myydään. Tommyknockers, lastenlorusta hämäävän nimensä ottanut, mutta lopulta alientarinaksi paljastuva stoori on jo kirjana laaja, ei täysin kirjoittajansa lapasessa pysyvä teos, joka vain loppukohtauksessaan yltyy väkevään menoon. Leffa pistää totuttuun tyyliin vielä ailahtelevammaksi. Ja tuloksena saadaan tällainen hajuton, mauton ja loputtoman tylsä UFO-konttaus. Ja sanomattakin on selvää, että loppukohtaukseltaan leffa onnistuu silti olemaan puhdasta komediaa.Kirjasta on todettava vielä sen verran, että siinä King tasapainoilee vanhan alkoholiongelmansa sekavalla maaperällä ja maalaa tarinan maahan hautautuneesta esineestä sekä sen tappavasta vaikutuksesta ympärillä olevaan junttikylään. Adaptaatiossa pakolliset televisioversiolatteusmuunnokset on tehty turhan tarkasti. Kun kirjassa ”Kolkuttajien” läsnäolo ajaa ihmiset maanisiksi, laihoiksi, rumiksi ja itsensä hukanneiksi, on leffa päähenkilöiden osalta moinen tarkasti siloteltua. Ysärihengessä pari lapsukaista otetaan hetkeksi hieman keskeisempään osaan ja aikuisten rakkaustarinoihin puolestaan pökätään puhtia tavalla, joka sisältää taas ne jo mainitut adjektiivit: hajuton, mauton ja loputtoman tylsä. Hahmojen auttamaton ohuus on em. seikkojakin suurempi ongelma.Vaikka Tommyknockers on vain viisitoista vuotta vanha elokuva, sen tehosteet näyttävät muutaman vuosikymmenen verran vanhemmilta. Hohtava vihreä on toki komea ja arvoituksellinen väri, mutta tekijöiden tapa käyttää sitä toimii – kuten moni muukin heidän ratkaisuistaan – vain humoristisesti. Rappiotuneen kylän ja zombiemaisten ihmisten sijaan tv-leffaraakile esittelee tahatonta huumoria ja aitoja jännitehetkiä suhteella 50:1.","Siloteltua UFO-rappiota, jota vaivaa vihreäksi värjätty väsymys."
668,20.0,"Jouduin kyllä pitkään harkitsemaan, uskaltaisinko katsoa tätä pätkää, kun se esitettiin neliosaisena minisarjana Nelosen myöhäisiltoina. Ei, en tarkoita nyt sitä, että minä olisin pitänyt tätä pelottavana, vaan koska minulla oli epäilykseni tämän loistavuudesta. Itse en kovinkaan paljon pitänyt Stephen Kingin alkuperäisestä kirjoittamasta tiiliskivestä, vaikka olenkin melkein omistanut elämäni hänen tarinoitaan lukemalla. Eikä tämä johdu siitä, että King on kirjoittanut koko tarinan pöyssyssä, se vain tuntui niin tavannomaiselta ja heikohkolta hänen jättimäisessä tuotannossaan. Yksinkertaisesti: uskoin tämän leffan olevan pettymys. Eikä kuudes aistini ollut väärässä.Haven, pikkuinen kaupunki lähellä Kingin kirjoista tuttua Derryn kaupunkia, viettää kaikin puolin tavanomaista elämäänsä. Asukkaat ovat hyvänpäivän tuttuja toisilleen ja niin edelleen. Pian kaikki muuttuu, kun kirjailija Bobbi Andersson (Helgenberger) kompastuu metsässä johonkin esineeseen. Hän alkaa vimmatusti kaivamaan sitä, ja ajan myötä se paljastuu suunnattoman suureksi avaruusalukseksi. Pian kaikki alkaa yllättäen vihertämään mystisesti, mutta muutakin alkaa tapahtua: hampaat putoilevat, silmien väri vaihtuu vihreämpään suuntaan, lapsi katoaa mystisesti ja Haven asukkaat alkavat keksiä mitä oudoimpia vempaimia. Ainoaksi toivoksi osoittautuu Jim Gardner (Smith), johon avaruusaluksen säteily ei tunnut tehoavan.Kuten kirja, ei leffa yllä siihen, mitä monessa Kauhun kuninkaan tuotannossa on ajettu takaa: pelon tuottamiseen. Kirja sentään saattoi vielä jotenkuten kyetä siihen, mutta leffan kohdalla on turha odottaa mitään. En tiedä, johtuuko se tästä varsin tuntemattomasta John Powerista, leffan ohjaajasta, mutta jos niin on, hän saisi hävetä. Jopa pikkuveljenikin, joka käy ala-astetta, kykenisi katsomaan tätä ilman, että tuntisi minkäänlaista ahdistusta.Leffa tuntuu jonkinlaiselta kloonilta aiemmista Kingin leffoista. Silti se ei ole ainut vika huonon ohjauksen, tylsän käsikirjoituksen ja stereotyyppisyyden kera: myös tehosteet ovat kuin amatöörin tekemiä, vaikka tämä leffa ei ole edes kahtakymmentä vuotta vanha. Vihreys on kyllä kivan näköistä, mutta kaikki ne säteet ja muut semmoiset saavat  tämän leffan vaikuttamaan jonkun alan harrastelijan tekemältä.Näyttelijätyö ei myöskään suju mutkitta vaan pikemminkin kompuroi pahemman kerran. Marg Helgenberger on jokseenkin ärsyttävä. Hän ei eläydy rooliin, vaan saa hahmon näyttämään ohueelta kuin langanpätkä ja liian tavalliselta. John Ashton on kuin näyttelisi ensimmäistä kertaa eli ei hyvin skulaa. Silti huonoimman roolityön vettä Jimmy Smith. Hän tekee Gardin hahmosta hassun, stereotyyppisen ja typerän. Hän ei näytä siltä, millaisena minä kuvittelin hahmon romaanissa. Lopuksi hän on näyttelytaidoillaan ihan sen näköinen, kun yrittäisi valistaa katsojalleen: ""Hei, minä pelastan tämän leffan sankarina kaiken, vaistoinkäymisestä ja surkeasta näyttelijätaidostani huolimatta.""Okei, saatoin olla aika tuomitseva - tämä jopa särkee itseänikin sydämmeen, kun puhuin näin lempikirjailijani teokseen perustuvista - mutta nyt ei auta itku markkinoilla, jos tämä ei miellyttänyt. Elokuva on kolme tuntia pitkä, joten tältä voisi hyvinkin odottaa jotain, mutta ei! Leffa ei ehkä ole se huonoin kauhu, jonka olen nähnyt, mutta tämä on todella vakuuttava esimerkki, millaisena en halua Kingin tarinoiden olevan elokuvaversioina.En suosittele, jos haluaa nähdä jotain todella mullistavaa.",Leffa tuntuu jonkinlaiselta kloonilta aiemmista Kingin leffoista.
669,20.0,"Neljä lukiolaista tyttöä päättää liittyä koulunsa musiikkikerhoon pelastaakseen sen lakkautukselta, ja bändin kitaristiksi päätyy vieläpä nelikon vähälahjaisin jäsen, jolla ei ole lainkaan aikaisempaa kokemusta kitaransoitosta. Näistä lähtökohdista alkaa samannimiseen mangaan perustuva K-On! [keion] anime, ja kun tuottajana on Haruhin ja Clannadin kaltaisista mestariteoksista tunnettu Kyoto Animation, odotukset olivat korkealla. Slice of lifessä harvalla asialla on niin paljon merkitystä kuin päähenkilöiden pidettävyydellä ja samaistuttavuudella. Siksi Keionin tyttöjen paperinohut persoonallisuus ja geneerinen, kuin jostain halpatuotantoanimesta kopioitu luonne pilaakin katsomiskokemuksesta paljon. Hahmoihin ei voi väkisinkään samaistua, ja vaikka kuinka yrittäisi, ei yhdeltäkään löydä luonnetta johon kiintyisi - lukiotytöistä kertovalle animelle erittäin tärkeä ominaisuus. Musiikkiteemasta irtoaisi vaikka kuinka paljon hyvää huumoria, mutta se on tehokkaasti jätetty hyödyntämättä. Keionin huumorin yleisin aihe onkin kitaristin yksinkertaisuus ja basistin pantsujen vilahtaminen. Sarjan juoni koostuukin lähinnä teen juonnista ja kakun syönnistä kerhohuoneessa, ja moneen kertaan nähdyistä kliseistä kuten kesänvietosta rannalla, koulun festivaalista, ja kaikista muista asioista mitkä on nähty aikaisemmin jokaisessa geneerisessä lukioon sijoittuvassa animessa.",Maineikkaan animaatiostudion rimanalitus
670,80.0,"Kun olin pieni poika, niin lauantaisaunasta tullessani tuli avattua TV. Silloin tuli aina loppu sarjasta Koti kuntoon. En koskaan tainnut katsoa kokonaista jaksoa tästä kahdeksan tuotantokautta poikineesta sitcomista, niinpä nyt halusin tietää, minkälainen sarja tämä Koti kuntoon lopulta onkaan. Siispä tuli tarkastettua ensimmäinen tuotantokausi DVD-muodossa.Tim Allen on Tim Taylor, miehisyyttä puolustava tohelo perheenisä, joka juontaa remonttiohjelmaa Tool Time. Tim tykkää myös kotona värkätä eri koneiden kanssa ja laittaa niihin vähän enemmän voimaa. Ongelmia aiheuttaa kotona Jill-vaimo, joka ei ole kovin mielissään miehensä uusista tempauksista, sekä kolme ylivilkasta kakaraa, Brad, Randy ja Mark. Töissä Timillä on apunaan Al, joka uhkaa välillä viedä suosiota ohjelman juontajalta, ja työkalutyttö Lisa. Naapurin Wilson-sedälle voi onneksi käydä tarpeen mukaan purkamassa tunteitaan. Ensimmäinen tuotantokausi sisältää 24 jaksoa, joissa Tim joutuu selviämään monista vaikeista tilantaiset, kuten esimerkiksi oikean sulakkeen löytämisestä, kun ei saa enää selvää lyijykynällä kirjoittamistaan tuherruksista.Koti kuntoon on hyvin aikaa kestänyttä perhekomediaa, joka jopa yllättää hyvyydellään. Huonoimmillaan sarja on, kun sanomaa alleviivataan pahasti, mutta ymmärtäähän tuon, kun kyse on kerran Disneyn sarjasta. Parhaimmillaan sarja on kuitenkin terävää sanailua ja hauskaa toilailua. Hauskimmillaan sarja taitaa olla Timin remonttiohjelman parissa, varsinkin kun tulee pientä sanaharkkaa Alin kanssa.Toimiva tilannekomedia tarvitsee tietenkin hyvät näyttelijät. Tim Allen teki tässä sarjassa läpimurtonsa ja jäi jopa vähän roolihahmonsa vangiksi. Hepun elokuvarooleista tulee aina mieleen tämä tohelo isä. Kuitenkin tässä sarjassa hän on loistava ja parhaimmillaan hänestä tulee mieleen koomikkomestari Steve Martin. Patricia Richardson oli hyvä valinta Jill-vaimoksi ja myös Pamela Anderson sopii työkalutytön rooliin täydellisesti. Richard Karn on loistava sympaattisena Alina, joka parhaimpina hetkinään varastaa show'n täydellisesti itselleen. Poikakolmikosta kuopus-Markia esittävä Tarah Noah Smith ja esikoispoika Bradia tulkitseva Zachery Ty Bryan näyttelevät vähän yli, mutta Randyna nähtävä Jonathan Taylor Smith on varsin luonteva keppostelevana viikarina. Leppoisena naapurina nähtävä Earl Hindman ansaitsee myös maininnan.",Parhaimmillaan sarja on terävää sanailua ja hauskaa toilailua.
671,10.0,"Vaikka olisi kuinka King-fani, on olemassa ainakin yksi leffa, joka on sitten niin hirveää huttua, ettei uskollisuudestakaan ole enää hyötyä. Haluatteko tietää, mikä se kyseinen hirvitys on? Vastaus on: Kultaiset vuodet!Ihan vaan helpotukseksi tämä ei perustu mihinkään kirjaan, jotta se voisi tahrata senkin maineen. Se voisi kyllä myös mietityttää, millainen tämä olisi ollut edes kirjana, jos leffa oli tämmöinen... sanoinkuvaamaton tapaus.Juoni: salaisessa tutkimuslaitoksessa tapahtuu onnettomuus, jossa on kolme uhria, joista kaksi kuolee. Yksi heistä, vanha likinäköinen talonmies Harlan Williams, selviytyy hengissä, mutta hän sai räjähdyksessä ylleen säteilyä, joka saa hänet nuorenamaan. Hallitus kumminkin alkaa kiinnostua hänestä, joten Harlan lähtee maanpakoon vaimonsa Ginan kanssa agentti Terry Spannin avustuksella. Kumminkin heidän perässä on Terryn tuttu agentti Jude Andrews.Näyttelijätyöstä ja ohjauksesta on vain yksi sana olemassa: surkea. Tehosteetkin ovat toisinaan semmoisia, että aloittelijakin osaisi tehdä niitä. Käsikirjoitus pännii. En voi ymmärtää, miksi juuri Stephen King, jonka suuri fani olen, julkesi töhertämään tämmöisen kässärin?!Leffa voisi olla muuten minun puolesta ilman minkäälaista tähteä, mutta ainut hyvä asia leffassa, mistä julkean antaa tälle puolikkaan, on leffan alku- ja lopputeksteissä kuuluva David Bowien nimikkobiisi, Golden Years.","Niin hirveää huttua, ettei uskollisuudestakaan ole enää hyötyä."
672,70.0,"TV:ssä pyörineestä Kumman kaa -sarjasta on tehty Vol 1. tuplapläjäys johon on pistetty sarjan 10 ensimmäistä jaksoa. Paljonkohan näitä sitten on tehty? En tiedä. Olin kuullut sarjasta mainintoja satunnaisesti eri yhteyksissä ja yhteistä näille yhteyksille oli se että vain naiset tuntuivat kommentoivan sarjan tapahtumia sen pyöriessä TV:ssä.Onko tämä sitten naisten sarja. Ei. Ainakin minulla oli miehenä hauskaa seurata kolkyt ja risat -ikäisten ruotsinkielenopettajan, Annen ja terveydenhoitajan, Ellun edesottamuksia. Kysehän on pahimmasta mahdollisesta lässytyksestä jota naiset voivat harrastaa. Sarja on viihdyttävä nimenomaan siksi koska itse ei joudu elämään tämäntyyppisen ihmisen kanssa eikä meininki ole kyllästymiseen asti tuttua vaan tosiaankin hauskaa. Enempää lässytystä tuskin jaksaisi kuin juuri nämä 10 reilun parinkymmenen minuutin osaa. Tässä on juuri sopiva annostus.Annen velipoika Vesa saa hoitaa arjen raskaammat kuviot, jotta naisille jää aikaa suunnitella vapaa-aikaa ja mieskuvioitaan. Vesa toimii myös moraalinvartijana kun naisten arkielämän tylsyys tuntuu hukkuvan suurinpiirtein joka ilta pariin bisseen paikallisessa. Aina kun mennään parille niin homma vähän lipsahtaa ja seuraavana aamuna on kamis. Työntekokaan ei pahemmin kiinnosta vaan työpäivän parhaimmat ja kiinnostavimmat hetket ovat välitunnit. Tällöin höpötetään Ellun terkkarinhuoneessa. Sarjan naisten elämä koostuu siis bissen ja punkun juonnista sekä miettimisestä kenen kanssa olis silleen. Ja tokihan sarjassa myös ollaan silleen, mutta nämä asiat ohitetaan melko joutuin että päästään taas lässyttämään.Annen hahmo on sopivan blondimainen. Baaritiskillä pikkuhiprakassa kysyy mieheltä.- Niin mitäs sä teitkään työkses?- Olen fyysikko.- (pettyneenä) Ai jaa, mä kuulin ensin että sä oot muusikko, ei sitten mitään.Ellu taas on räväkkä ja iso täti, joka sanoo asiat suoraan turhia kiertelemättä.- Lähde jo menee. Vieläkö sä oot täällä?","Pahinta mahdollista lässytystä, jota naiset voivat harrastaa."
673,40.0,"Artisti maksaa on Kummeli-ryhmän neliosaisen dvd-paketin toinen osa. Kolmas ja neljäs osa julkaistaan syksyllä. Vuokrasin tämän osan  ja se maksoi vain kaksi euroa, mikä tuntui aluksi loistavalta kaupalta kun huomasi miten paljon tavaraa kahden dvd:n paketissa on (418 minuuttia!), mutta kun näki huippusuositun sarjan sketsimateriaalin yleislaadun, niin pettymys iski. Hyvä etten ostanut tätä. Parhaita sketsejä ovat Paras A-ryhmä, Työsuhdeautot sekä tietysti Sakun ja Speedyn seikkailut. Muuten sketsien laatu on kieltämättä heikko, eikä tämä ole läheskään parasta kummelia. Kummeli-mania oli aikoinaan todella suuri vastaten jopa Dingo-yhtyeeseen kohdistunutta ihannointia. Vaikka Kummelin pojat ovat parhaimmillaan vastustamattoman hauskoja, eivät he minun mielestäni olleet parhaimmillaan kuin vasta vuoden 1997 ja 1999 jaksoissa sekä Kummeli Stories-elokuvassa. Tämän aikakauden materiaali, joka teki heistä supersuosittuja on toki täynnä legendaarisia ilmaisuja ja hahmoja, mutta kovin huvittavaa se ei lopulta ole. Sketsit ovat usein vain pelkkiä raakileita, joista ei lopulta synny yleensä mitään hauskaa. Alussa esitetään joku pseudohuvittava hahmo, mutta mitään erityisen hauskaa ei sen jälkeen keksitä, eivätkä sketsit ole edes mitenkään oivaltavia. Nauruhermo saa lepoa. On hämmentävää, että juuri Kummelin huonoin ja idioottimaisin materiaali on juuri sitä suosituinta. Saman asian olen huomannut myös joidenkin bändien biisien kohdalla. Myös Olli Keskisen juonnot ärsyttävät hiukan, sillä hän ei ole milloinkaan hauska ja hänen pikku kevennykset ovat lähinnä rasittavia. DVD-paketissa on yhteensä 14 jaksoa vuosilta 1993-1994 sekä hyvä haastattelupätkä ja törkylaari, jossa on poistettuja tai pieleen menneitä kohtauksia. En suosittelisi tätä kellekään, mutta joihinkintällainen huumori iskee lujaa. Erittäin oivaltavaa ja älykästä huumoria viljellyt Studio Julmahuvi on minulle se Suomen Monty Python, sillä Julmahuvi ei petä melkeinpä koskaan, toisinkuin Kummeli.","Täynnä legendaarisia ilmaisuja ja hahmoja, mutta kovin huvittavaa se ei lopulta ole."
674,70.0,"Olinpahan viime vuonna tarpeeksi kiltti ja joulupukki toi meikäläiselle kaksi DVD:tä Kummelin ja Pulkkisen. Pulkkinen oli loistava. Tämä Kummeli taas tarjosi naurunhetkiä hiukan vähemmän.Kummelit ovat kyllä saaneet mainetta ympäri Suomen. Legendaariset hahmot kuten Matti Näsä, Mauno Ahonen, Speedy & Saku ja Eero Kakko ovat niitä, jotka minä nostaisin Kummeleista esille. Ja varsin ärsyttävää olikin, että Olli Keskisen esittämää Eero Kakkoa ei nähdä vuoden 1997 jaksoissa, vaan hänen paikkansa otti Heikki Vihisen näyttelemä Fabio, joka on ihan hupaisa kaveri. Vuoden 1997 Kummelit jäävät valitettavasti aika pahasti keskinkertaisuuden paikkeille. Paljon uusia sketsejä on keksitty, ja onhan siellä joukossa vähän tuttuja sketsejä tuttuine hahmoineen. Mutta uusissa sketseissä sorrutaankin taas siihen tuttuun ongelmaan, mikä paistaa läpi joistakin Kummeleista. Jatkuva toistaminen. Kyylä, Kumi Keijo sekä Virsikirjan lisälehdillä ovat todella itseään toistavia. Sekä Kumi Keijo ja Virsikirjan lisälehdillä ärsyttävät muutenkin. Jämävitsien kaatopaikalla on idealtaan hyvä, mutta sekin kaatuu pienoiseen toistoon. Lätkäkatsauksesta en löydä mitään muuta hyvää, kuin sen että siinä näytetään suosikkijääkiekkojoukkuettani Tampereen Ilvestä sekä lätkä-ikoni Raimo Helmistä.Niinpä. Tähtihetket ovat todella vähissä vuoden 1997 jaksoissa. Inhottavaa on myös se, että jaksot on pilattu sillä että vähän väliä käydään Kummeli-studiolla, vaikka Fabio onkin hauska. No löytyyhän näistä jaksoista pari ihan hauskaakin sketsiä. Veljekset Kinnula on todella hyvä, vaikka se elääkin lauseiden ""Ei tartte auttaa"", sekä ""Me sä h********n siitä"" varassa. Harri Höylä Soikkelin työpaja on sekin ihan hauska sketsi. TV-johtaja sketsistä paras on se ensimmäinen jossa tv-johtaja sanoo jotenkin hauskasti ""Tämä on väärä ovi"", ja päälle tulevat hurjat naurunhörähdykset. Silti kokonaisarvosana vuoden 1997 jaksoista on vain 2 tähteä.Vuoden 1999 jaksot koituvat tämän DVD:n pelastukseksi. Niihin on saatu Olli ""Eero Kakko"" Keskinen takaisin juontohommiin, ja sketsit edustavat parhaita Kummeli-paloja ikinä. Aziz The Combat Fighter, Pikku Henry sekä loistava Isä ja poika ovat kummelisketsien kärkipäätä. Aziz kertoo terroristeista jotka ovat täydellisiä tomppeleita. Niistä paras on, kuinkas muuten, ensimmäinen jossa muut terroristit syövät kebabia, mutta Aziz syö hampurilaista...hehehe. Pikku Henry toistaa hieman itseään, mutta toimii joka kerta. Isä ja poika sisältää taas yhden hauskan fraasin ""Etsä viitsisitsä"". Sitä hoetaan vieläkin joka paikassa. Studio-osuudet ovat paljon parempia ja selvempiä kuin vuoden 1997 jaksoissa. Kakkoslevyltä löytyy myös ekstroja, jotka eivät hirveästi tarjoa mitään ihmeellisyyksiä. Mitä nyt ""Panomies""-sketsi, joka on ""jostain syystä"" poistettu sarjasta.Niinpä niin. Kokonaisuutena tämä DVD on niin kaksijakoinen kuin tupla-DVD voi olla. Vuoden 1997 jaksot ovat varsin heikkoja, ja saisivat sen kaksi pistettä yksistään, mutta vuoden 1999 loistavat jaksot pelastavat kokonaisuuden. Harmi sinänsä. Kummelit á la 1997 pilaavat tätä pakettia aika lailla.",Vuoden 1999 jaksot koituvat tämän DVD:n pelastukseksi.
675,80.0,"Kummeli sai alunperin alkunsa pelkästä tavallisesta sketsejä sisältävästä kotivideosta, jonka nähtyään Yleisradio rupesi rahoittamaan sarjaa. 90-luvulla suuresta kansansuosiosta nauttineella Kummelilla on vielä nykyäänkin suuri fanijoukko, ja se muistetaan yhtenä Suomen sketsisarjahistorian merkkipaaluna. Itseeni Kummeli-lehvat eivät koskaan ole kovinkaan hyvin uponneet, mutta tämä sarja niidenkin edestä.Tällä boxilla ei ole enää nähtävissä legendaarisia Speedy ja Saku-, Varikset- tai Kyllä lähtee! -sketsejä, ja Matti Näsä, Mauno Kakko ja Sporttivarttikin vain vilahtavat ruudussa. Mutta onneksi uusia ja muutamia vanhoja sketsejäkin löytyy, joista omat suosikkini ovat Pikku Henry ja Puukon Veljekset. Valitettavasti boxi sisältää myös ärsyttäviä, typeriä, jopa pöyristyttävän huonoja Keijo Kumi -sketsejä, joiden ideana on, että pierrään ja oksennetaan kovaa. Ei boxi sisällä muutenkaan kovin älykästä huumoria, päin vastoin, mutta välillä sketsejä ei tajua sitten millään. Jotkut sketsit taas ovat todella yksinkertaisia, mutta silti uskomattoman huvittavia. Hyvien vitsien ohella viihtyvyyttä,  ja ajoittain mielenrauhaa, luovat musiikkiesitykset  - oli kappale mikä tahansa. Kipaleet esittää yleensä joko Heikki Hela tai Heikki Silvennoinen, tai jokin muu kuuluisa artisti/yhtye.Vanhojen tuttujen kasvojen lisäksi mukana heiluu myös Kummeli-ryhmään vuonna 1995 Kummeli Storiesin myötä päässyt Heikki Vihinen, jonka Fabio-hahmo toimi juontajana vuoden 97-jaksoissa. Vihisen muut hahmot eivät vaikuta vielä ollenkaan myöhemmin elokuvissa esiintyneiden hahmojen, Spuden (Kummelin Jackpot) ja Jönsin (Kummeli Kultakuume), kaltaisilta, mutta Fabio on näitä kahta hyvin lähellä. Vihinen tulkitsee Fabiota hyvin: hän osaa ylinäytellä hahmonsa hyvin, tehden siitä samalla hauskan, itserakkaan, koomisella tavalla ärsyttävän ja piikittelevän. Tähän ei aiemmin Kummelin juontajana hillunut yksi-ilmeinen Olli Keskinen pystynyt. Vuoden 97 jaksoissa studioyhtyeen keulakuvaa, Ari Zwangiä, näyttelevä Timo Kahilainen onnistuu tulkitsemaan tämän sympaattisen bassoa jymistelevän, Fabion loukkauksille usein altistuvan huvittavannäköisen kaverin hyvin. Kahilaisen pieni koko on eduksi myös Pikku Henry -sketseissä, joissa hän esittää itse Pikku Henryä, vanhat koulukaverinsa ja samalla myös itsensä nolaavaa pienikokoista, ärsyttävää k*sipäätä, joka aina sketsin päätteeksi saa oikein kunnolla selkään. Kummeli-sarjassa Heikki Silvennoisella on monia hyviä roolisuorituksia, mutta tältä boxilta niitä ei oikein tahdo löytyä, Harri ""Höylä"" Soikkelia ja säämies Pasasta lukuunottamatta. Heikki Hela puolestaan jatkaa samoilla linjoilla kuin ennenkin. Hela on luonut Puukon Veljekset -sketsistä tutusta Pekka Puukosta entistä humoristisemman hahmon, ja tällä kertaa myös itse sketsi on parempi. Heebolta löytyy myös hyviä lauluesityksiä. Tämän boxin ainoan naisnäyttelijän virkaa kantava Mari Turunen esittää usein joko juontajaa, haastattelijaa tai muuta vastaavaa hyvin realistisesti. Välillä hän pääsee tulkitsemaan perussuomalaista naista joko aviovaimon tai sinkkunaisen muodossa, ja kyllä hän sen vakuuttavasti tekeekin. Cameo-rooleista voi bongata mm. Jukka Puotilan ja Mikko Alatalon.Vuoden 1997 jaksot kohoavat tämän boxin parhaimmiksi, ja suurin kunnia siitä kuuluu Fabiolle. Vuosien 1999-2000 jaksot eivät minuun kovinkaan hyvin uponneet, ja suurin syy siihen on se, että nämä jaksot on tehty yleisön edessä. Juontajaksi palasi Olli Keskinen, joka, ikävä kyllä, ei ole lainkaan humoristinen, ja kaiken kukkuraksi hän on vielä melko ärsyttävä. Itse sketsit ovat kuitenkin hyviä, mutta 1997-sketseihin verrattuna hitusen huonompia. Extroista löytyy huvittavia pilalle menneitä otoksia, joista näkee että tekijöillä on selvästi ollut hauskaa. Kummeli - Jumankauta juu, nääs päivää!:tä suosittelen tietysti kaikille hyvää pöhköhuumoria etsiville ja erityisesti Kummeli-faneille. Niinhän se on, ettei ole Kummelin voittanutta sketsisarjaa, ja tuskin tulee olemaankaan.","Niinhän se on, että ei ole Kummelin voittanutta sketsisarjaa, ja tuskin tulee olemaankaan."
676,100.0,"Kummeli oli niittänyt vuoteen 1995 mennessä jo paljon mainetta ja suosiota suomalaisen TV-viihteen saralla, niinpä oli aika ottaa vähän suurempi askel. Siten tuli ensimmäinen Kummeli-elokuva Kummeli Stories. Kummeli-porukka teki myös poliisisarjan Lihaksia ja luoteja (1996) sekä pian oli uusi elokuvakin tekeillä. Vuonna 1997 oli kuitenkin aika tehdä kuusi uutta jaksoa suomalaista sketsiviihdettä. Ohjelman ilme oli vähän uudistunut ja budjettia oli selvästi enemmän aikaisempiin jaksoihin verrattuna, mutta samanlainen pöhkö huumori oli saatu mukaan.Olli Keskinen jätti porukan ja juontajahahmo Eero Kakko sai seuraajakseen Heikki Vihisen mainiosti tulkitseman Fabion. TV-johtaja valvoi, että Kummeli sai porukan nauramaan ja kyllähän hyvän viihteen puolesta heltiää muutama miljardi. Vanhat Kummeli-hahmot vierailivat muutamissa sketseissä, mutta enemmän tilaa saivat uudet hahmot, kuten naapuristossa järjestystä ylläpitävä Kyylä sekä julma työnjohtaja Kouhia. Patrick Sjöberg esitteli uusia virsiä asiaohjelmassa Virsikirjan lisälehdillä ja juopot kertoivat nauruhermoja kutkuttavia juttuja Jämävitsien kaatopaikalla –sketseissä. Välillä joku musiikkivieras kävi heittämässä settiä ja julkkisvieraitakin löytyi ja näissä jaksoissa vierailee mm. Timo Koivusalo sekä Jukka Puotila.Vuoden 1997 Kummelit olivat mielestäni kaikki onnistunutta tavaraa, ja näitä katsellessa on koko ajan hymy huulilla. Mukana on todella monta hienoa ideaa ja erittäin hauskaa sketsiä. Heikki Vihinen oli uusi kasvo tässä sarjassa, vaikka Kummeli-porukassa hän olikin jo ollut pari vuotta liittyessään Kummeli Storiesin tekoon vuonna 1995. Joka tapauksessa tämä uusi Heikki sopii tähän kahden Heikin ja yhden Timon joukkoon erinomaisesti kolmanneksi Heikiksi, vaikka ei hän alkuperäisten Kummeli-legendojen tasolle mitenkään yllä. Näiden seurassa piristyy vähän ikävämmänkin päivän aikana, eivätkä nämä mitään kertakäyttötavaraa ole. Omia suosikkisketsejäni ovat autokorjaamo Veljekset Kinnula sekä Kouhia.Parin vuoden jälkeen oli aika tehdä kahdeksan uutta jaksoa Kummelia ja Olli Keskinen palasi tulkitsemaan Eero Kakkoa. Kummeli oli palannut niin, että rämisi. Ideat olivat kaikki todella mainioita, eikä mitään täysin surkeaa sketsiä ole edes mukana. Vitsejä haetaan vaikeasta isä ja poika –suhteesta, suomalaisista tangokilpailuista, naisten elämästä, politiikasta sekä säiden lukemisesta. Oma lempparihahmoni näistä jaksoista on ehdottomasti Timo Kahilaisen kieli poskella tulkitsema Ulla Mäkelä-Budweiser, joka käy tutustumassa muiden ihmisten koteihin ja elämäntyyliin. Monien suosion saanut Aziz the Combat Fighter esiintyy myös muutamassa sketsissä ja kyllähän tuon pienen terroristin seikkailut hymyilyttävät vieläkin. Studiokohtauksiakin on mukana, mikä ei ollut ollenkaan huono idea, vaan studioyleisön edessä näytellyt kohdat ovat kaikki aivan mainiota tavaraa. Nämä vuosina 1999-2000 tehdyt kummelit ovat ehdottomasti koko sarjan parasta antia.Heikki Silvennoinen ja Timo Kahilainen ovat tavalliseen tapaansa erinomaisessa vedossa. Voisin melkein jopa väittää, että äijien parhaat rutistukset nähdään näissä jaksoissa. Heikki Hela on mielestäni todella hyvä näyttelijä ja nyt hän on saanut isomman roolin sarjasta, mikä on ihan hieno juttu. Jo mainitsemani uusi kasvo Heikki Vihinen on välillä ehkä hieman ärsyttävä, mutta hyviä tulkintoja häneltäkin on tullut, mutta paras on ehdottomasti limainen juontaja Fabio vuoden 1997 jaksoista. Kummelit ottivat myös naisen joukkoihinsa ja Mari Turusta parempaa henkilöä tuskin olisi edes saatu tulkitsemaan näitä vakavampia naisrooleja, joita miehet eivät itse viitsineet näytellä.Kummeli – jumankauta juu, nääs päivää! sisältää yhteensä neljätoista jaksoa Kummelia vuosilta 1997 sekä 1999-2000 ja sisältää ehdottomasti parhaimmat Kummeli-jutut sekä mahtavat ekstrat. Englanniksi väännetty Kummeli Nuts sisältää myös erinomaista tavaraa, mutta ei tällainen suomalainen junttihuumori oikein maailmalla kolahda, niinpä jäi se Montreauxista palkinto saamatta. Ainoana miinuksena täytyy mainita, että levyjä on kotelosta melkein mahdoton saada irti, mutta siitä huolimatta jokaisen Kummeli-fanin on saatava tämä mahtava kokoelma hyllyynsä. Ehdottomasti suomalaisen sketsiviihteen kermaa.",Sisältää ehdottomasti parhaimmat Kummeli-jutut.
677,90.0,"Muistan, kun ensimmäistä kertaa näin Kummeli-jakson joskus vuonna 1999. Se kerta muokkasi minusta jonkinmoisen Kummeli-fanin. Nyt on onneksi julkaistu Kummeli - Kyllä lähtee -tupla-DVD, jossa on 15 ensimmäistä Kummeli-jaksoa vuosilta 1991-1993. Lisää DVD:itä on tulossa, mutta tämä lieventää hieman pahinta Kummeli-nälkää.Kummeli lähti oikeastaan käyntiin Olli Keskisen ja Heikki Silvennoisen voimin, mutta Timo Kahilainen hyppäsi hyvin pian mukaan remmiin. TV2 alkoi lähettämään Tamperelaisen hupiryhmän toilailuista kolme pilottijaksoa vuonna 1991, jonka jälkeen tehtiin lisää Kummeleita 12 jaksoa vuosina 1992-1993. Matti Grönberg toimi ohjaajana, niin kuin kaikissa myöhemmissäkin osissa. Vuonna 1992 hyppäsi kelkkaan Heikki Hela, joka toimi alkuun apupoikana, mutta nousi hyvin pian sarjan vakionaamoihin. Alkuun ohjelman huumori jakoi ihmisten mielipiteet ja kakkonenkin hieman empi ohjelman lähettämisessä, mutta lopulta Kummeli saavutti suuren suosion.Näitä vanhoja jaksoja katsellessa täytyy taas kerran todeta, että Kummeli on suomalaisen TV-viihteen eliittiä. Paljon on syntynyt kuolemattomia sanontoja (mm. kyllä lähtee, asiaa ja Kanada) ja legendaarisia hahmoja. Musiikki on ollut aina porukan sydäntä lähellä, onhan Hela ja Silvennoinen alan miehiä. Ohjelmassa vieraileekin musiikkitähtiä ja sketsirutiiniin kuuluukin musa-alan erikoisohjelma Musacorner, jossa Iso-Pebe käy jututtamassa ""suuria musiikkityyppejä"". Myös musiikkiaiheinen visailu, Musavisa, pyörii monessa jaksossa. Siellä pääsemme tutustumaan monien maiden kulttuuriin (tai sitten vain yhden).Ei Kummelissa ainoastaan musiikkimaailmalle tilaa annettu, vaan ruudussa nähtiin pätkiä myös koulu- ja urheilumaailmasta. Myös ajankohtaisista ongelmista välitettiin, niinpä Mauno Ahonen päästettiin lähettämään pikaraporttejaan, Matti Näsä sai puuttua yhteiskunnan epäkohtiin ja Ympäristöruudussa Eero Kakko jutteli yhdessä valtion ohjeistamispäälikkö Jaakko Parantaisen kanssa. Jakke ja Sepi puolestansa antoi alan ammattilaisina meille vinkkejä eri kodinkoneiden sun muiden tekniikan härveleiden korjaamisessa. Eläinten ystäville on tarjolla Johan Lind ja hänen oudot lemmikkinsä, eikä erotiikankaan ystäviä ole unohdettu, sillä näistä jaksoista löytyy myös Erotix, erotiikkaa tihkuava ajankohtaisohjelma. Nämä ja monet muut sketsit löysivät tiensä suoraan meidän suomalaisten nauruhermoon, sillä näiden seurassa ei voi olla päästämättä edes pientä hymyä (ainakin pätee omalla kohdallani).Mitään ammattinäyttelijöitä ei mukana ole, mutta Kummeli-miehet osaavat asiansa täydellisesti. Heikki Silvennoinen on suoraan sanottuna aivan loistava jokaisessa hahmossaan (suosikkejani ovat Jaakko Parantainen ja Mauno Ahonen), eikä muukaan poppoo hiihdä kovin kaukana. Timo Kahilainenkin osaa olla hulvaton, mutta myös Olli Keskinen osaa iskeä katsojan nauruhermoon juontajahahmoillaan (kuten Kummelin kantava voima Eero Kakko). Heikki Helakin on hyvä, mutta näissä ensimmäisissä jaksoissa hän käy aika vähän kameran edessä.Kaiken kaikkiaan Kummeli - Kyllä lähtee! on kannattava ostos, noin seitsemän tuntia Kummelia on varmasti monille unelma. Nämä jaksot tarjoavat monet naurut ja nyt jäänkin innolla odottelemaan seuraavia Kummeli-bokseja. Kaikkiin ei varmasti tällainen ""junttihuumori"" pure, mutta faneille on luvassa unohtumattomia hetkiä. Ekstramateriaaliakin on ihan kivasti, löytyy törkylaari, Kummeli-porukan haastattelu, Kyllä lähtee! Uudenvuoden special -92 ja demonauha, jossa nähdään mistä kaikki alkoi. Haastattelutkin ovat yllättävän mielenkiintoisia, harmi vain, ettei Olli Keskistä ole haastateltu.","Kaikkiin ei varmasti tällainen ""junttihuumori"" pure, mutta faneille on luvassa unohtumattomia hetkiä."
678,100.0,"Kummeli aloitti aikoinaan Suomessa ennennäkemättömän buumin, jollaista tuskin tullaan koskaan enää täällä näkemäänkään. Jos verrataan vaikkapa Studio Impossibleen, Kummeli vie voiton 4-1.Ensimmäisen levyn parasta antia ovat luonnollisesti Sporttivartit ja Ympäristöruudut. Vormisto ja Silakka ovat mukana ensimmäisestä ""oikeasta"" jaksosta lähtien, Parantainen on tuttu näky jo ensimmäisestä jaksosta. Lisäksi tällä DVD:llä on eniten perus-Matti Näsää, eli tyypillistä tamperelaisen miehen valitusta. Asiaa kyllä tulee, ja usein ihan oikeasta aiheesta. Kun on kuitenkin katsonut myös Artisti maksaa-boxin, jää vähän sellainen olo, että ne legendaarisimmat jaksot odottavat vielä aikaansa. Kyllähän ensimmäisellä levylläkin on silti loistavia jaksoja ja erityisesti yksittäiset sketsit nousevat esiin. Tällaisia ovat mm. Johan Lind (suklaamonni, sokerikukko jne.), Sporttivartit, Ympäristöruudut, Mauno Ahoset ja jotkut Musacornerit. Myös Maxvell Gothenburgin ""ohjauksille"" jaksaa aina nauraa.Toinen levy on ehkä vähän ykköstä parempi kokonaisuus, Törkylaarin ja haastattelun ansiosta. Kakkoslevyyn ilmestyy vakituisesti myös yksi legendaarisimpia Kummeli-hahmoja koskaan, Martti Mielikäinen. Mauno Ahosen jutut senkun paranevat, jos mahdollista, ja Heikki Hela on entistä enemmän mukana. Se on iso plussa Kummeleihin. Toinen levy noudattaa pitkälti samaa kaavaa kuin ensimmäinen levykin, mutta on hieman laajempi ja parempi kokonaisuus.Tämä on toiseksi paras Kummeli-DVD. Kyllä lähtee! häviää niukasti Artisti maksaa-boxille, mutta on silti täynnä legendaarisia ilmaisuja ja hahmoja. Ja onhan syytä muistaa, että näistä jaksoista kaikki alkoi! Eli siis, vastaukseni on: Kanada!nimimerkki: batman",Näistä jaksoista kaikki alkoi.
679,20.0,"Voin myötäillä batmania siinä että jos verrataan vaikkapa Studio Impossibleen, Kummeli vie voiton 4-1. Mutta en nyt ihan sanoisi sen olevan kovin korkea meriitti. Kummelin merkitys nykysuomalaiselle kansanperinteelle on toki tuntuva monien lentäviksi lauseiksi jääneiden sanontojen muodossa, mutta ei tämä silti ole kovin kummoinen TV-sarja. Pikemminkin päin vastoin. En väitäkään katsoneeni kaikkia tämän boksin sketsejä jaksoja, mutta olen kuitenkin nähnyt kummelia eloni tien varrella sen verran että katson oikeudekseni arvostella tämä sarja. Ja ihan vaan että tulisi selväksi, mielipiteeni muista kummelin tuotantokausista ei ole vähääkään valoisampi.Kummelin ""huumori"" on täyttä pelleilyä, sanan varsinaisessa merkityksessä. Tyypit näyttävät hassulta, kuulostavat hassulta, ääntelehtivät ""hauskasti"", puhuvat hassulla tavalla, hassulla äänellä ja hassulla murteella sekä tekevät hassuja juttuja. Se on hauska ensimmäiset viisi minuuttia mutta sitten alkaa pänniä oikein urakalla. Hassunhauska huumori ei koskaan ole kolahtanut kovinkaan kummoisesti, ja kun tätä ilvehtimistä ei edes huumoriksi kehtaa kutsua ollaan aika heikoilla jäillä. Sketsejä myös riivaa suomalaisten sketsisarjojen ikuinen ongelma eli sketsien ylipituus. Sinäsnä ihan hauskat vitsit on yleensä vesitetty venyttämällä sketsi viisiminuuttiseksi.Kummelilla on kova maine suomalaisen TV-viihteen historiassa, lähes syyttä. Kun joka jaksossa on ehkä kaksi vaivautunutta hymähdystä irrottavaa juttua suurimman osan ajasta tekisi mieli nukahtaa. Ajan kuluessa Kummelin tähti on kirkastunut entisestään, kun monet huomattavasti paremmat saman aikakauden sarja ovat joutuneet jäämään tämän epätoivoisen rymistelyn varjoon ja jopa vähän vaipuneet unohduksiin. Ei nuorempi polvi yleensä ole edes kuullut muista 1990-luvun alun sketsisarjoista, kuten ""Studio Julmahuvista"" tai Lapinlahden Lintujen lukuisista hupailuista. Sääli, sillä nämä sarjat edustavat heikoimmillaankin paljon parempaa komediaa kuin mitä Kummeli edes huippuhetkillään.",Tätä ilvehtimistä ei edes kehtaa kutsua huumoriksi.
680,20.0,"Kummeli. Se on joko vesimerkki tai Suomen paras sketsisarja. Ryhmän alullepanijat olivat Heikki Silvennoinen ja Olli Keskinen, ja mukaan liittyi myös loput tutut Kummeli-veikot. Ryhmä tekee myös elokuvia, viimeisinpänä Kummelin Jackpot, ja seuraavana on tiedossa Kummelin alivuokralainen. Kummeleita ei ole syyttä kutsuttu Suomen Monty Pythoniksi. Pari vuotta sitten jaksot pyörähtivät DVD:lle. Ensimmäinen DVD, eli Kyllä lähtee!, esittelee sarjan aivan ensimmäiset jaksot. Tekemisen ilo näkyy, mutta toteutus on kehnoa. Toinen taas on Artisti maksaa!, joka on toiseksi paras ohjelman kausista. Sitten tulee oma suosikkini Jumakauta juu nääs päivää!, jossa on paljon uusia ideoita ja pähkähullua paukkufarssia. Mutta Onks nyt hjuva fiilis? -DVD:stä en oikein haluaisi puhua...Vuoden 2003 ja 2004 jaksot sisältyvät käsittelyssä olevaan pakettiin, tietenkin muhkeitten ekstrojen kera. Harmi kyllä huumorissa mennään sieltä mistä aita on matalin. Suomalainen perushuumori on vaihtunut alapäähuumoriin. Lähes kaikki sketsit ovat hirveää skeidaa, jota ei katsoisi apinakaan. Apinoista puheenollen, jaksojen hauskin sketsi on typeryydessään kun ilahduttava Apinaa koijataan, jossa huijari keksii kaikenlaisia tapoja huijata apinan rahat itselleen.Yhteenveto. Surullisen huono kokoelma pilaa suomalaisen sketsiviihteen.",Huumorissa mennään sieltä mistä aita on matalin.
681,80.0,"Susan Harrisin luoma ja käsikirjoittama Kupla toi aikanaan TV-ruutuihin jotakin uutta. Enää sarjaa ei varsinaisesti voi freesiksi kehua – paitsi tietysti siinä tapauksessa, että kehuja ei muista mistään mitään 1970-luvun jälkeen. Sarjana Kupla on omanlaisensa originaali tapaus, josta voi tietyin varauksin nauttia tänäkin päivänä. Ensinnäkin, se kuvattiin videolle elävän yleisön edessä – tämä kertonee jotakin sen kuvan- ja äänenlaadusta. Toiseksi, jotta Kuplan kaikki vitsit iskisivät, on katsojan ymmärrettävä hyvin sen tekohetken läntistä maailmaa. Mikäli nämä seikat eivät tuota ongelmia, Kupla on lähes varmasti hilpeä kokemus.Sarjan tapahtumat kietoutuvat kahden sisaruksen, rahakkaan miehen naineen Jessican (Helmond) ja köyhempään liittoon päätyneen Maryn (Damon), ympärille. Jessica on sisaruksista enemmänkin se nk. tunne, kun Mary taas puolestaan on järki. Yhtä kaikki, he tulevat toimeen yhdessä paremmin kuin perheensä. Chester Tate (Mandan), Jessican äveriäs mies, ei siedä rakennusmestari Burt Campbellia (Mulligan), joka taas on Maryn aviomies. Burt on ehkä höppänä, mutta ei petturi, kuten Chester, joka ravaa vieraissa uskomattoman hehkeästä vaimostaan piittaamatta. Uskomattoman hehkeä Jessica tosiaan on, vaikka perheeseen kuuluu myös kaksi aikuista tytärtä (Salt & Canova) sekä Billy (Baio), perhe Taten kuopus. Billy ei nuoresta iästään huolimatta kehittele ongelmia, niitä kasaa pikemminkin ikivanha isäukko (Peterson), joka elää ikuisesti toista maailmansotaa. Huusholli tuskin pysyisi kasassa ilman Bensonia (Guillaume), perheen sarkastista miespalvelijaa. Sisaruksista toisella, Maryllä, palvelijaan ei ole varaa, mutta edellisestä avioliitostaan hänelle on siunaantunut kaksi poikaa. Komea Danny (Wass) on seurannut edesmenneen isänsä polkua mafian palvelukseen, hentoisempi Jodie (Crystal) taas on jalkapalloilijaa deittaileva homoseksuaali. Maryn kulta-Burtillakin on edellisestä liitostaan kaksi poikaa, joita heebo tosin ei ole vuosiin nähnyt. Kumpikin on Burtin mukaan miehinen mies, eikä kuten Jodie. Toinen heistä on casanova (Urich) ja toinen, noh, hän nyt sattuu olemaan skitsofreeninen vatsastapuhuja (Johnson). Putositko kärryiltä? Eipä hätää, Kupla on silti yhtä helppo seurattava kuin monet perinteiset saippuasarjat, joita se älykkäästi parodioi.Kuplan hauskuus on onnistuneen käsikirjoituksen, hyvän ohjaajan ja ennen kaikkea mainion näyttelijäjoukon ansiota. Kun sarjaa kehutaan, Terry Gilliaminkin elokuvissa toisinaan esiintynyt Katherine Helmond jää monesti Billy Crystalin ja Robert Guillaumen taakse. Hänen hupsu Jessicansa on silti yksi sarjan monitasoisimmista henkilöistä. Cathryn Damonin pessimismiin taipuvainen Mary on taas sarjan todentuntuisimpia hahmoja ylipäänsä. Billy Crystalin ja Robert Guillaumen saaman suitsutuksen ymmärtää, sillä Crystalin esittämä Jodiehan oli yksi amerikkalaisen TV-maailman ensimmäisistä avoimista homoista, ja Guillaume oli yksinkertaisesti Bensonina niin hillitön, ettei kukaan jaksanut syyttää sarjan tekijöitä esimerkiksi rasismista (värillinen palvelemassa rikkaita valkoihoisia). Eritysmaininnan monista osiinsa täydellisesti sopivista näyttelijöistä vaatii lisäksi totta kai Richard Mulligan, jonka fyysistä komiikkaa esim. Seinfeldin Kramer imitoi varsin usein. Mutta. Oleellisinta Kuplassa, kuten esim. Seinfeldissäkään ei ole yksi tai kaksi hyvää tyyppiä, vaan sujuva tiimityöskentely.Jos Kuplasta pitää vikoja etsiä, ne ovat Arthur Petersonin esittämän vanhan majurin hyödyntäminen pelkkänä kävelevänä vitsinä, Jimmy Baion teennäisyys nuorena Billynä, vanhentuneet pilkkanimet ja osaltaan se absurdiuskin, joka tästä sarjasta tekee hauskan. Jotkin sivuhenkilöt, kuten ruotsalainen naikkonen (Inga Swenson), on näytelty niin räikeästi yli, että sekin saattaa katsojaa harmittaa.Entä mitä ensimmäisellä kaudella pääpiirteissään tapahtuu? Burt yrittää opetella elämään kahden poikapuolensa kanssa. Samalla hänen suuri salaisuutensa alkaa tehdä avioelämästä Maryn kanssa yhtä helvettiä. Seksi ei suju, kun tietää olevansa murhaaja. Seitsemännessä osassa Campbellien päivien iloksi tupsahtavat Chuck ja Bob, joista toinen on Burtin kauan ikävöity poika ja toinen muuten vain puupää. Burtin toinenkin poika ilmaantuu kuvioihin – urheiltuaan ensin sekä Maryn sisaren, että sisaren tyttären kanssa. Maryn sisar, Jessica, on tietysti häpeissään kaikesta ja pelkää puolisonsa saavan syrjähypystä vihiä... Vaikka Chester itse harrastaa vaakamamboa ties monettako kertaa samaan aikaan muualla. Kausi päättyy lievän yskähtelyn jälkeen komeasti murhaoikeudenkäyntiin, jossa yksi sarjan rakastettavimmista hahmoista tuomitaan – syyttömänä. Piinaavan kutkuttava tilanne ratkeaa luonnollisesti vasta toisen seasonin alussa.",Ratkiriemukkaan saippuasarjaparodian 25-osainen alkurykäisy.
682,80.0,"Soapin eli Kuplan ykköskausi päättyi hyytävästi, kun ihana ja alati aurinkoinen Jessica Tate (Helmond) sai murhatuomion päällensä. Kakkoskausi jatkaa tarinaa suoraan tästä pisteestä. Huumori on edelleen hersyvän hilpeää, vaikka sarjaa katsoessa onkin taannuttava aina 1970-luvulle asti, jotta siitä voisi nauttia täysin rinnoin. (Ei, en taatusti ole niin vanha, mutta käytän mielikuvitustani...)Perussaippuoiden parodiointia jatketaan vanhoin tutuin hahmoin. Sarjaa ei pidetä koossa pelkän naurun voimalla, vaan kakkoskaudella vakavoidutaan välillä jopa aiempaa useammin. Jodie (Crystal) yrittää suhdetta vaihteeksi vastakkaisen sukupuolen kanssa, Burtin (Mulligan) ja Maryn (Damon)  liitto alkaa rakoilla ja Jessica kadottaa rakkaan Chesterinsä (Mandan) – saadakseen tilalle vain köpelön etsivä Donahuen (Byner). Pettämistä, kostonjanoa, nuorta lempeä, mystisen uskonlahkon ja loppupuolellaan mm. ufoja ja antikristuksen saapumisen sisältävä Kuplan toinen kausi on TV-komediaksi rakastettava tapaus. Harmi vain, ettei sarjaa levitetä edelleenkään kuin tekstittämättöminä, (lähes) lisukkeettomina ja teknisesti köyhinä bokseina.Sarjan toinen kausi on juonenkäänteidensä tasolta ainakin loppuaan kohti heikompi kuin ensimmäinen. Se mikä tekee tavallisesta saippuasarjasta naurettavan, ei toimi yhtä hyvin komediasarjassa. Susan Harrisin (Tyttökullat) ja Stu Silverin (Heitä mami junasta) kynäiläilyt eivät tästä huolimatta niitä tylsäteräisimpiä ole. Suurin kiitos toki kuuluu jälleen sarjan castille, joka hallitsee ajoituksen ja tarvittavat elkeet täydelleen. Taiten luotujen vakavien hetkien ansiosta kakkonen kohoaa lopulta yhtä loistavaksi kaudeksi kuin ykkönenkin.Kuten edellinenkin kausi, myös tämä päättyy jännittäviin cliffhangereihin. Jos sarja kiinnostaa, sen kahden viimeisen kauden hankkimista tulisi kuitenkin harkita toistamiseen; arvonsa tunteva mutta muuten leppoisa hovimestari Benson (Guillaume) ei esimerkiksi ole mukana enää neljännellä kaudella saatuaan oman sarjansa. Eikä kahdessa viimeisessä kaudessa muutenkaan ole samaa puhtia kuin ensimmäisissä. Kuplan alkupäätä voikin verrata tasoltaan melkein Mies ja alaston ase -trilogiaa edeltäneeseen Police Squad! -sarjaan. Jep, hauskaa oli.",Pääseekö Jessica pinteestä? Missä on Chester? Kenen kanssa Burt makasi? Onko talossa antikristus?
683,50.0,"Hillittömän hauska saippuasarjaparodia Kupla osoitti toisella tuotantokaudellaan, että alun puhtia ei riittäisi kovin pitkään. Niinpä sarjan kolmas tuotantokausi onkin hyvin hataralla pohjalla, yrittäessään naurattaa heti kättelyssä avaruusolennoilla. Kun jossakin ”vakavasti otettavassa” saippuasarjassa alennutaan sekoittamaan tarinaan ufoja, käsikirjoittajat yleensä kaapivat ideariihensä pohjaa.Kuplan kolmas kausi on siis selkeästi vähemmän hauska kuin sen kaksi ensimmäistä. Kunnon vitsien puutetta yritetään peitellä entistäkin rankemmalla ylinäyttelemisellä. Sitä saadaan kokea esimerkiksi vankikankuri Dutchin (Rhodes) osoittaessa suruaan. Eräs sarjan keskeisimmistä hahmoista on vakavasti sairas, joten sitä vollotetaan tietysti oikein porukalla ja hartiavoimin, Dutch itkijöiden eturintamassa.Vitsien kehnoutta selittää osaltaan sekin, että Taten perheen palvelija Benson (Guillaume) lähti kesken kauden omaan sarjaansa. Rakastettavan sarkastista Bensonia eivät Kuplan tekijät pystyneet korvaamaan. Kauden 19. episodissa Bensonin paikalle palkataan Saunders (Lee Browne), joka on kuitenkin Bensonia kuivempi kaveri.Mitä tällä kaudella sitten käydään läpi? Burt (Mulligan) ja Mary (Damon) Campbell kokevat liitossaan rankkoja aikoja, kun oikea Burt on vankina avaruusaluksessa ja vale-Burt pitää hauskaa Maassa hänen vaimonsa kanssa. Maryn poika Jodie (Crystal) saa tuta, miltä tuntuu olla isä ja homoseksuaali 1970-luvun lopun yhteiskunnassa. Jodien veli Danny (Wass) ylittää roturajoja rakkaudessa ja Maryn siskonpoika Billy taas ikärajoja samalla saralla. Taten perheessä petejä pöllytellään enemmänkin, sillä perheen pää (Mandan) on edelleen varsinainen huoripukki, eivätkä hänen tyttärensäkään mitään nunnia ole.Tempoilevaa tarinaa olisi vaikea katsoa ilman Cathryn Damonia ja Katherine Helmondia. Erityisesti jälkimmäinen osoittautuu sarjan korvaamattomaksi voimavaraksi. Helmondilta onnistuu niin marilynmonroemainen höpöily kuin vakavampikin ilmaisu, eikä hänen ajoituksensa koskaan tunnu epäonnistuvan Siihen ovat selkeästi luottaneet myös sarjan tekijät, sillä Helmondin esittämä Jessica Tate on lopulta se hahmo, jonka varaan pannaan loputkin panokset.",Kehnompia vitsejä ja enemmän mekastusta.
684,40.0,"Kuluneen sanonnan mukaan kaikki hyvä loppuu aikanaan. Kuplan eli Soapin kohdalla tuo totuus toteutui oikeastaan jo sarjan kolmannen tuotantokauden aikana. Kahden ensimmäisen kauden riemullinen iloittelu suli rutiiniksi ja vitseihin tuli tunkkainen tuoksu. Neljännen tuotantokauden ajan alamäki jatkuu kuin mäkiautokisassa. Vain lopussa näkyy pientä nostetta, mutta todellakin hyvin pientä.Kuplan humoristisessa saippuaoopperamaailmassa seurataan edelleen neljännelläkin kaudella kahden sisaruksen, keskiluokkaisen Maryn (Damon) ja rahakkaamman Jessican (Helmond) elämää. Maryn siippa (Mulligan) etenee askel askeleelta poliittisella urallaan. Tämä juoni on kauden parhaimmin kirjoitettuja, mutta valitettavasti viime kauden tylsämieliset ufojutut syövät yhä sen voimaa kuin iso ja lihava hevonen kauroja. Koska aiemmat tapahtumat pulpahtelevat esiin siellä täällä dialogia, Maryn ja Burtin - tai Batin, kuten hän tahtoo nyt itseään kutsuttavan - tekemisiä varjostaa alituiseen selkäpiitä riipivän ääliömäinen muukalaistarina. Siinä menevät hukkaan niin Cathryn Damonin ammattitaitoiset kompuroinnit alkoholisoituvana Mary-parkana kuin Richard Mulliganin hillitön poliittinen laukka Burtina.Yksi sarjaa kuolettava voima löytyy sen kuvaamista perheistä. Ne hajoavat ja muuttuvat epämuotoisiksi oliogallerioiksi. Esimerkiksi pelkästään Jessica Taten perheessä tapahtuvat muutokset kertovat jo paljon. Diana Canovan Corinnea ei nähdä tämän kauden lopulla enää ollenkaan. Eunice (Salt) ja hänen vankilakundirakastajansa (Rhodes) vetäytyvät yhä enemmän omiin oloihinsa ja Jessican ja Chesterin (Mandan) yhteiselo näyttäisi jatkuvan vain siksi, että heille on ollut hauska kirjoittaa yhteisiä aamiaiskeskusteluja. Lisäksi Roscoe Lee Brownen nariseva Saunders on neljännellä kaudella muovattu kaikin puolin yhä lähemmäs sarjasta poistunutta palvelija Bensonia. Lee Browne ei ole kuitekaan Robert Guillaume, joten olisi ollut luontevampaa, mikäli hänen Saundersistaan olisi yritetty tehdä jotakin aivan muuta kuin uusi Benson.Jos Kuplan yhtenä meriittinä voikin pitää seksuaalivähemmistöön kuuluvan hahmon aikanaan harvinaisen näyttävää esilletuomista, neljännellä kaudella sekin muuttuu. Jodie, jota Billy Crystal esittää edelleen nautittavan hötkyilemättä, löytää rinnalleen Maggien (Rhoades), jonka kanssa hän voisi jopa elää ehkä elämänsä loppuun asti. Vaisua huumoria, hulvattomampia ideoita on esitetty ""oikeissa"" saippuasarjoissa.",Huumorisarjan rutinoituminen ja tunkkaisuus paksunevat.
685,80.0,"Ihan tavallinen päivä kaupungissa nimeltään Chester's Mill ja siitä eteenpäin mikään ei ole tavallista, sillä salaperäinen kupu ilmaantuu tyhjästä ja eristää kaupungin muusta maailmasta. Fyysisesti ja lähes täydellisesti viestinnästä. Kyseisen ilmiön aiheuttamaa mullistusta kuvaa Kuvun alla ensimmäisellä kaudellaan. Useissa tarinalinjoissa seurataan 'Big Jim' Rennien (Dean Norris) kieroa ponnistelua pitää kaupungin hallinto omissa käsissään, sheriffiksi olosuhteiden vuoksi kohoavan Linda Esquivelin (Natalie Martinez) toisenlaista yritystä pitää kaupunki kasassa ja pari paikallisen nuorisen edustajaa, Joe McAlister (Colin Ford) ja Norrie Calvert-Hill (Mackenzie Lintz) taas yrittävät selvittää itsensä kuvun välistä yhteyttä ja valitettavasti Junior Rennie (Alexander Koch) on myös tärkeä tekijä kupuun liittyen. Sanomattakin on selvä että kaupungin irtoaminen ulkomaailmasta aikaansaa monenlaisia ongelmia jotka aiheuttavat myös inhimillistä kärsimystä, täysin uudenlaisia kiistoja ja samalla antavat vanhoille kiistoille uutta puhtia. Kupu myös lähentää vieraita joista yksi on epämääräinen, tumman menneisyyden omaava Dale 'Barbie' Barbara (Mike Vogel).Pohjana on Stephen Kingin tiiliskiviromaani (tuhat plus jotain sivua) ja vastoin yleistä karsintaa sovitus ottaa lähtökohdan, henkilöitä, tapahtumia ja laajentaa sen ihan oikeaksi TV-sarjaksi. Lisäksi se tarjoaa yllätyksiä romaanin lukeneille, joten mielenkiinto pysyy yllä. Lisäksi King on sarjan Executive-tuottaja ja on myös mukana kirjoitusprosessissa, joten maestron kädenjälki on aika selkeästi havaittavissa. Ensimmäisellä kaudella seurataan pääasiassa Big Jimin juonittelua kuvun sisätilojen hallinnasta, Joe McAlisterin tutkimusta kuvusta itsestään ja myös sheriffi Esquivelin penkomista. Luonnollisesti jokaisessa pääjuonessa on luvassa käänteitä ja hankaluuksia ja kireä tilanne tuo esille ihmismielen vähemmän jalot puolet ja tarina keskittyy juuri kuvun sisätiloihin. Luonnollisesti kupu vaikuttaa myös ulkomaailmaan, mutta se ei ole kovinkaan suuressa merkityksessä. Lisäksi kupu itsessään on muutakin kuin mystinen ilmiö joka ilmestyy tyhjästä. Lisäksi yksikään ei ole turvassa kuvun sisällä ja loppu tulee yllättäen tai täysin väistämättä.Koska Kuvun alla on tehty rahan kanssa ei sen teknisestä toteutuksesta löydä mitään suurta valittamisen aihetta. Erikoistehosteet ovat hieman muovisen näköisiä, mutta onneksi niitä käytetään hillitysti joten ne pysyvät ihmeellisen kauniina. Selvä on että tehosteet ovat pelkästään tarinan työvälineitä ja voisivat olla teknisesti viimeistellympiä, mutta ne toimivat.Sovitustyö ottaa alkuteoksesta lähtökohdan ja henkilöitä, mutta luonnollisesti sovittaa niitä TV-sarjaan sopiviksi. Dean Norris tulkitsee kieron Big Jim Rennien häikäilemättömänä ja kylmäverisenä poliittisena juonittelijana, mutta tämä on myös suoraviivaisen kyvykäs tekemään asioita itse joka tekee hänet vielä vaarallisemmaksi. Alexander Koch Junior Rennienä vetää suvussa kulkevan hulluuden ihan eri suuntaan. Big Jim on harkitseva manipulaattori ja Junior on impulssiensa ja harhaisten tunteidensa orja. Mike Vogel on hyvin epämääräinen juippi joka kuitenkin on erittäin vahva liittolainen tietyissä tilanteissa. Colin Ford ja Mackenzie Lintz muodostavat hyvän duon nokkelana nuorisona joka alkaa selvittää kuvun aiheuttamaa mysteeriä. Sanomattakin on selvä että tutkiminen tuottaa vastauksia jotka tuottavat vain uusia kysymyksiä. Mukana on myös muita rooleja jotka kaikki toimivat hyvin, mutta eivät loista kovinkaan kirkkaina.",Yllättää myös romaanin lukeneet.
686,80.0,"Chester's Mill on ollut loukussa jo pidemmän aikaa. Kaupunkia hallinnoi Big Jim Rennie (Dean Norris) kieroin menetelmin ja psykopaatin määrätietoisuudella. Kaupunkia ympäröi läpitunkematon kupu joka vaikuttaa paitsi elämään ja yhteiskuntaan myös ihmisiin. Aikuisien juoniessa ja riidellessä aiheesta ja vallasta nuoriso Joe McAlisterin (Colin Ford) ja Norrie Calvert-Hillin (Mackenzie Lintz) johdolla urkkii selville kupuun liittyviä asioita. Sanomattakin on selvä että jokainen vastaus herättää kaksi uutta kysymystä. Lyhyesti sanoen tilanne on pähkähullu ja apokalyptiset enteet eivät paranna kenenkään mielialoja. Dale Barbara (Mike Vogel) puhtaan kovanaaman menetelmin tasapainottelee eri ryhmien välillä.Ensimmäinen kausi Kuvun alla päättyi hieman vinksahtavasti, mutta toisen kauden jatkaessa tilanne ei muutu yhtään sen helpommaksi. Ruokatarvikkeista alkaa olla pula, ekosysteemi antaa omat ongelmansa ja lisäksi muistinsa menettänyt nuori nainen (Grace Victoria Cox) löytyy kuvun sisältä. Lisäksi Rebecca Pine (Karla Crome), paikallisen High Schoolin opettaja omaa tieteellisen mielenlaadun. Hyvässä ja pahassa. Junior Rennie (Alexander Koch) kulkee omaa tietään kahden ääripään välissä ja tämän setämies Sam Verdreaux (Eddie Cahill) omaa omia intressejä tilanteeseen ja on myös pätevä. Synkeiden hetkien lisäksi koetaan myös hyviä yllätyksiä kun ihmismielen hyvät puolet saavat tilaisuuden loikata esiin. Käänteiden seurauksena kuvun kokonaiskuvaa päästään näkemään myös ulkopuolelta.Dean Norris johtaa isoa hahmokaartia Big Jim Rennien roolissa ja käsikirjoitukset toimivat aika hyvin. Erityisen mielenkiintoista on huomata kuinka edellisellä kaudella häikäilemättömäksi toimijaksi osoittautunut poliitikko joutuu tekemään tiliä menetelmiensä kanssa. Alexander Kochin tulkinnassa Junior Rennie kulkee tunteidensa voimalla ja ovelampien juonijoiden tönimänä, mutta hän ei kulje ballistista rataa. Colin Ford ja Mackenzie Lintz ovat sitä pätevää nuorisoa ja Grace Victoria Cox mystisenä ikäkumppanina antaa vahvistusta. Eddie Cahill on paholaismaisen suostutteleva ja hienovarainen kelmi jolla on omat motiivinsa. Mike Vogel on se kyvykäs kovanaama jonka uskollisuus on monen tahon intressinä. Kokonaisuutena näyttelijät ovat rooliensa tasalla ja hahmotkin kehittyvät eteenpäin.",Tämäkin kausi päättyy kesken ja vielä isommalla WTF-nuotilla.
687,90.0,"Vuonna 1994 ensimmäistä kertaa tv:ssä esitetty Pekka Lepikön käsikirjoittama ja ohjaama Kyllä isä osaa on kotimainen komediasarja. Sarja sai välittömästi suuren suosion ja katsojia peräti miljoona. Nyt tämä hulvaton sarja on julkaistu dvd:inä. Ensimmäiset kymmenen jaksoa on periaatteessa sarjan ensimmäinen tuotantokausi. Kyllä isä osaa on Suomen pulmuset. Huumori on samantyylistä ja Isää pidetään perheen pellenä. Erityisen hauskoja kohtia on ne, jossa kaikki puhuvat eri asiaa. Perheeseen kuuluu siis isä (Tom Lindholm), äiti (Tuija Ernamo) sekä lapset Jonna (Maiju Jokinen) ja Jussi (Jarno Jokinen). He asuvat Tampereella omakotitalossa, joka olisi kaivannut remonttia jo ajat sitten jos vain joku olisi osannut tehdä jotain. Isä on taksirenkinä idiootti-isännälle. Omasta mielestään isä on kaupungin paras taksikuski, mutta hänen isäntänsä on varmasti asiasta toista mieltä. Isän päähän pälkähtää toinen toistaan nerokkaimpia ideoita. Äiti on aika suulas ihminen ja ammatiltaan siivooja. Jonna muistuttaa enemmän äitiä ja Jussi isää. Tom Lindholm ja Tuija Ernamo ovat molemmat hyviä näyttelijöitä. Maiju Jokinen on oikeassa elämässä Ernamon tytär ja he molemmat näyttelivät myös Lepikön vuonna 1988 valmistuneessa ""Mummo"" -sarjassa. Kyllä isä osaa on kaikin puolin hyvä ja hauska sarja, jota voi suositella kaikille. Toiselta levyltä löytyy extrana 16 minuutin video sarjan kuvauksista, joka on hauskaa katsottavaa.",Suomen pulmuset. Huumori on samantyylistä ja Isää pidetään perheen pellenä.
688,80.0,"Sarjan kolmannella tuotantokaudella Äiti (Tuija Ernamo) on lähtenyt Ruotsiin ja Isä (Tom Lindholm), Jonna (Maiju Jokinen) ja Jussi (Jarno Jokinen) ovat joutuneet muuttamaan kerrostaloon, sillä talo myytiin pakkohuutokaupassa. Kukaan heistä ei suostu järjestämään tavaroita, siivoamaan, tiskaamaan tai laittamaan ruokaa. Isä ehdottaa, että heille pitäisi hommata joku naispuolinen asumaan, mutta kukaan nainen ei taida olla niin tyhmä, että muuttaisi heille, kunnes muistetaan, että isän mummohan (Anja Räsänen) on vanhainkodissa. Mummo otetaan asumaan, jotta se huolehtisi kaikesta, mutta isä huomaa, että suunnitelmat eivät aina toimi.Kolmas kausi sisältää edellisten tapaan 10 jaksoa. Valitettavasti sarja ei ole enää ihan niin hauska kuin silloin kun äiti oli vielä mukana. Sarjan idea on kuitenkin edelleen se, että isän kustannuksella pidetään hauskaa. Anja Räsänen on tuttu Pekka Lepikön ”Mummo” –sarjasta.Valitettavasti sarjan viimeiset jaksot tuntuu jotenkin väkisin tehdyiltä, vaikka ihan kohtalaisen hauskoja nekin on. Dvd sisältää kaksi levyä. 1. Levyllä on kuusi jaksoa ja 2. levyllä neljä jaksoa. Dvd:llä ei ole ekstroja.",Sarjan viimeiset jaksot tuntuu jotenkin väkisin tehdyiltä.
689,100.0,"""Oz. That's  name on the street for the Oswald Maximum Security Penitentiary.""Oswaldin maksimivartioitu vankila, kavereiden kesken Oz, pitää sisällään maan vaarallisimpia ja väkivaltaisimpia vankeja, sekä jonkusen vangin, jotka eivät tunnu olevan kotonaan näiden eläinten joukossa. Nuori ja idearikas Tim McManus (Terry Kinney) on perustanut Oziin kokeellisen yksikön, hänen oman kaupunkinsa Emerald Cityn. Tobias Beecher (Lee Tergesen), siviilielämässä asianajaja, joka upotti itsevihansa viinaan ja auton rattiin päästyään ajoi pikkutytön yli, on yksi näistä Ozin kaltaiseen paikkaan kuulumattomista vangeista. Augustus Hill (Harold Perrineau) pyörii pyörätuolillaan Em Cityn käytävillä ja aulassa ollen samalla sarjan kertoja, omatunnon ääni ja viisauksien jakelija. Bob Rebadow (George Morfogen) juttelee jumalan kanssa henkilökohtaisesti. Lisäksi Oz on lukuisia jengejä täynnä. Arjalaisten eli natsipaskojen johtajana toimii Vern Schillinger (J.K. Simmons). Heti Oziin jouduttuaan Kareem Said (Eamonn Walker) ottaa muslimiveljien heimon johtoonsa ja vakuuttelee vankilan johdolle ottavansa Ozin haltuunsa. Nino Schibetta (Tony Musante) johtaa sisilialaismafian jengiä. Lisäksi on vielä mustien veljien, latinojen ja homojen edustamat jengit, sekä muutama jengeistä riippumaton yksilö. Vartijat ja muu henkilökunta ovat vielä lukunsa erikseen. Leo Glynn (Ernie Hudson) pitää Ozia pystyssä johtajan roolissa. Diane Whittlesey (Edie Falco) on vartijoista liki ainoa, jolla ei pamppu säännöllisesti kolise vankien naamaa vasten.Vaarat ovat Ozissa todellisia. Väkivaltaisten ihmisten keskellä ei ole ihme jos joutuu väkivaltaa vierestä seuraamaan tai joutuu itse osalliseksi. Täysin turvallista paikkaa ei edes maksimivartioidusta vankilasta löydy. Huumeet, vankien slangilla tissit, ovat kova houkutus jokaiselle. Salamurhat pienestä maksusta eivät ole harvinainen asia. Pelkkien (kiimaisten) miesten täyttämässä vankilassa raiskausta on myös syytä pelätä. Peli on Ozissa kovaa ja hengissä säilymiseen ei riitä entisessä elämässä opitut välttämättömyydet ruoka ja juoma. Jonkinnäköinen ase tai suojus ja pokerinaama ovat välttämättömiä. Pienikin konflikti voi saada aikaan räjähdysmäisen tilanteen. Jos säästyt Ozista hengissä, voit sanoa oppineesi läksysi.""'Fuck' is a four letter word. 'Rape' is a four letter word. 'Wife' is a four letter word. So is 'love.'""Kylmä rinki, HBO:n historian ensimmäinen tunnin mittainen draamasarja nosti aikanaan riman niin korkealle, ettei myöhemmin tehdyistä sarjoista ole kuin Sopranos päässyt samalle tasolle. Kylmä rinki heittää jo avausjaksollaan esille mahtavan henkilögallerian, jossa ei ole ainuttakaan hahmoa, joka ei jollain tavalla olisi mielenkiintoinen. Hyvänä esimerkkinä hahmogallerian hienouksista on ylenpalttisen ärsyttävä ja ylilyönneissään hykerryttävän hauska kusipää, kuvernööri Devlin. Hahmona hän on loistava, mutta henkilönä niin ärsyttävä, ettei haluasi häneen koskaan henkilökohtaisesti tutustua. Etenkin Beecherin hahmoon kehittyminen on samalla pirun kiintoisaa ja riipaisevaa seurattavaa. Nigerian mies Adebisi on varmastikin hahmona koko sarjan omalaatuisin - lihaksikas, vankkarakenteinen ja täysin arvaamaton heroinisti, jota vähääkään viisas välttäisi suututtamasta. Hahmot ovat kovia ja itse sarja vähintään yhtä kova kuin sarjan kovin hahmo.Käsikirjoitus Kylmässä ringissä on jotain aivan omaa luokkaansa. Raadollinen tarina maan vaarallisimpien vankien arkipäivistä ja rutiineista on kerrottu karun realistisesti ja häpeilemättömän kaunistelemattomasti. Kovien huumeiden käyttö, homoseksi, kiroilu ja inhorealistinen väkivalta eivät ole HBO:n sarjoissa joutuneet kielletylle listalle network-sarjojen tapaan. Ja tätä vapautta hyödynnetään Kylmän ringin maailmassa äärimmäisen tehokkaasti. Kun on mahdollisuus käyttää realismia aseena ja käsikirjoittajat saavat tuottaa kynästään lähes minkälaista settiä tahansa ja kaikilla vapauksilla, on selvää että mahdollisuus korkeaan tasoon on helpompaa kuin network-sarjoissa. Ensimmäinen kausi sisältää kahdeksan loistavaa jaksoa, joka tuntuu vähältä mutta laatu on niin korkea, että kyllähän se määrän korvaa. Omaperäiseen rikollisista kertovaan draamasarjaan on saatu myös aimo annos piinaavia tilanteita ja kipeää mustaa huumoria. Eräs Kylmän ringin hienoimmista puolista on se, että kymmenen vuotta valmistumisensa jälkeen se näyttää ja tuntuu edelleen aivan tuoreelta.""Death is certain. Life is not.""Näyttelijätyöskentely on vahva osa Kylmän ringin toimivuutta. Näyttelijät ovat pienimmissäkin rooleissa loistavia. Harrold Perrineau kajauttelee vakuuttavasti omatunnonääniä pienestä kopistaan. Lee Tergesenin antaumus roolilleen on upeaa seurattavaa. Adewale Akinnuoye-Agbaje onnistuu hienosti luomaan illuusion oikeasti hullusta miehestä. Tony Musante on ilmiömäinen ja J.K. Simmons tulkitsee erittäin vahvasti yltiörasistista natsisikaa. Edie Falcokin vetää, ei enempää eikä vähempää kuin elämänsä roolin. Kaikin puolin näyttelysuoritukset ovat mahtavia.""I ain't saying drugs are good. But when your past is past and your present sucks and your future holds nothing but broken promises and dead dreams, the drugs'll kill the pain. Listen up, America, you ain't ever gonna get rid of drugs until you cure pain.""Äskettäin Suomessakin julkaistu DVD-paketti ansaitsee oman kappaleensa. Paramountilta on kulttuuriteko tuoda mahtisarja Pohjolaankin DVD:llä, mutta kahdelle levylle jaettuna tekninen laatu kärsii. Kuva on hyvin rakeinen (josta osa on tarkoituksellista), sisältää roskia ja naarmuja sekä on paikoin suttuinen ja epäselvä. Äänen laatu onkin vähän paremmassa kuosissa. Subbari jytisee musiikeissa komeasti, joissain kohtauksissa puhe valitettavasti kuulostaa mekaaniselta ja tulee vääristä kaiuttimista, mutta pääsääntöisesti ääni on ihan hyvällä tasolla. Ekstraa paketissa ei ole, eikä pakkausmuotokaan ole kaikkein toivotuin vaihtoehto. Digipackinä mielikuvitusta käyttäen pakkauksesta olisi saanut aikaiseksi taidetta. Kiitos Paramountille, mutta ensi kauden tekniseen laatuun voisi sitten vähän painottaakin.Kylmä rinki nousee kirjoissani lähes Sopranosin tasolle ja pitää Twin Peaksin mysteerimaailman kanssa kovaa kamppailua, kumpi pääsee lähemmäs omaa ykkössuosikkisarjaani. Ensimmäisten jaksojen kohdalla tarina tuntuu etenevän hieman liian nopeasti ja käänteet tulevat äkkiseltään, mutta tahdin hidastuessa tarinaan pääsee uppoutumaan kunnolla ja pinnan alta paljastuu yksi kautta aikain täydellisimmistä TV-sarjoista. On loppujen lopuksi vaikea eritellä asioita, mitkä tekevät Kylmästä ringistä niin tasokkaan kuin se on, mutta kun kaikki pienen pienetkin osaset loksahtavat täydellisesti kohdalleen, on selvää ettei minkään näköistä varaa valittamiseen jää. Kylmä rinki on joka taholta vankalla ammattitaidolla ja innolla tehty, ja se näkyy lopputuloksessa. Ei tätä voi liikaa ylistää. Suosittelen varauksetta vähän erilaisen draaman ystäville.",Heittää jo avausjaksollaan esille mahtavan ja mielenkiintoisen henkilögallerian.
690,100.0,"Oz, tuttavallisemmin meille suomalaisille Kylmä rinki on HBO:n laatusarja höystettynä vankilateemalla. Sarjalle ominaista on realistisesti ja brutaalisti kuvattu väkivalta sekä seksuaaliset teemat. Mutta kun ennakoluulot on sysätty syrjään ja katsoja on päässyt syventymään enemmän pinnan alle voi huomata timantinkovan käsikirjoituksen ja erinomaisen näyttelijätyöskentelyn.Tobias beecherin(Lee Tergesen) ja Vernon Schillingerin (J.K.Simmons) vihanpito jatkuu ja vankilaan tietysti saapuu mitä mielenkiintoisempia vankeja. Mainittakoon Ryan O`Reilyn vajaaälyinen velipuoli Cyril, italiaanoihin kuuluvat Peter Schibetta ja karismaattinen johtaja-ainesta oleva Antonia Nappa sekä lapsen seksuaalisesta hyväksikäytöstä tuomittu Robert Sippel. Ja tottakai edelliskauden tuttuun tapaan Augustus Hill kylvää viisauden siemeniään Emerald Cityn vankien arjessa.",Kylmä rinki kauhistuttaa ja ihastuttaa.
691,90.0,"Langalla-sarjan ensimmäinen tuotantokausi alkaa, kun poliisit tutkivat erästä murhaa ja siitä vangitaan epäiltynä huumediileri D’Angelo Barksdale (Larry Gilliard Jr.). Hänet kuitenkin vapautetaan syyteistä. Pian löytyy tapauksen todistaja murhattuna. Poliisi joutuu pian sotkeutumaan huumekaupan karuun maailmaan ja siinä sivussa syntyy ruumiita. Hommaa esitetään niin poliisien kuin huumediilereidenkin näkökulmasta.HBO:lla (Taistelutoverit, Sopranos, Kylmä rinki) on tapana tehdä hyviä sarjoja, eikä Langalla tee tässä suhteessa poikkeusta. HBO:n valtteina ovat realistisuus ja hienosti toteutetut roolihahmot. Samat hienot ominaisuudet sisältyvät myös tähän sarjaan. Sarjaa ei ole myöskään venytetty tarpeettomasti. Langalla-sarjaa tehtiin viisi tuotantokautta, ja jokaisessa kaudessa on aina sen verran vähän jaksoja, ettei täytejaksoja synny. Tämä takaakin tarinan jouhevan kulun.Jo ensimmäisessä kaudessa näytetään sarjan asetelmat. Tässä tapahtumia kuvataan niin poliisien kuin rikollistenkin näkökulmasta. Ja kummallakin puolella on enemmän tai vähemmän kunnollisia ihmisiä. Kaikki huumediilerit eivät ole pahoja, vaan joillakin on jotain moraaliakin. Jotkut pikkurikolliset myös auttavat poliiseja. Mutta ei ole kaikki poliisitkaan ihan kunnollisia. Jotkut poliisit ottavat lahjuksia ja jotkut turvautuvat mielellään väkivaltaan ja valheisiin.Muutenkin sarjassa on pyritty realistisuuteen. Väkivalta on aika karua. Ampumahaavat ovat ikäviä, eikä hakkaamistakaan näytetä kovin mukavassa valossa. Tässä ei todellakaan syyllistytä kaunisteluun, mutta ei väkivallalla sentään mässäillä. Myös poliisien työskentely esitetään mahdollisimman aidosti. Rikostutkinta ei ole mitenkään helppoa. Korruptio rehottaa, eivätkä pomotkaan ole aina kovin helppoja. Poliisi joutuukin käyttämään lukuisia keinoja, joista osa hieman kyseenalaisia, jotta tapaus saataisiin selvitettyä. Rikostutkintakaan ei ole nopeaa. Tutkinta voi viedä useita kuukausia.Myös hahmopuoleen on panostettu erinomaisesti. Konstaapeli James McNulty (Dominic West) on omapäinen poliisi, joka haluaa selvittää tapauksen mihin hintaan hyvänsä ja on valmis uhmaamaan esimiehiään. Hänellä on myös henkilökohtaisia ongelmia. Mies käy ex-vaimonsa kanssa huoltajuuskiistaa lapsistaan ja ex-vaimo käyttää kaikkia keinoja saadakseen lasten huoltajuuden itselleen. Poliisipamppu Rawls (John Doman) on kärsimätön kaveri, joka haluaa nopeita tuloksia ja uskoo enemmän katutason pidätyksiin ja ratsioihin kuin salakuunteluun. Luutnantti Cedric Daniels (Lance Reddick) on tutkijoiden lähin esimies ja joutuu kampailemaan alaistensa ja ylempien esimiestensä vaatimuksien välillä. Hänen osansa ei ole todellakaan helppo. Konstaapeli Kima Greggs (Sonja Sohn) on siitä erikoinen TV-poliisi, että hän on parisuhteessa elävä lesbo. Eipä tällaista kovin usein amerikkalaisissa sarjoissa uskalleta esittää. Mutta hän on myös erittäin pätevä poliisi. Muitakin mielenkiintoisia hahmoja tavataan niin poliisien kuin huumediilereiden keskuudessa. Kaikille myös annetaan sopivasti aikaa, mutta kukaan ei kuitenkaan ole liikaa esillä.Myös dialogi on todella onnistunutta. Dialogi on realistista ja sekä poliisien että huumediilereiden puhe kuulostaa täysin uskottavalta. Eikä myöskään pelätä käyttää fuck-sanaa. Välillä kyllä menee homma hieman yli. Muun muassa yhtä murhapaikkaa tutkiessaan poliisit eivät yhtäkkiä osaakaan muuta sanoa kuin f-alkuisia sanoja. Muuten sitten dialogipuoli hoituu erinomaisesti.","Langalla kuuluu parhaimpiin poliisisarjoihin, joka päihittää realistusuutensa ansiosta kaiken maailman CSI:t."
692,100.0,"Langalla-sarja sijoittuu Baltimoreen ja sen lähiympäristöön. Sarja kertoo poliisin byrokratiasta, korruptiosta sekä kaduilla rehottavasta huumerikollisuudesta. Ensimmäinen tuotantokausi kertoo kaduilla käytävästä huumejengien välienselvittelystä. Toinen tuotantokausi myös käsittelee huumejengejä, mutta tällä kaudella tutkitaan myös baltimorelaisessa satamassa tapahtuvia hämäräpuuhia.Sarja käynnistyy, kun satamapoliisiin siirretty Jimmy McNulty (West) löytää vedessä kelluvan tuntemattoman naisen ruumiin. Lisää nuorten naisten ruumiita löytyy satamassa olevasta kontista. Vaikuttaa siltä, että satamassa puretaan laitonta lastia. Samalla seurataan huumejengien välienselvittelyä.HBO:n tuottama Langalla sai melkoisesti ylistystä ilmestyessään. Ihan yhtä tunnettua sarjaa ei tästä kuitenkaan tullut, kuten esimerkiksi toinen HBO:n tuottama rikosdraama, Sopranos. HBO on tullut tunnetuksi lukuisista laatusarjoistaan, eikä syyttä. Langallakin on erittäin hieno sarja.Yksi sarjan valteista on sen karu realistisuus. Rikollinen alamaailma on rankka paikka elää, ja siellä voi lähteä henki, jos ei pidä varaansa. Mutta poliisitkaan eivät välttämättä ole huumediilereitä ja ihmissalakuljettajia parempia. Tässä sarjassa ei ole samanlaista mustavalkoista maailmaa, kuten monessa muissa amerikkalaisten TV-yhtiöiden sarjoissa. Kukaan ei ole sen paremmin hyvä kuin pahakaan, vaan jokainen vain sattuu olemaan siinä tilanteessa kuin on, joko omasta syystään tai jostain ulkopuolisesta syystä johtuen. Poliisejakaan ei esitetä minään sankareina, jotka toimisivat rehellisesti, jos edes haluavat toimia. Esimerkiksi kakkoskauden alussa poliisi on ensi alkuun haluton tutkimaan sataman kontista löytyneiden ulkomaalaisnaisten kuolemaa, koska eivät halua tilastoihinsa ratkaisemattomia henkirikoksia. Poliisi voi myös valehdella kuulusteltavalle tai voi esimerkiksi puhua kuulusteltavalle lievemmän tuomion, jos he paljastavat pomonsa.Myös muu toteutus on realistista. Väkivalta on rankaa ja nihilististäkin. Huumejengit on esitetty rankasti, eikä heidän välienselvittelynsä ole kovinkaan siistiä. Sivullisilta uhreiltakaan ei vältytä, kun jengit ammuskelevat toisiaan kadulla. Jengiläisten katuslangi on uskottavan kuuloista ja satama-alueen tapahtumat on tehty hyvin. Myös hahmot ovat kaikin puolin erittäin uskottavia. Eikä amerikkalaisille tabuja aiheita vältellä. Sarjassa muun muassa näytetään ihan suoraan lesboparin yksityiselämää.Muukin toteutus Langalla-sarjan toisessa tuotantokaudessa on onnistunut. Toisessa tuotantokaudessa on vain 12 jaksoa, mikä on  ihan hyvä määrä. Tavaraa on paljon, mutta väliin ei kuitenkaan mahdu täytejaksoja. Tällöin juonenkulku on nopeaa, ja katsoja jaksaa pysyä kiinnostuneena mukana loppuun asti.Langalla on loistavaa rikosdraamaa, jota kyllä jaksaa katsella. Toinen tuotantokausi on melko itsenäinen kokonaisuus, joten ykköskautta ei ole aivan välttämätöntä katsoa, mutta suositeltavaa se kuitenkin on, sillä sen verran tässä on viittauksia ykköskauden tapahtumiin.","Langalla on loistavaa rikosdraamaa. HBO kyllä tietää, miten hyviä sarjoja tehdään."
693,100.0,"Langalla-sarjan kolmannessa tuotantokaudessa jatketaan samalla huumejengilinjalla, mihin ollaan törmätty jo ykköskaudella. Kakkoskausi käsitteli lähinnä ihmissalakuljetusta, vaikka oli siinä huumejengiäkin mukana. Nyt huumeongelma on riistäytynyt käsistä. Huumejengit taistelevat parhaista apajista ja ruumiita syntyy läjäpäin. Poliisin resurssit eivät riitä tilanteen hallintaan ja poliitikot puhaltavat niskaan samalla kun he leikkaavat poliisien määrärahoja ja muutenkin sitovat heidän käsiään.HBO:n (Kylmä rinki, Taistelutoverit, Sopranos) tuottama Langalla kuvaa mainiosti Baltimoren poliisin epätoivoista taistelua kaduilla rehottavaa huumekauppaa vastaan. Kolmas tuotantokausi jatkaa aiempien kausien viitoittamalla tiellä ja homma esitetäänkin hyvin realistisena. Huumejengien ja poliisien toimintaa esitetään hyvin aidosti. Kumpikin ryhmä sisältää hyvin erilaisia ihmisiä, eikä asioita esitellä mustavalkoisesti. Huumediilerien joukossa on perinteisiä kovia diilereitä, vasikoita ja niitä, jotka haluavat aloittaa uuden elämän. Poliiseissakin löytyy monenlaista porukkaa. Osa haluaa ratkaista huumeongelman sääntöjen mukaan ja osa yrittää ratkoa niitä omalla tavallaan, jopa lainvastaisesti. Jokaiseen hahmoon on kyllä panostettu ja heistä on tehty hyvin mielenkiintoisia. Myös erinomainen näyttely tuo oman osuutensa muutenkin hienoihin hahmoihin.Huumejengien ja poliisien välienselvittelyn lisäksi tähän tuodaan mukaan vielä kaupungin päättäjät. Päättäjien toimintaa kuvataan hyvin ja uskottavasti. Kaupungin pomot painostavat poliisia ja vaativat tuloksia, vaikkei heillä ole tarvittavia resursseja. Eikä valtava byrokratia ainakaan tilannetta auta. Politiikassa käydään myös vaalikamppailua. Istuvat poliitikot ja ehdokkaat yrittävätkin kalastella poliisien ääniä erilaisilla lupauksilla. Ja poliisien virheitään käytetään häikäilemättä hyväksi.Myös tapahtumiin on panostettu. Meno on erittäin realistista, eikä väkivaltaakaan pelätä näyttää. Se saadaan mainiosti ujutettua osaksi alamaailman elämää. Muutenkin tapahtumat etenevät mainiosti, eikä mihinkään jäädä jumittamaan, eikä mennä turhan hätäisesti eteenpäin. Kaikki sujuu hyvinkin loogisesti ja uskottavasti. Hommaa auttaa se, että kaudessa on vain 12 jaksoa, joten täytettä ei pääse syntymään. Jengien väliset aseelliset yhteenotot ovat erittäin hienosti tehtyjä, eikä olla sorruttu mihinkään nopeisiin leikkauksiin. Muutenkin tämä poikkeaa paljonkin muiden amerikkalaisten yhtiöiden sarjoista. Nähdään tässä muun muassa pari seksikohtausta ja myös fuck-sanaa käytetään innokkaasti. Tämä saakin dialogin kuulostamaan hyvin realistiselta. Myös katuslangi kuulostaa aidolta.",Langalla on mainiosti ja realistisesti toteutettu.
694,90.0,"Lapinlahden lintujen ensimmäinen sketsisarja saattaa iskeä kovemmin, jos tietää siitä mahdollisimman vähän. Jotkut tykkäävät kuitenkin tietää katsomastaan mahdollisimman paljon, joten he lukevat tästä eteenpäin. Muut tätä näkemättömät miettiköön hetkisen.Musiikistaan tunnettu Lapinlahden linnut -niminen huumoriryhmä kyhäsi vuonna 1988 ensimmäisen sketsisarjansa, joka loi suomalaiseen TV-viihteeseen aikoinaan jotain uutta. Seitsemän kuolemansyntiä koostuu nimensä mukaisesti seitsemästä jaksosta, jotka pitävät sisällään toinen toistaan kierompia oivalluksia. Mukana on vinoilua aikansa ilmiöille, turkulaisten pilkkaa ja viihdeohjelmien parodioita, mutta lisäksi omaperäisiä ja outoja ideoita.Osa sketseistä aiheuttaa olotilan, jolloin TV-ruutua katselee vain monttu auki. Nauruun purskahtamisen lisäksi jotkut sketseistä antavat lisäksi häkellyttävän olotilan. Huumori on varsin ilkeää ja mustaa, tunnelin päässä ei ole valoa ja vahingonilo on paras ilo. Katsoja huomaa naureskelevansa epäonnistumisille ja hyvin kieroutuneille jutuille. Ohjelman omaperäisimpiin juttuihin esimerkiksi vinksahtaneet tanssikoreografiat, Vesa-pojan myyminen mustalaisille ja Jeesuksen isännöimä pelikoju. Kestää hetken aikaa, kun näille jutuille lämpenee, mutta se takaa sketsien kestävyyden.Myös muiden sketsiohjelmien tapaan Lapinlahden linnut naureskelivat aikansa ilmiöille. Visailut ja muu TV-viihde saivat maistaa pilkkakirvestä. Maunon piilokamerassa naureskellaan Maunon epäonnistumisille ja Seksistudiossa naurun kohteeksi joutuu sänkypuuhissa osaamaton vieras. Itseäni naurattaa ehkä eniten jokaisessa jaksossa pari kertaa nähtävä Johanssoni poja -sketsi, jossa turkulaiset veljekset kertovat omia pohdintojaan.Joka jaksossa tutustutaan pidemmän sketsin kautta illan aiheeseen, johonkin syntiin (nämä synnit eivät ole samat kuin seitsemän oikeaa kuolemansyntiä). Jotkut näistä pidemmistä jutuista sisältävät erittäin hienoja ideoita, mutta joskus nämä tarinat ovat pilattu pituudella. Vitsien perimmäinen pointti jää vähän hämäräksi, kun verrataan porukan lyhyempiin sketseihin, joissa vitsi tulee ytimekkäästi esiin.Aika on osittain syönyt sarjaa, sillä nuorimmille katsojille ei ehkä aukene esimerkiksi Lauri Törhöstä ja Jaakko Lassilaa koskevat vitsit. Jos omaa kohtalaisen paljon yleistietoa, niin kyllä nämäkin vitsit uppoavat. Kuitenkin tavara on pääasiassa sen verran ajatonta, että luulisi sen iskevän hyvän sketsiviihteen ystäville. Legendaarista mainetta kantava sarja herätti aikoinaan monia lausahduksia, joita hoettiin Kummeli-lauseiden tapaan. Vitsit elävät yhä ja ne muuttuvat toiston myötä melkein jopa tehokkaamiksi. Musiikkinumerot ovat varmaan parhaita ""musiikkivideoita"", joita Suomessa on tehty. Sarjasta löytyy lukuisia hienoja sketsejä, joita en ole maininnut tässä tekstissä. Ne pitää ehdottomasti itse kokea.","Osa sketseistä aiheuttaa olotilan, jolloin TV-ruutua katselee vain monttu auki."
695,60.0,"Las Vegas on sarja, jossa on kuumia gimmoja ja kovia tyyppejä. Kaikista niistä kovista tyypeistä kivikovin on edottomasti veteraanitason äijän, James Caanin, esittämä Ed Deline. Hän on turvallisuuspäällikkö sarjan tapahtumapaikassa, Monteciton kasinohotellissa. Montecitossa työskentelee Ed Delinen lisäksi Mike Cannon (James Lesure), Mary Connell (Nikki Cox) ja Nessa Holt (Marsha Thomason). Las Vegasin alussa Montecitoon palkataan muitakin tutuksi tulevia, persooniltaan vähän erilaisia ihmisiä.Las Vegas on sitä miltä se kuulostaakin, kevyttä ja hauskaa viihdettä. Paikkanahan Las Vegas tunnetaan mm. pika-avioliitoista, joissa Elvikseksi naamioitunut pappi hoitaa vihkiseremonian. Tässä sarjassa on paljon samantyyppistä hauskaa. Kulta kiiltää, rahakoneet laulavat ja pintaliitäjät metsästävät täydellisiä kokemuksia maailman cooleimman kaupungin sykkeessä.Edelliseen liittyen on ehkä vähän outoa, että James Caanin kaltainen isompi tähti on lähtenyt mukaan tälläiseen sarjaan. Hänethän on nähty mm. sellaisessa elokuvahistorian merkkipaalussa kuin Kummisetä. James Caan tuo läsnäolollaan tähän sarjaan vähän vakavuutta. Hän pääsee myös näyttämään, että on yhä terästä. Jo heti Las Vegasin alussa hän on käydä kaunista tytärtään, Delindaa (Molly Sims), kuolaavan Dannyn (Josh Duhamel) kimppuun. Caanin tehtävä sarjassa onkin olla kuin vanha leijonauros, joka nuorempien mokaillessa ja törmäillessä tulee aina sopivalla hetkellä ulos ""luolastaan"" ärjäisemään nämä järjestykseen.Koska sarjan tapahtumapaikka on kasinohotelli, nähdään siinä myös paljon pelaamista ja pelehtimistä. Häveliäästi varsinainen kovempi toiminta tapahtuu kumminkin hotellin suljettujien ovien takana. Meille ei siis näytetä, mitä Danny, josta tulee ensimmäisen kauden keskeisin hahmo erään hyytävän murhamysteerin myötä, vaikka puuhaa lakanoiden välissä. Eikä meille näytetä myöskään, miten tuo kylmä murha tapahtui. Vihjailua ja puhetta kyllä riittää. Onneksi sentään vierailevat tähdet eivät jää pelkäksi puheeksi. Ensimmäiselläkin kaudella nähdään esimerkiksi laulaja Paul Anka (jaksossa ""Things That Go Jump in the Night"") ja toimintastara Jean-Claude Van Damme (jaksossa ""Die Fast, Die Furious"") esittämässä itseään.","Las Vegas on sitä miltä se kuulostaakin, kevyttä ja hauskaa viihdettä."
696,60.0,"Olipa kerran laiska mies nimeltä Robi Rähmä (Stefánsson). Hän halusi vain rauhaa ja hiljaisuutta. Hän oli onnistunut pitämään Lazy Townin laiskana jo vuosia ennen kuin urheilulliset ”pinkkipää” Stephanie (Mauriello) ja ”sinitonttu” Sportacus (Scheving) saapuivat tälle surkealle kyläpahaselle.Sarjan idea on lähtöisin Magnus Schevingilta, joka esittää myös Sportacusta ja tekee suurimman osan stunteistaan itse. Idea on saada lapset liikkumaan halki maailman. En tiedä onnistuuko se siinä. Ehkä? Joka tapauksessa se antaa väärän kuvan lapselle esimerkiksi omenoista, joita sarjassa kutsutaan ”sporttikarkeiksi”. Nämä ”ihmeelliset” hedelmät tuovat syöjälleen yhtäkkiä valtavat voimat (no ainakin Sportacukselle) vain yhdestä ainoasta puraisusta. Tämän jälkeen Sportacus saa päällensä kaatuneen seinänkin pystyyn. Eikös teistäkin tämä ”sporttikarkki” juttu ole ”vähän” liioiteltua? Sitä minäkin.Sarjan musiikkikappaleet ovat suurinosa aika ärsyttäviä lurituksia, vaikka joitain helmiä löytyy. Ennen kaikkea se aina lopussa kuultu DingDong biisi on erittäin ärsyttävä. Sarjan musiikki ei siis ole mikään tukipilari. Eikä se ole myöskään sarjan epämuodostuneet ja värikkäät rakennukset (tämän kaupungin ulkoasu on silti jotenkin ”ironisesti” hieno). Tarinakin on aina ennalta-arvattava sen jälkeen, kun olet ensimmäisen jakson katsellut. Silti se jollain tavalla kestää. Mitä hahmoihin tulee, niin ne ovat varmaan sarjan suola. Etenkin Robi Rähmää kohtaan on tullut kasvaessani aina enemmän sympatiaa. Minun tulkintani mukaaan Robi Rähmä on ollut joskus mukava mies, mutta katkeroitui hävitessään kaikki parhaan puvun ja parhaan keksinnön palkinnot. Niinpä tämä mies muuttui ilkeäksi ja luihuksi rauhaarakastavaksi tyypiksi. Hän vihaa lasten leikkejä ja yrittää hiljentää nämä ja saada Sportacuksen häipymään Lazy Townista iäksi! Niinpä aina kun hän kuulee meteliä, hän katsoo kiikarillaan ja näkee lasten taas leikkivän. Hän menee kuitenkin yrityksissään aina leikkeihin mukaan ja tulee käyttäneeksi milloin mitäkin kellariasuntoonsa jäänyttä pukua aina merirosvosta lehmään ja käytösopettajattaresta avaruushirviöksi. Ja onhan hänet nähty sonnustautuneena vihamiehensä tamineisiinkin.Sarjan päähenkilö Stephanie on pinkkeihin vaatteisiin, pinkkiin laukkuun ja yllätys yllätys vielä pinkkiin tukkaan pukeutunut tyttö, joka saapui Lazy Towniin Mauno-setänsä luokse ja päätti jäädä tuohon kylään pysyvästi. Hän on ylimukava ja yliurheilullinen pikkutyttö.Sarjan tunnetuin hahmo on kuitenkin Sportacus. Hän on supersankari, joka päätti että: Spartacus olisi täyttä kopiointia...niinpä muutan Spart tavun Sport tavuksi ja näin saan Sportacuksen! Hän on sinisiin vaatteisiin ja pitkiin kapeisiin viiksiin sonnustautunut varmasti maailman sporttisin heppu. Hän asuu suuressa ilmalaivassa kaupungin yllä ja tarkkailee mitä kaupungissa tapahtuu. Aina kun hänen kristallinsa piippaa, hän toteaa: ”Joku on pulassa”, ja onnistuu aina viime hetkellä tismalleen oikealle paikalle pelastamaan apua tarvitsevan kaupunkilaisen.Sarjan muina hahmoina on ”nukkeja”. Eli siis Stephanien mukava ja hajamielinen Mauno-setä, joka on kaupungin pormestari. Hänen ihastuksensa kohde ja sihteerinsä Neiti Telle Töpinä, joka laittaa Maunon usein hoitamaan esim. aitansa korjauksen samaan aikaan kun Telle juo virvoketta kurkun viipaleet silmillä. Lisäksi kaupungissa asuu lapsia omissa taloissaan ilman huoltajaa! Mitä hemmettiä? Eikö tähän pitäisi puuttua jotkut sosiaaliviranomaiset tai jotain, mutta ei. Eihän Lazy Townissa ole edes lääkäriä tai poliisia. Lapsiin kuuluu lihava, mutta sankarillinen karkinsyöjä Ziggy, tietokonenörtti Pixeli, itserakas ja kaiken haluava Stigu, sekä ilkikurinen tyttö Trixie.Hahmot ovat ihan hauskojakin, mutta yleensä aika ärsyttäviä.","Katsoja tietää, että sarja on huono, mutta jää silti koukkuun."
697,90.0,"Legion on Foxin X-Men universumiin sijoittuva tv-sarja, joka perustuu Marvelin sarjakuviin. Toki sarja toimii melko lailla omana itsenään, eikä siinä ilmeisesti ole tuttuja hahmoja X-Men elokuvista (ainakaan vielä). Sarjan on luonut Noah Hawley, joka on luonut Fargo tv-sarjan. Hawley toimii myös Legion sarjan käsikirjoittajana ja ohjaajana. Sarjan pääosissa nähdään mm. Dan Stevens (David), Jean Smart (Melanie), Mackenzie Gary (The Eye), Rachel Keller (Syd), Aubrey Plaza (Lenny), Jeremie Harris (Ptonomy) ja Katie Aselton (Amy). Itselleni lähes kaikki heistä on melko tuntemattomia näyttelijöitä. He kuitenkin suoriutuvat rooleistaan hyvin ja heti alussa varsinkin Dan Stevens erottuu edukseen, mikä tietenkin on hyvä asia, sillä hän on sarjan päähahmo. Kauden edetessä myös Aubrey Plaza nousee yhdeksi sarjan lempinäyttelijöistäni. Sillä hän on aivan mahtava moniulotteisessa roolissaan/rooleissaan. David Haller (Dan Stevens) on ongelmallinen nuori mies, jolle on jo lapsena todettu skitsofrenia. Davidin skitsofrenia saattaa kuitenkin olla jotain aivan muuta, kuin skitsofreniaa. Lähes heti sarjan alussa käy ilmi, että Davidilla on voimia ja kaikki vain on luullut sen olevan skitsofreniaa. Sillä David on mutantti, joka omaa useita kykyjä. Mitä kaikkea David kykeneekään tekemään selviää (ehkä) kauden edetessä. Kysymys kuuluukin onko David vain mutantti, vai mutantti joka on samalla skitsofreenikko? Tähän kysymykseen (ehkä) paneudutaan kauden aikana. Sarja on todella hyvä tulkinta Marvelin yhdestä oudoimmista ja voimakkaimmista mutanteista. Silti sarja toimii irrallaan Foxin jo luomasta X-Men universumista. Mikä omasta mielestäni on hieman outoa. Sarja ei esimerkiksi tuo millään tavalla ilmi Davidin oikeaa isää, joka sarjakuvia lukeneille on hyvin tiedossa. Sillä sarjakuvissa Davidin isä on itse Charles Xavier, tätä asiaa sarja ei kuitenkaan tuo millään tavalla esille (ainakaan vielä). Kauden loppupuolella asiaan tulee kuitenkin muutosta, sillä Davidin isästä tulee pieniä vihjeitä. Sarja saa loppua kohden myös huomattavasti enemmän vaikutteita sarjakuvista ja joitain tuttuja hahmoja saattaa olla mukana. Sarjan luoja Noah Hawley myös vihjaisi, että tulevilla kausilla paneudutaan Davidin oikeaan isään lisää. Joten nähtäväksi jää näemmekö seuraavilla kausilla Xavieria. Legion on myös enemmän aikuisille suunnattu, kuin X-Men elokuvat, mikä tietenkin on hyvä asia. Toki itse pidän todella paljon X-Men elokuvista, eivätkä ne todellakaan ole mitään lasten elokuvia. Kuitenkin hieman myös lapsille suunnattuja, mitä tämä sarja ei siis todellakaan ole. Toki sarjassa on mutanttivoimia, mutta ne ovat enemmänkin sivuosassa ja tarina ja hahmon kehitys on pääasia. Sarja on todella mielenkiintoinen ja koukuttava, sekä todella hyvin tehty. Sarjassa on kauhuelementtejä, joten se ei välttämättä sovi kaikille heikkohermoisille, mutta sitä on sen verran vähän, joten sen takia ei kannata jättää katsomatta. Sarjassa Davidin kyvyt ja skitsofrenia on todella hyvin tehty, vaikka välillä saattaa tulla hieman sekava olo kaiken sen outouden kanssa. Silti juuri outous tekee sarjasta juuri niin hyvän. Sarja on myös todella hyvin näytelty ja tehty. Kokonaisuutena kausi on todella hyvä ja ehdottomasti yksi parhaista Foxin X-Meniin liittyvistä tuotoksista. Kahdeksan jaksoisena kausi on myös sopivan mittainen, toki se voisi olla pidempikin, muuta on ehkä täydellinen juuri kahdeksan jakson pituisena. Jos ja kun kauden katsoo uudelleen (tai miksei ensimmäistä kertaakin) niin se on helppoa tehdä vaikka yhden päivän aikana ja silti jää aikaa vielä muullekin. Seuraavilla kausilla saattaa olla myös enemmän jaksoja, ainakin Hawleyn mukaan. On todella vaikeaa sanoa mitään huonoa tästä sarjasta. Jos kuitenkin jotain haluaa keksiä, niin toimintaa olisi saanut olla paikoin hieman enemmän. Toki sarja on hahmo- ja juonivetoinen, joten ei toimintaakaan saa liikaa olla. En siitä enempää valita. Kaiken kaikkiaan tämän sarjan ensimmäinen kausi on mielestäni melko täydellinen. Jatkoa jää todellakin odottamaan ja varsinkin viimeisen jakson lopputekstien jälkeisen kohtauksen ansiosta. Joten älkää unohtako katsoa sitä. Meillä Suomessa sarjaa voi katsoa Foxin kanavalta ja tietenkin heidän Foxplay palvelunsa kautta.Muutama viikko sitten varmistui että toinen kausi on tulossa, joten jatkoa odotellessa. Foxilta on tulossa myös muita X-Men aiheisia sarjoja ja yksi niistä aloitti juuri kuvaukset. Toivottavasti se toinen sarja pääse myös tämän tasolle, sillä ainakin sitten on X-sarjojen tulevaisuus hyvä. ",Todella loistava uutuussarja Marvelilta ja Foxilta.
698,50.0,"Eikö olisi mahtavaa, jos aurinko paistaisi aina ja loppujen lopuksi kaikki kääntyisi parhain päin? Edesmenneen tuottajaguru Aaron Spellingin luomus, Lemmenlaiva, on kevytviihdettä siitä hötöisimmästä päästä. Jos se olisi jugurttia, siinä olisi 0,01 % rasvaa, jos taas suosikkiartistin miljoonas levy, siinä olisi uutta ja merkittävää sisältöä tuskin sanaakaan. Mutta Lemmenlaiva ei ole älyviihdettä. Se on elävä unelmalomakuva, jota voi katsoa silloin kun tuntuu oikein karmean pahalta ja/tai aivot ovat surahtaneet virransäästötilaan.Sarjan 12 ensimmäistä osaa ovat kuin 12 rasiaa sinisiä tusseja; pakkauksen avatessasi tiedät, että sinulla on aina tasan yhtä monta tussia, joista tulee samanlaista väriä. Lemmenlaivan jaksorakenne on seuraava: jokaisessa jaksossa on kolme tarinaa, joissa kaikissa seikkailee romanttissävyisissä tunnelmissa vierailevien tähtien lisäksi risteilyalus Pacific Princessin miehistö. Tarinat alkavat hahmojen esittelyllä, joka käy kätevästi alkutunnarin ja laivaan kirjautumisen kautta. Kaikki ovat aina yhtä hymyä, kapteeni Stubing (MacLeod) tosin vähän vähemmän, koska hän on aikansa mukainen eristäytyvä pomo. Sitä paitsi, kuten jo sarjan ensimmäisestä jaksosta (The Captain and the Lady/One if by Land/Centerfold) käy ilmi, hänellä on pitkällinen ja vakava romanssi meren kanssa.Esittelyiden jälkeen voidaan siirtyä suhteiden rakentamiseen. Sinkut etsivät itselleen vastakappaletta, avioparit uutta virtaa välilleen ja muut hössöttävät muuten vaan. Esimerkiksi Identical Problem/Julie's Old Flame/The Jinx pariuttaa kahta miehistön jäsentäkin, tohtoria (Koppell) sekä risteilyemäntä Julieta (Tewes). The Main Event tunkee vanhan avioparin, makkarakuninkaan vaimoineen, hissiin löytämään toisensa uudelleen. Pelkkää hössötystä on tarjolla  jaksossa The Old Man and the Runaway/A Fine Romance/The Painters, jonka kolmannessa tarinassa Pat Morita kavereineen yrittää maalata kapteenin hyttiä. Arvaahan sen, mitä siitä tulee, kun karatemies pannaan sudin varteen.Jokainen jakso huvittaa, jos ei nyt suurieleisellä ja taustanauretulla komediallaan, ainakin kirkasotsaisuudellaan ja vanhahtavuudellaan. Lemmenlaivassa ei ole juoppoja, ei huoria, ei avionrikkojia. Tosin ilkeämielinen voisi nähdä vaikkapa risteilyemäntä Julien sekä tohtori Adam Brickerin  toisessakin valossa. Jo ensimmäisen kauden alussa juuri heillä tuntuu olevan kaikkein eniten jotain sutinaa monen eri henkilön kanssa. Mutta Pacific Princessillä on vallalla satumaailma, jossa jopa kyseenalaisissa kuvissa esiintynyt neitokainen voi astua avioon puhtoisen poliitikon kanssa. Ei siellä ajatella kenestäkään rumasti.",Onnellisten loppujen laivalla ei kenellekään tule paha mieli.
699,80.0,"Lethal Weapon eli Tappava Ase päätettiin tehdä uudelleen televisiosarjan muotoon. Sarja on jonkinlainen reboot/remake tunnetusta elokuvasarjasta. Alkuperäiset elokuvat ovat itselleni todella lähellä sydäntä ja aika ajoin ne tulee katsottua uudellen, sillä Tappava Ase elokuvat ovat niitä parhaita buddycop elokuvia mitä on. Viidettä Tappava Ase elokuvaa huhuttiin useita vuosia, mutta sitä ei koskaan tullut, joten studio päätti tehdä siitä televisiosarjan. Meillä Suomessa tätä sarjaa voi katsoa Viaplayn kautta. Sarjassa seikkailee elokuvista tutut hahmot uusien näyttelijöiden tulkitsemina. Sarjan pääosassa nähdään siis edelleen Martin Riggs (Clayne Crawford) ja Robert Murtaugh (Damon Wayans). Hahmot onkin päivitetyt versiot alkuperäistä ja lähes identtiset kaikissa osa-alueissa, mutta silti ei ole alkuperäisten näyttelijöiden Mel Gibsonin ja Danny Gloverin voittanutta. Toki uudet näyttelijät vetävät roolinsa ihan suhteellisen hyvin, mutta jotenkin koko ajan vain heitä vertaa alkuperäisiin näyttelijöihin. Sarjassa on myös muita tuttuja hahmoja Tappava Ase elokuvasarjasta ja lisää on ilmeisesti myös tulossa. Sarjassa nähdään myös muita tuttuja näyttelijöitä mm. Jordana Brewster ja Kevin Rahm. Tämän sarjan Riggs ei aivan ensi tuntumalta ole yhtä hullu kuin elokuvan Riggs, mutta selvästi kaikki ei hahmolla ole kotona. Toki heti ensimmäinen jakso antaa selityksen Riggsin mielentilalle, joka on sama kuin elokuvissa mutta ehkä vielä pahempi. Kauden edetessä Riggs myös saavuttaa hulluudessaan samoja tasoja kuin elokuvissa. Murtaugh taas puolestaan on todella samanlainen kuin elokuvissa. Monet piirteet ja tavat sekä olemus on täysin sama kuin elokuvien hahmolla. Sarjan huomaa selvästi olevan remake alkuperäisistä elokuvista. Toki sarjamuodossa tapahtumia on paljon enemmän kuin vain neljässä elokuvassa. Sarja antaa muutenkin erilaisen tunnelman sijoittumalla 2000-luvulle, siinä missä elokuvat sijoittuivat suurin piirtein aina kyseisen elokuvan julkaisuvuoteen. Ensimmäisen jakson on myös käsikirjoittanut Tappava Ase ja Tappava Ase 2 elokuvien käsikirjoittaja Shane Black, joten alkuperäinen tunnelma on vahvasti mukana. Ohjaajana ainakin parissa jaksossa toimii McG, joka tunnetaan parhaiten Charlien Enkelit elokuvien ohjaajana, sekä myös Terminator Salvation elokuvan ohjaajana. Ensimmäisen jakson jälkeen en oikein ollut aivan varma mitä jatkolta odotan, mutta kyllä sitä täytyy varmaan jatkaa katsomista. Onhan kyseessä kuitenkin ihan mukiinmenevän oloinen sarja, eikä se ollut niin huono kuin pelolla odotin.Sarjan edetessä huomaa paremmin että sarja toimii todella hyvin, vaikka sitä tulee silti kokoajan verrattua elokuviin (ainakin alussa). Silti se siis toimii hyvin omana itsenään. Sarja on siis oikein hyvä käännös elokuvista, eikä sarjan katsominen edellytä elokuvien näkemistä. Koska Tappava Ase elokuvat ovat legendaarisia, suosittelen niitä kaikille. Useamman jakson jälkeen huomaa todella hyvin, kuinka hyvä sarja tämä itse asiassa on. Aina tulee myös odotettua innolla uutta jaksoa. Myös näyttelijät tuntuvat jo muutamien jaksojen jälkeen todella hyviltä rooleihinsa, varsinkin juuri Crawford (Riggs) ja Wayans (Murtaugh). Molemmat päänäyttelijät sopivatkin rooleihinsa todella hyvin ja tekevät hyvää jälkeä. Kauden puolivälin paikkeilla en keksi juuri mitään huonoa sanottavaa sarjasta, vaikka toki niitä varmasti on enkä vain nyt niitä keksi. Ainoastaan sen, että moni tapaus selviää ehkä vähän liian helposti aina sopivasti jakson loppuun mennessä. Itse kaipaisinkin enemmän kaksiosaisia jaksoja tai jopa pidempiä tapauksia, jotka jatkuisivat esimerkiksi jakson päätapauksen taustalla. Muuten sarja on todella hyvä ja sitä katsoo mielellään aina lisää. Kauden loppua kohden, jokainen hahmo tuntuu jo todella kotoisalta, eikä sarjaa enää vertaa Tappava Ase elokuviin vaan se toimii täysin itsenäisenä kokemuksena, mikä onkin hyvä asia. Kauden loppupuolella tulee mukaan myös tuttu hahmo elokuvist, eli mukaan tulee Leo Getz, jota Joe Pesci unohtumattomasti näytteli Tappava Ase elokuvissa. Tällä kertaa häntä näyttelee Thomas Lennon, joka valitettavasti ei pääse samalle tasolle Pescin kanssa. Silti on hienoa nähdä hahmo mukana myös tässä versiossa. Kokonaisuutena kausi oli todella hyvä ja jatkoa jää ehdottomasti odottamaan. Ainoastaan toivon että seuraavalla kaudella on joku suurempi tarinakokonaisuus ja se yksi iso pahis ylitse muiden, jota kaudella nähtäisiin usein kiusaavan pääparia. Loppua kohden kausi vain paranee ja kyllä sieltä löytyy jopa jatkuvaa tarinaa. Kauden loppu myös petaa hyvin ja jännästi tulevaa, joten toista kautta odotellessa. ",Tappava Ase meininkiä tv-sarjan muodossa.
700,60.0,"Lifen luoja, Rand Ravich, on sen verran tuore nimi tv-bisneksessä, että kyseistä sarjaa voisi pitää oikeastaan hänen ensimmäisenä suurempana tv-työnään kirjoittajana. Sarjan tuotanto aloitettiin vuonna 2007, eli yhä kovemmaksi kiristyneen kanavakilpailun aikaan. Poliisisarjojen sankassa hetteikössä Life on tähän asti pärjännyt kuitenkin paremmin kuin esimerkiksi Jeff Goldblumin tähdittämä Raines, jonka tekeminen keskeytettiin jo ennen kuin sen ensimmäinen tuotantokausi pääsi täyteen mittaansa.”Elämä” olisi passeli käännös Lifelle, mutta nykytrendien mukaan sarja on saanut pitää meilläkin alkuperäisen nimensä. Sarjassa on pääasiassa kyse Charlie Crewsin (Lewis) elämästä. Hän on veriteoista elinkautiskakkua istunut poliisi, jonka vankilarupeama on katkennut syyttömäksi toteamiseen ja kunnian palauttamiseen. Sen päälle Crewsin asianajaja (Langton) on hankkinut miehelle myös  tuntuvan korvauksen tämän kärsimyksistä. Korvauksen avulla Crews voisi elellä hulppeassa asunnossaan tyhjäntoimittajana lopun ikäänsä, mutta sen sijaan Crews palaa poliisiksi. Piirissä tuskin kukaan katsoo Crewsiä hyvällä. Vankila on lyönyt miekkoseen leimansa, ja hänestä on tullut omintakeisia zeniläisyyksiä viskelevä hymypoika, jonka seuraavasta siirrosta ei kellään ole mitään hajua.Sarjan ensimmäistä kautta ryydittävät muka-dokumentaariset haastattelut, joissa mm. Crewsin  perusjätkämäinen ex-pari Stark (Sexton), ex-vaimo Jennifer (Newsom) ja asiakkaaseensa vetoa tunteva asianajaja puhuvat kameralle mietteitään Crewsistä. Nämä osiot ovat värimaailmaltaan ilottoman harmaita ja sinertäviä, mikä tekee niistä häiritsevän erilaisia muuhun kokonaisuuteen nähden. Ehkäpä nykykatsoja ei muuten tajua, että näillä osilla pohjustetaan Crewsin tarinaa? Epäilen, etteikö tajuaisi. Sitä paitsi tässä ns. dokumenttiaineistossa esiintyy myös paljon toistoa, mikä käy pitemmän päälle tylsistyttäväksi, jos Lifestä ei jätä yhtään jaksoa katsomatta.Charlie Crewsin elämään kuuluvat poliisina tietenkin rikokset, joita hän selvittelee uuden parinsa, Dani Reesen (Shahi) kanssa jaksosta toiseen. Keissejä tutkitaan yhtä per jakso, mutta niiden rinnalla Lifessä on pitempiä juonenkaaria. Ne liittyvät luonnollisesti Crewsin omaan elämään; päällisin puolin seesteinen ja hymyilevä Crews nimittäin metsästää maanisella vimmalla tyyppiä tai tyyppejä, joiden rikoksista hän joutui lusimaan. Hedelmiä rouskuttavan etsivän salaisista tutkimuksista on perillä vain hänen talousasioitaan hoitava ex-vanki Ted (Arkin), joka seurailee Crewsin etenemistä hellyttävän alakuloisen näköisenä kuin Lurppa-koira. Arkinin kasvot eivät ole niitä kaikkein vähiten käytettyjä, joten katsoja saattaa sekoittaa Tedin johonkin näyttelijän toiseen roolihahmoon. Samaa vikaa on esimerkiksi Crewsin pomoa esittävässä Robin Weigertissä, jonka jotkut saattavat muistaa lännensarja Deadwoodin Calamity Janena. On tietysti normaalia nähdä samoja näyttelijöitä vähän joka puolella, mutta Lifen dokumenttimaiset osuudet toimivat sitä vähemmän, mitä käytetympi kasvo niissä esiintyy – huolimatta näyttelijän ammattitaidosta.",Vain yksi poliisisarja muiden joukossa.
701,60.0,"Siinä on jotakin ironista, kun Life- eli elämä-niminen sarja loppuu. Huvittavuutta lisää, ettei Life kestänyt kahta tuotantokautta edemmäs.Kakkoskaudelle tultaessa Charlie Crewsin (Lewis) vankila-aika häipyy jonnekin hahmojen sivulauseisiin. Kalustamattomassa ökytalossaan asusteleva Crews on edelleen poliisilaitoksen outolintu, muka-zeniläisyyksiä letkautteleva hedelmänpurija, jonka elämän näkyvin linkki kakkuvuosiin on talousrikoksista aikoinaan tuomittu Ted Earley (Arkin). Earley asuu taloa yhdessä Crewsin kanssa, vetää nyt ekonomikursseja ja pitää huolta, ettei kukaan ulkopuolinen pääse näkemään valaistuneen Crewsin pimeitä komeroita. Mutta, Earley on inhimillisyydessään herkullisen kehno vartija.Tämä season välttää ensimmäistä vaivanneen toiston. Enää ei yksittäisiä rikostarinoita katkaista sinisävyisellä kuvalla, jossa Crewsin työtovereita tai läheisiä haastateltaisiin dokumenttityyliin. Muutos on positiivinen, sillä nyt aikaa käytetään enemmän oleelliseen: rikosten selvittämiseen. Buddhamaisesti hymyävän Crewsin oikut käydään läpi keissien tutkinnan lomassa.Muitakin muutoksia on tapahtunut; Crewsin ja hänen työparinsa Dani Reesen (Shahi) pomoksi saapuu jo heti kauden aloitusjaksossa liimatukkainen Kevin Tidwell (Logue). Tidwell on riemukas hahmo, etäistä sukua äijämäiselle Life on Marsin Gene Huntille. Ja totta kai Tidwell iskee silmänsä ongelmistaan huolimatta kuvankauniiseen Daniin. Kaksikon välille yritetään luoda jonkinlaista modernin screwball-komedian ja ryyppydraaman sekoitusta, jossa Crews valitettavasti jää sidekickin osaan. Se ei oikein toimi, kun kyseessä on kumminkin Crewsin elämää käsittelevä sarja.Kovin irtonaiseksi jää taas juoni Tedin ihastumisesta erääseen punapäähän. Itsenäisinä tarinoina Danin, Tidwellin ja Tedin tapaukset ovat mukavan keskivertoa viihdettä, mutta välillä tuntuu, että Crews ja hänen ylimääräisin tuuletusaukoin varustettu huippuautonsa kaipaisivat rinnalleen jotakin mehevämpää. Kun Dani sitten kaiken lisäksi joutuu eroon paristaan ja Tidwellistä kesken kauden, tunnelma lässähtää selvästi. Tilalle marssitetaan kuin puskista yksipuolinen tehopakkaus nimeltä Jane Seever (Union). Käänne kirjoitettiin sarjaan Shahin raskauden takia, mutta vaikuttaa hätäisesti kyhätyltä.Jaksosta toiseen jatkuvien tarinoiden sijasta etualalla ovat lopulta aina yhden episodin mittaiset rikosjutut. Pahantekijöitä riittää venäläisestä mafiasta satunnaisiin kaidalta polulta loikkaajiin. Keissit ovat laadultaan tasaisia, eli mikään ei nouse erityisesti yli muiden. Tuo laatu on kuitenkin hyvää, joten jutuissa riittää imua.","Crews hymyilee, vaikka sarjan elämä päättyy."
702,80.0,"Vielä Life on Mars -sarjan ensimmäisen kauden ensimmäisessä jaksossa ollaan 2000-luvulla. Sam Tyler (Simm) on eettisiä arvoja kunnioittava rikospoliisi ja hyvässä parisuhteessa elävä miekkonen. Seuraavassa hetkessä eräs hänen tutkimansa juttu ryöstäytyy käsistä; Samin tyttöystävä joutuu vaaraan ja joku ajaa Samin ylitse. Miehen maatessa ajotiellä ja autoradion soittaessa David Bowien vanhaa hittiä, Life On Mars, Sam liukuu joko a) ajasta ikuisuuteen, b) ajassa taaksepäin tai c) koomaan. Oli miten oli, siitä hetkestä maailma Samin ympärillä alkaa elää 1970-lukua. Moni asia on siellä toisin, vain Sam ja hänen virkansa ovat ennallaan.Life on Mars ei tuo täyttymystä pelkkää tieteis- tai rikossarjaa etsivälle. Se ei anna aihetta isoon iloon myöskään sellaiselle, joka kuvittelee kuulevansa liudan Bowie-hittejä joka episodissa. Sarjassa keskitytään rikosten tutkimiseen, onhan sen päähenkilö poliisi. Välillä päähenkilön olemassaolon häilyvyys tunkee kuitenkin tutkimusten keskelle kuin jonkin tieteispätkän monsteri; onko Sam oikeasti 1970-luvulla vai missä? Koti-ikävä kalvaa miestä ja hän tekeekin kaikkensa päästäkseen pois vanhanaikaisten asenteiden, epämiellyttävien käytäntöjen ja teknisesti vanhentuneiden välineiden viidakosta. Kahden eri vuosikymmenen välisistä eroista otetaan irti niin paljon kuin kerronnan ontumatta saadaan.John Simm on sopivasti pehmeän oloinen jokapoika Sam Tyleriksi. Hänen kasvonsa eivät ole yhtä kuluneet kuin monen suuremman staran. Niinpä miehen entiset roolit eivät roiku tämän roolin yllä kuin pahainen saastepilvi. Simmin lisäksi Life on Marsin vakiokasvoja ovat rasvaisella ruokavaliolla, tupakalla ja liialla viinalla kyllästettyä komisario Gene Huntia esittävä Philip Glenister sekä empaattisena naispoliisi Anniena nähtävä Liz White. Näiden kolmen hahmoon on panostettu eniten, joten katsojakin luultavasti löytää suosikkinsa juuri heidän joukostaan.",2000-luvun rikospoliisista tulee menneisyyden vanki - taattua BBC-laatua.
703,70.0,"Ensimmäisellä kaudella Life on Marsin Sam Tyler (Simm) juuttui itselleen mysteerinä pysyneestä syystä 1970-luvulle. Siellä miehet ovat äijiä, virkavallalla nyrkit puhuvat ja naiset vetäytyvät kotilieden lämpöön. Samille, 2000-luvun poliisille, siirtymä oli järkytys. Toisen kauden alussa Sam yrittää edelleen tuoda uuden ajan ideoita menneeseen ja keksiä, kuinka päästä omaan aikaansa. Hänen tukenaan on yhä sittemmin ylennyksen saanut Annie (White). Kausi alkaa jaksolla, jossa on vivahteita joko tarkoituksella tai tarkoituksettomasti amerikkalaissarjasta Aikahyppy (Quantum Leap). Katsojalle, saati Samille ei edelleenkään kuitenkaan paljastu, onko Sam oikeasti menneessä, päänsä sisään eksynyt koomapotilas vai jotain ihan muuta.Kakkoskauden toinen jakso tuo sarjaan mukaan rotukysymyksen. Sam kohtaa tulevaisuuden pomonsa, värillisen miehen, nuorena. Osa on ikävä kyllä kauden heikoimpia. Sen käsikirjoitus on ennalta arvattavasti laadittu. Mutta tuosta pisteestä kakkoskausi alkaa kuitenkin episodi episodilta parantua. Kolmas osa, jossa metsästetään pommeja ja niitä mahdollisesti paikalleen asettaneita irlantilaisia jatkaa rasismikeskustelua. Vasta tässä osassa sarjan alusta asti mukana ollut, varsin punaniskainen Ray Carling (Andrews) nostetaan sivustalta tärkeään rooliin. Nosto tapahtuu harmillisen myöhään, sillä sen olisi suonut tapahtuvan jo ensimmäisellä kaudella. Edelleenkin Ray jää karkeahkosti hahmotelluksi, mikä lienee tekijöiden puolelta aivan tarkoituksellista. Rayssa, ja isommasta roolista nauttivassa Gene Huntissa (Glenister) on niin paljon samankaltaisuutta, että Ray toimii paremmin jälkimmäisen varjona.",Erilaisen poliisisarjan päätöskausi paranee loppuaan kohden.
704,100.0,"Kauan odotettu Lihaksia ja luoteja -sarja julkaistiin, ja kotiteatteriin kasattiin mukava kaveriporukka, jolla herätettiin vanhat VHS:llä katsotut tarinat henkiin DVD:n voimalla. Ja kyllä, Vanaja toimii edelleen ja Päärynämäen tapahtumia oli, ja on edelleen ilo seurata.Akuankkamaiseen maailmaan sijoittuvat tapahtumat eivät sisällä mitään elämää mullistavaa juonta. Poliisit vain ratkovat rikoksia ja niiden lomassa pidetään bänditreenejä. Huumori toimii edelleen ja tilannekomiikka kohoaa korkeimmilleen, kun Heikki Vihisen näyttelemä poliisipäällikkö Jukka Emil Vanaja pääsee ääneen.Porkkanaryhmä - eli Silvennoinen, Hela ja Kahilainen - tekee perusvarmaa duunia hauskuuttajina. Hauskimpia hetkiä ovat Salorannan (Hela) visiitit Lailan (Ritva Jalonen) munkkibaarissa sekä Pyykön (Silvennoinen) ja Suikkasen (Kahilainen) one-linerit. Lisäksi Esko Roine on mainio Päärynämäen pormestarin roolissa.Lemppareiksi ovat nousseet jaksot ""Mustaa Magiaa"", ""Reviisori"" ja ""Rahat tai Henki"". Lihaksista ja Luodeista onkin muodostunut kulttisarja ajan myötä ja kyllä tämä kestää ajan naarmut. Selkeästi yksi parhaista Kummeli-tuotannoista!""Olin tirsamassa...""""Saaks kysyy, et mitä unta sä näit?""""Juoksin kilpaa metsässä Carl Lewisin kanssa""""No, kumpi voitti?""""Calle tietenkin... minähän kuulun paralympialaisiin!""",Huumori toimii edelleen ja tilannekomiikka kohoaa korkeimmilleen.
705,100.0,"Nyt se on täällä, Kummelin Lihaksia ja Luoteja. Tämä aivan mainio poliisisarjoja parodioiva teos, joka esittele maailmalle Vanajan. TV-sarja on kääntynyt mukiin menevästi DVD-muotoon, vaikka mitään kummoisia ekstroja mukaan ei olekaan saatu. Silti Vanajan ulvonta valikoissa saa katsojan kuin katsojan hirnumaan naurusta kerta toisensa jälkeen.Sitten ihan siihen asiaan, eli tarinaan taikka juoneen, miten sen nyt sitten parhaiten 9. 	Uhka avaruudestataitaa sanoa. Päärynämäen poliisiasemalla pitää kiirettä, kun rikolliset terrorisoivat Tamperetta. Jokainen jakso keskittyy tiettyyn rikokseen, eikä tarinalle ole sen suurempaa jatkumoa. Parhaimmat jaksot ovat alkupäässä, ja loppupuoliskolla homma alkaa maistumaan jo hiukan puiselta. Näistä alkupuoliskon jaksoista ensimmäinen on ehdottomasti paras. Jakso, jossa Kake Luikku (Vesa Vierikko) varastaa autoista renkaita, jotta voi valmistaa niistä dildoja. Kerta kaikkisen hulvaton jakso. Muita manitsemisen arvoisia jaksoja ovat:4. 	Mustaa magiaa 6. 	Cosa Nostra, vaikene tai kuole9. 	Uhka avaruudestaParhaimmillaan Lihaksia ja Luoteja on kaveripoukalla katsottuna. Sitä vain kavereiden kanssa odottaa, että mitä ""bänditreeneissä"" tällä kertaa soitetaan. Muutenkin huumori tuntuu purevan paremmin, jos joukkoa on enemmän. Ehkäpä tyhmyys siis tiivistyy joukossa. Kummelin kaksi muuta itsenäistä sarjaa Lääkärit Tulessa ja Jurismia! julkaistaan myös DVD:llä. Seuraavaksi luvassa on lääkäreiden hurjaa menoa, jossa Vanaja on tietysti mukana. Sitä odotellessa.nimimerkki: Tumppimies",Vanajan ulvonta valikoissa saa katsojan kuin katsojan hirnumaan naurusta kerta toisensa jälkeen.
706,70.0,"Vuonna 2005 ilmestynyt leffaversio Douglas Adamsin kulttikirjasta kyykytti niin pahasti, että kun vanha tv-sarja sattui kirjaston DVD-hyllyssä silmään, niin pitihän se lainata. Levy vain asemaan ja nauruhermot valmiiksi.Eli juoni on simppeliydessään siinä, että Maa posautetaan atomeiksi hypergalaktisen ohikulkutien edestä, eikä planeetalta selviydy kuin Arthur Dent avaruusolennoksi paljastuvan kaverinsa kanssa. Alkaa uskomaton reissu, joka kirjoittaa jopa brittihuumorin uusiksi. Kaikki lyödään leikiksi ja nauretaan mahdollisimman moneen suuntaan. Kyytiä saavat uskonnot, scifi-tarinat, filosofit, britit yleensä... Tarvitseeko jatkaa? Suomeksi sanottuna lähes kaikki.Lopputulos on edellä mainittua jenkkileffaa tasaisempi ja ehdottomasti hauskempi. Sarja on tosiaan toteutettu seuraamalla kirjaa suurennuslasin avulla, ja vain kerronnalliset vitsit on jätetty pois, jos nekään. Siinä syssyssä paljastuu elokuvan huonoin puoli: lopputulos on paikoin todella pitkäveteinen. Näyttelijät eivät todellakaan pidä minkään valtakunnan hoppua, eivätkä niin ollen toteuta sähäköitä roolejaan kovin hyvin. Elokuva oli vauhdikkaampi sekä ehdottomasti paremmin lavastettu, puvustettu ja efektit olivat tähän verrattuna suorastaan toiselta planeetalta. Kasikytlukulainen tv-sarja ei tosiaan ole vanhentunut kovinkaan arvokkaasti.Kyseessä on kuitenkin niin tajuttoman hauska tapaus, ettei sitä voi olankohautuksella ohittaa. Lisäksi Käsikirjan sekä Kultasydämen tietokoneen Eddien toteutukset ovat yllättävän hyviä, ja jos pysäyttää kuvan oikealla hetkellä, voi lukea maailmankaikkeuden huonoimman runon, sekä oppia todistamaan miten musta on valkoista. Loppujen lopuksi kallistun antamaan sarjalle huonosta toteutuksesta huolimatta antamaan neljäkymmentäkaksi pistettä. Siis anteeksi, kolme ja puoli.","Lopputulos on jenkkileffaa tasaisempi ja ehdottomasti hauskempi.
"
707,60.0,"BBC tuotti tämän TV-sarjan vuonna -81 Douglas Adamsin samannimisestä kirjasta. Kirja kuuluu maailman ainoaan viiosaiseen trilogiaan. Humoristisen SciFi-trilogian ensimmäisestä ja toisesta osasta on tehty myös kuunnelma sekä Linnunrata-projektin puitteisiin kuuluu myös pari LP-levyä, tekstipohjainen tietokonepeli joka ajoi ihmisiä hulluuden partaalle sekä (tietysti) pyyhe. Kirjat ovat aivan loistavia ja sen todistaa toistakymmentä miljoonaa niitä ostanutta ihmistä.Oma tutustumiseni Linnuradan käsikirjaan liftareille lähti joskus 90-luvun alkuvuosina kun tulin lainanneeksi kavereiden konsultoinin ansiosta Ylen tuottaman suomennetun kuunnelman. Tämän jälkeen piti kuunnella tietysti myös suomennettu jatko-osa Maailmanlopun ravintola. Kuunnelmat kolahtivat ja tästä heräsi pienoinen kiinnostus radiokuunnelmiin yleensäkin. Muuta puuhaa riitti taas välissä, mutta muutamien vuosien kuluttua tuli tarve kokea miltä Adamsin tarinat tuntuvat kirjoina. Nyt kun ollaan siirrytty DVD-aikakaudelle oli syytä palata jälleen hepun tuotannon pariin ja tarkistaa miltä homma näyttää TV:ssä. TV-sarjaa ei ole suomennettu (tietääkseni), mutta Suomen ruotsinkielinen TV on erään tietolähteen mukaan tämän joskus esittänytkin toisella kotimaisella kielellämme, joka ainakin itseltäni taittuu huonommin kuin englanti :-oKun plätty kolahti postiluukkuun niin ei muuta kuin välittömästi paketti auki ja tavara masiinaan. DVD-sisältää kuusi 30 minuutin jaksoa, sekä bonus CD:n jossa on on tunnin mittainen making off-pläjäys. Mukana on myös poistettua kohtausta, traileria, valokuva-albumia, etc. Vaikka tarina on ylivertainen huumoripläjäys niin juttu on melko raskasta katseltavaa englanniksi. Jos englannin tekstityksen ottaa avuksi niin homma  helpottuu hiukan, mutta tarinan edetessä ohikiitävät termistöt ja monimutkasemmat repliikit sekä selitykset  joutuu kaivelemaan puoleksi omasta pääkopasta sillä ne on syöpyneet sinne aiemmin. Vaikka englanninkieli on hallussa melko hyvin niin tämä kynnys on korkealla. Kirjojen kääntäjillä lienee riittänyt aikoinaan ihmettelemistä. DVD:n katselu tuli jaksotettua kielisyyden ja ""tietotulvan"" takia useammalle illalle ja episodin valinnat ovat plätyssä enemmän kuin paikallaan.TV-sarjan teosta on kulunut aikaa yli 20 vuotta, joten mojova trikkiarsenaali tuntuu hiukan liitukautiselta. Kun tuon ei anna häiritä (melko vaikeaa) niin kyseessähän on nostalgiapläjäys brittien TV-viihteen lähihistoriaan.Lyhyesti tarinassa on kyse siitä, että Arthur Dent on maan ainoa eloonjäänyt kun maapallo tuhotaan hypergalaktisen ohitustien tieltä. Arthur päätyy vaeltelemaan kylpytakki päällä ympäri galakseja sekä joutuu kiperiin ja naurettaviin tilanteisiin ystävänsä Ford Prefectin kanssa, joka on elektronisen taskukokoisen Linnunradan käsikirjan kenttätutkija.Koko trilogialle täydet pisteet kirjoina ja kuunnelmina. Aika on nakertanut TV-sarjaa auttamattomasti hiukan joka reunalta. Muina formaateina nautittuna tämä tapaus ei vanhene vielä pitkiin aikoihin.DVD on ehdoton hankinta aiheen ystäville. Ehkäpä myös joku TV-kanavistamme voisi käännättää homman suomeksi ja esittää tämän kulttisarjana... Suositellaan nautittavaksi hyvässä seurassa. Kyytipoikana toimii pangalaktinen kurlauspommi. ",Suositellaan nautittavaksi hyvässä seurassa. Kyytipoikana toimii pangalaktinen kurlauspommi.
708,80.0,"Douglas Adamsin viisiosainen ""Linnunrata"" -trilogia on ainoa laatuaan maailmassa. Räikeästi scifikirjoja parodioiva kirjasarja on noussut suoranaiseksi legendaksi ja poikinut mukanaan kaikkea mahdollista aina tietokonepeleistä pyyhkeisiin. Vuonna 2005 valmistunut elokuvaversio toi tarinaan visuaalista tyylikkyyttä moderneine erikoistehosteineen, ja näinollen jätti varjoonsa BBC:n -80 -luvulla tuottaman minisarjan. Sääli, sillä vanhempi filmatisointi on huomattavasti nautinnollisempaa katsottavaa. Uutta hyperavaruuspikareittiä suunnittelevat Vogonit joutuvat räjäyttämään Maapallon rakennustöittensä tieltä. Maailmanlopusta vaikuttavat selvinneen ainoastaan perienglantilainen pulliainen Arthur Dent (Simon Jones) sekä hänen avaruudesta kotoisin oleva ystävänsä Ford Prefect (David Dixon). Galakseja kattavaan seikkailuun tempautuvat kaverukset lähtevät selvittämään vastausta elämän tarkoitukseen. Apunaan he käyttävät sähköistä hakuteosta, ""Linnunradan käsikirjaa liftareille"", joka tietää kaiken tarpeellisen ja vähän enemmänkin universumin saloista.Itseäni sarjassa viehätti ennen kaikkea sen tiukka juonellinen tarrautuminen Adamsin kirjoihin. Loistavaa brittihuumoria tykitetään tasaisesti kuuden jakson ajan - nauramisen välttäminen tätä seuratessa on todellinen ihme. Näyttelijät suoriutuvat rooleistaan kunnialla, ja jos Arthurin tuttavaa Trilliania esittävän Sandra Dickinsonin ylityttömäisyyteen tottuu, ei kokonaisuudesta juuri virheitä löydä. Zaphod Beeblebroxina riehuva Mark Wing-Davey tulee toimeen kaikkien ruumiinosiensa kanssa, olivatpa ne sitten kuinka alkukantaisesti valmistettuja tahansa. David Dixon taas ansaitsee erikoispisteet lämpimän hurmaavasta Ford -tulkinnastaan. Kolmekymmentä vuotta takaperin tekniikka ei tietenkään ollut yhtä kehittynyttä eikä realististen avaruusolioiden animoiminen ollut mahdollista. On muistettava, että sarjan budjetti on tuskin liikkunut Hollywood -luokassa, ja että koomiset lavasteet ja puvut ovat vaatineet tekijöiltään valtavasti vaivannäköä. Yllättävän hyvin tarinan miljöö on kuitenkin toteutettu. Kaksi ensimmäistä kirjaa lukeneille sarja on luonnollisesti helpompaa seurattavaa, mutta kyllä tätä hyvällä omallatunnolla voi suositella ihan kaikille. Tosikkojen kannattaa irrottaa katseensa hahmojen pää- ja raajaproteeseista ja keskittyä itse kertomukseen. Huumorintajuiset eivät tällaisia neuvoja tarvitse.",Nauramisen välttäminen tätä seuratessa on todellinen ihme.
709,70.0,"Luettuani Arskan arvostelun heräsi minunkin mielenkiintoni nimenomaista tapausta kohtaan. Kirjan hankin jo seuraavana päivänä ja loistavahan se oli. Kirjastossa sitten sattui silmiini tämä minisarja. Takakannesta asti tämä vaikutti hyvin lupaavalta ja suomalaiset tekstit tottakai löytyivät.Linnunradan käsikirja liftareille kertoo siis hurjan farssin, joka alkaa kun Arthur Denttin talo aijotaan kaataa kumoon kiertotien tieltä. Noh, eihän se tosin ole ainoa, sillä itseasiassa koko maapallo aijotaan kohtapuoliin tuhota intergalaktisen pikatien tieltä. Näinhän siinä sitten käykin ja vanhentuneen Star Wars -tehosteen saattelemana maapallo saa ansaitsemansa lopun. Ainoa eloon jäänyt, Arthur Dentt ja hänen avaruusolioksi paljastuva ystävänsä Ford Prefect joutuvat farssimaiseen, ironiaa ja ivailua täynnä olevaan seikkailuun ympäri linnunrataa, mukanaan tottakai pyyhe, sekä linnunradan yleisempänä hakuteoksena joissain paikoissa tunnettu Linnunradan käsikirja liftareille, joka voittaa suuren Encyclopedia Galactica monin tavoin. Osaksi siitä syystä, että se on hieman halvempi.Brittiläinen minisarja seuraa kirjanjuonta melko tarkasti ja onnistuu omaksumaan kirjan sarkastisen hengen. Roolit sopivat yhteen hahmojen kanssa ja käsikirja on toteutettu hyvin, eikö kuulosta täydelliseltä?Sitä se ei valitettavasti kuitenkaan ole. Hyvä se on, ei siinä mitään, mutta TV-sarja on aika pitkä katsottavaksi yhdellä kertaa, joten se ajaa jotkut kiinnostumattomat tv:n äärestä heti alkuunsa. Toiseksi, sarja on kirjaa mukaillen hieman liian hidastempoinen. Kirjaan tämä ärsyttävän rauhallinen kerronta tapa sopii täydellisesti, muttei tähän. Tämän ei tosin kannata antaa haitata, mikäli jaottelee pläjäyksen sopivasti eri illoille. Kolmanneksi jotkut saattavat säikähtää elokuvan alkukantaisen näköisiä tehosteita. Avaruusoliot, miljööt ja efektit näyttävät nykyaikana aika kököiltä, mutta jos sen ottaa huumorilla niin hyvin sekin menee alas.Linnunradan käsikirja liftareille on täydellinen kirja. TV-sarja on varsin onnistunut kuvitus kirjasta. Kaikille tapauksesta kiinnostuneille ja kirjan lukeneille suosittelen varauksetta. Muille varoituksen sana, sillä pläjäyksestä pitäminen vaatii tietynlaisen asenteen, eikä varmasti sovi kaikille. Tosikot, unohtakaa.Toisinsanoen kyseessä on hyvä, nostalginen ja kirjaa kunnioittavasti seuraava teos, joka on ihan hyvä olla olemassa. Vähän niin kuin maailmankaikkeus, minkä olemassa oloon liittyy olennaisesti numero 42.nimimerkki: Sano mitä sanot","Pläjäyksestä pitäminen vaatii tietynlaisen asenteen, eikä varmasti sovi kaikille. Tosikot, unohtakaa."
710,100.0,"Harvemmin jenkkilän suunnilta puuskuttavia draamasarjoja katsoneena olin positiivisesti yllättynyt, kun erään kerran erehdyin L-koodia televisiosta tuijottamaan. Los Angeleslaisesta lesboyhteisöstä kertova sarja oli kaikkea, mitä hyvän draaman kuuluukin olla; hauska, koskettava, mielenkiintoinen ja kaikilla tavoin koukuttava. Boksi oli pakko-ostos.Kuten jo mainitsinkin, sarja kertoo LA:n kuumaakin kuumemmista lesboympyröistä ja mutkikkaista ihmissuhteista. Päähenkilöt ovat toinen toistaan jännittävämpiä ja mieleenpainuvampia: Taidegalleriaa johtava Bette ja tämän pitkäaikainen naisystävä Tina suunnittelevat perheenlisäystä, naapuriin juuri muuttanut Jenny painiskelee seksuaalisuutensa kanssa, astetta ""kevytkenkäisempi"" Shane särkee sydämmiä ja tennistähti-Danalla on hankalaa luoda hyvää imagoa homoutensa vuoksi. Ihmissuhdekoukerot mutkistuvat mutkistumistaan, mutta eivät liikaa. Homma pysyy hienosti kasassa loppuun saakka, ja katsoja jää innolla odottamaan jatkoa.L-koodi on tämänhetkinen suosikkisarjani, ehdottomasti. Vaikka se usein mielletäänkin vain ja ainoastaan seksuaaliseen vähemmistöön kuuluvien ihmisten sarjaksi, minä en lähtisi sitä niin lokeroimaan. Katsottavaa löytyy sukupuoleen ja seksuaalisuuteen katsomatta varmasti.  ","Hauska, koskettava, mielenkiintoinen ja kaikilla tavoin koukuttava."
711,90.0,"L-koodi oli sarja, joka tempaisi tämän tytön mukaansa heti ensimmäisen tuotantokauden alkumetreillä. Lesbodraaman toinen tuotantokausi on viimeinkin hyppysissäni ja kertaalleen kokonaan katsottu. Sarjan taso on parantunut entisestään, silmänurkat kostuttavaa draamailua ja nauruhermoja mukavasti kutkuttavaa huumoria riittää. Edelleen siis lempisarjani, yksi ylitse muiden.Toisen tuotantokauden myötä sarjaan hyppää mukaan uusia hahmoja: Carmen de la Pica Morales (Shahi), DJ, joka päätyy sekoittamaan etenkin Shanen (Moening) ja Jennyn (Kirshner) suhteita, Helena Peabody (Shelley), näpsäkkää brittiaksenttia puhuva taiderahoittajan tytär sekä Shanen  ja Jennyn uusi kämppis, Mark Wayland (Lively), joka kuvaa hieman arveluttavaa dokumenttia lesbojen elämästä. Kuten aikaisemmallakin kaudella, ihmisuhteet senkun mutkistuvat ja juonen käänteet jatkavat yllättävillä linjoilla.",Draamasarjojen kärkikaartiin ehdottomasti lukeutuva L-koodi ei siis missään nimessä näytä taantumisen merkkejä.
712,80.0,"J.J. Abramsin (Felicity, Alias), Damon Lindelofin ja Jeffrey Lieberin luoma Lost on viime aikojen kehutuimpia sarjoja, eivätkä kehut ole tulleet turhasta. Lost on hienoa TV-viihdettä, joka kertoo lentokoneonnettomuuden seurauksesta autiolle saarelle joutuneista 48 ihmisestä, joista sarja ottaa 14 tarkempaan käsittelyyn. Saari on hyvin salaperäinen paikka ja pian alkaa valjeta, että sillä oli jokin merkitys, että juuri nämä ihmiset päätyivät sinne. En tiedä, kuinka paljon sarjasta kannattaa tietää ennen kuin sen katselee, joten lukekaa omalla vastuullanne tästä eteenpäin.Lostin ensimmäisen tuotantokauden 25 jaksoa keskittyvät kehittelemään henkilöitä, mutta myös varsinainen pääjuonikin alkaa elää hyvin. Kaikki siis alkaa siitä, kun Australiasta Los Angelesiin lentävä kone tipahtaa autiolle saarelle. 48 ihmistä jää henkiin. Tarinan sankariksi nousee ehkä jopa tahtomattaan lääkäri-Jack (Matthew Fox), joka alkaa lääkärin taidoillaan pelastaa saarella olevia ihmisiä. Naissankariksi Jackin rinnalle nousee Kate (Evangeline Lilly), jolla on oma salaperäinen menneisyys. Saaren asukit eivät kuitenkaan pärjäisi ilman John Lockea (Terry O'Quinn), joka metsästäjäluonteensa avulla hankkii ruokaa. Saaren muita asukkaita ovat mm. musta isä ja poika, entinen irakilainen sotilas, korealainen pariskunta, irkkurokkari, sympaattisen ja kusipään välillä oleva kovis, raskaana oleva tyttö, lihavahko symppis sekä kaksi sisarpuolta. Henkilöitä syvennetään hienosti takautumilla samalla, kun saarella tapahtuu kummia.Lost on sekoitus X-Filesia, vauhdikasta seikkailusarjaa ja laatudraamaa. Hyvin mysteerinen TV-sarja kysyy koko ajan lisää ja antaa todella harvoin täydellisen vastauksen kerralla. Sarja koukuttaa heti alussa ja viihdyttää jokaisen jakson ajan. Aina tekee mieli katsoa uusi jakso, että saisi mielen rauhan, mutta uusi jakso jättää kuitenkin vieläkin pahemman cliffhangerin. Välillä homma menee kliseiseksi, mutta sarja myös yllättää sopivin väliajoin. Pääasia on kuitenkin, että meininki on koko ajan todella viihdyttävää. Parhaimmillaan sarja on varmaan takaumissa, jotka tuovat sarjaan laatudraaman aineksia. Tosin lihavahkon Hurleyn (Jorge Garcia) tarina olisi voitu paremmin suunnitella, se vie pojoja pois muuten aika hienosta kokonaisuudesta.Näyttelijät ovat todella hyvin valittu rooleihinsa. Viiden jutun Charliena tunnettu karismaattinen Matthew Fox Jackina ja esim. Millennium-sarjasta tuttu Terry O'Quinn mysteerisenä John Lockena vetävät ehdottomasti sarjan parhaimmat roolisuoritukset, mutta eivät muutkaan huonoja ole. Viehättävällä ulkonäöllä siunattu Evangeline Lilly oli täydellinen valinta tiukan sankarimimmin rooliin ja Jorge Garciaa parempaa valintaa sympaattiseksi läskiksi luuseriksi tuskin olisi löydetty. DVD:n ekstroista käykin ilmi, että Hurleyn rooli räätälöitiin Garciaa varten. Naveen Andrews on uskottava irakilaisena heppuna, samoin Emilie de Ravin raskaana olevana Clairena. Josh Holloway on loistava kovista esittävänä Sawyerina, joka on ehdottomasti yksi kiinnostavimmista hahmoista. Harold Perrineau ja Malcolm David Kelly olivat myös nappivalinnat isäksi ja pojaksi. Korealaisena pariskuntana nähtävät Daniel Dae Kim ja Yoon-jin Kim ansaitsevat myös kehuja. LotR-kasvo Dominic Monaghan todistaa olevansa hyvä näyttelijä narkkarirokkarina. Maggie Grace ja Ian Somerhalder sisarpuolina jäävät vähän sisällöttömiksi muihin hahmoihin verrattuina, vaikka näyttelijät eivät huonoja olekaan.Lostin ensimmäinen tuotantokausi on siis kaiken kaikkiaan hienoa televisioviihdettä aikakaudelta, jolloin TV-draama on osoittamassa nousun merkkejä. Henkilökerronta toimii ja saaren kiehtovat salaisuudet pitävät otteessaan. Vaikka Lost ei ole missään vaiheessa mitään puhdasta kauhua, niin tunnelma on välillä pelottava ja erittäin hyytävä. Yhtä karmean huonoa jaksoa (Numbers) lukuun ottamatta tuotantokausi on aika rautainen kokemus. Loppujaksot jättävät vielä paljon juonenkäänteitä seuraaviin tuotantokausiin. Sitä on pohdittu useaan otteeseen, että kuinka pitkälle sarja voi kantaa, kun tapahtumapaikka ja ihmiset ovat aika rajattuja. Takaumasysteemiä käytettäessä ei kuitenkaan luulisi käsikirjoittajilta ihan heti ideoiden loppuvan. Täydellinen sarja Lost ei ole, mutta erittäin viihdyttävä. Suurin vika kaudella on, että se loppuu.",Sarja koukuttaa heti alussa ja viihdyttää jokaisen jakson ajan.
713,100.0,"”This is final call for passengers to board for international flight number 815 from Sydney to Los Angeles, USA”Paria tuntia myöhemmin arvokkaaseen pukuun pukeutunut mies herää keskeltä bambumetsää, seuranaan iloiselta näyttävä karvaturri ja minikokoinen viinapullo, joka muistuttaa lennon aikana nautitusta alkoholista. Hoiperreltuaan rantaan mies törmää epämääräiseen joukkoon ihmisiä, joita ympäröi valtavan lentokoneen romu, tai pikemminkin osa siitä. Sekalainen joukko ihmisiä, nuorista vanhoihin, amerikkalaisesta korealaiseen, huutavat, auttavat tosiaan, panikoivat. Nopeasti käy selväksi että on tapahtunut lento-onnettomuus ja he ovat päätyneet jonkinlaiselle saarelle. Alkuhämmennyksen jälkeen lasketaan säästyneet; 48 on selviytynyt, valtaosa naarmuitta. J.J. Abramsin menestyssarja Lost on saanut alkunsa.Koska selviytyneitä on suhteellisen komea nippu, on Lostin luonnollisesti pakko keskittyä pienempään otokseen henkilöitä. Yllättävää kyllä, tekijät ovat päätyneet varsin isoon nippuun keskeisiä henkilöitä; hyvällä omalla tunnolla päähenkilöiksi tai vähintäänkin tärkeäksi sivuhenkilöksi itseään voi castingista tituleerata reilut kymmenen näyttelijää. Osan rooli lentokoneonnettomuuden jälkeisessä elämässä on toki merkittävämpi kuin toisten, mutta siitä huolimatta on ihailtavaa kuinka suuren määrän henkilöitä käsikirjoittajat ovat onnistuneet tuomaan katsojaa lähelle. Laajasta hahmogalleriasta katsoja tutustuu Lostin maailmaan hyvin pitkälti lääkärikoulutuksensa vuoksi yleishyödyllisen Jackin (Matthew Fox) kautta. Alkukaudesta sarjan varsinainen päähenkilö on tyypillinen sankari, joita aina tarvitaan tiukan paikan tullen. Kauden lähestyessä loppuaan Jack saa kuitenkin särmää ympärilleen, ja hahmosta tulee reippaasti parempi. Varsinaisen pääosakolmikon naispuolesta vastaa bad-ass-typykkä Kate (Evangeline Lilly), joka on enemmän kuin vähän kaimansa Kate Beckinsalen  näköinen, ja jolla on mukavasti muotoutuneessa takataskussaan useampikin jokerikortti. Lostin kolmas päähenkilö on samalla koko saaren asukeista ehkäpä se kaikkein mystisin; jonkinlaiselta tietäjältä vaikuttava kohtaloon uskova John Locke (Terry O'Quinn) on eittämättä yksi monien sarjan fanipoikien suosikkihenkilöitä, eikä pienimpänä syynä varmastikaan ole miehen matkalaukku, jossa on jos jonkinlaista puukkoa.Pääosakolmikko ei kuitenkaan missään nimessä ole samalla tavalla suvereeni kuin esim. Buffy the Vampire Slayerissa, vaan sivuhenkilöt ovat ruudussa paljon. Sekalaisen seurakunnan jäsenistönä nähdään juuri lapsensa huoltajuuden saanut Walt (Malcolm David Kelley), korealaispariskunta Sun (Yunjin Kim) ja Jin Kwon (Daniel Dae Kim), Irakilaisrambo Sayid (Naveen Andrews), ex-rockstara Charlie (Dominic Monaghan), raskaana oleva Claire (Emilie de Ravin), silmänruoka nimeltä Shannon (Maggie Grace) ja tämän veli Boone (Ian Somerhalder) sekä liikunnan muitten ongelmaksi jättänyt Hugo (Jorge Garcia). Oma suosikkini on itsekeskeinen, omaa etuaan ensi- ja toissijaisesti ajatteleva kärkässuinen Sawyer (Josh Holloway).Kuten yltä näkyy, näyttelijää on mukana jos jonkinlaista, ja onkin pienoinen ihme että näinkin laajaan castingiin ei ole onnistunut tietään lahjomaan yksikään totaalitumpelo. Vaikka joidenkin näyttelijöiden lahjat selvästi loppuvat vaativimmissa kohtaukissa, on esimerkiksi pääosamies Matthew Fox hyvin vakuuttava roolissaan, ja suurin osa muustakin näyttelijöistä ansaitsee kädenpuristuksen. Itselleni totaalisena yllätyksenä tuli, että varsin merkittävä osa Lostin jaksoista tutkaillaan muuta kuin ihmisten selviytymistä saarella. Noin neljännes jokaisesta jaksosta on pyhitetty kulloin kenenkäkin henkilön historian valottamiseen. Tarjolla on niin väläyksiä siitä, miksi hahmot joutuivat juuri tälle lennolle, kuin myös huomattavasti aikaisempiakin tapahtumia kerrataan, jos ne vain ovat olleet merkittäviä hahmojen kannalta. Jokaisella saarella olijalla tuntuu olevan jokin salaisuus suojeltavanaan, ja monille eloon jääneistä kyseessä on tavallaan uusi mahdollisuus. Onkin aiheellista kysyä, haluavatko kaikki edes pois saarelta?Kerrontatapa toimii paikka paikoin upeasti, ja välillä takaumat ovat jopa parasta mitä sarja tarjoaa. Tässä tulee kuitenkin samalla myös Lostin suurin ongelma. Ensinnä, vaikka näyttelijät tekevätkin järjestään hyvää työtä, ei se kuitenkaan tarkoita, että kaikki hahmot olisivat yhtä kiinnostavia. Eri ihmisiä kiinnostavat varmasti hyvin eri hahmot, joten on luonnollista että näille kaikille annetaan varsin tasaisesti ruutuaikaa. Vaikka painotus onkin lievästi tietyillä hahmoilla menneisyyden paljastamisessa, jokainen sarjan noin tusinasta päähenkilöstä saa oman muistelunsa jossain vaiheessa ensimmäistä tuotantokautta. Muisteluosioiden tarinat vaihtelevat laidasta laitaan; siinä missä esimerkiksi Jackin ja Sawyerin menneisyydestä löytyy hyvinkin mielenkiintoisia tapahtumia, nörtähtävän Hugon viime päivät ennen lento-onnettomuudesta tuovat mieleen The X-Filesin heikoimmat komedia-jaksot.Hahmonkehitys on kuitenkin Lostin ehdottomia vahvuuksia, sillä siinä missä päätarina tökkii välillä pahastikin, hahmot puuskuttavat eteenpäin tehokkaasti. Kehitystä tapahtuu niin saarella kuin menneisyydessä, joka yleensä paljastaa hahmojen motiiveista paloja. Yleensä oman suosikkihahmon ollessa kiikkutuolimuistelun kohteena, tarjolla on tuplaherkkua, sillä jaksoilla on taipumus keskittyä myös tavalla tai toisella samaan hahmoon myös saarenkin puolella. Hienon hahmonkehityksen tukena on sujuvasti kirjoitettu dialogi, josta kuitenkin valitettavasti parhaiten muistaan ne muutamat kohdat jolloin se pettää. Nämä ovat kuitenkin onneksi vain kuriositeetti muuten vakuuttavassa työssä. Teknisesti katsoen Lost on lähestulkoon parasta yhdessä mm. 24:n kanssa, mitä tv-puolella on tarjolla. Kuvaus on erittäin ammattimaista ja efektit ovat huipputasoa. Erityisesti tietokonetehosteet ovat tv-sarjatasolla poikkeuksellisen hyviä. Saari on kuvausympäristönä todella upea, ja kädettömämpikin tekijäryhmä olisi saanut luotua Havaijin maisemista kohtuullisen näköistä jälkeä. J. J. Abramsin johtama remmi on kuitenkin ilmeisen asiantuntevaa, ja sarja pysyy lähes järjestään upean näköisenä sisältäen roppakaupalla kauniita maisemakuvia. Lost ei kuitenkaan ainoastaan sorru näyttämään kauniita kuvia, vaan saari tuntuu elävältä paikalta, ehjältä kokonaisuudelta.Lostin tunnelma rakentuu vahvasti sen henkilöiden välisiin suhteisiin ja saaren mystisyydelle. Paikka paikoin tunnelma onkin erittäin vahva, kun ollaan suurelta tuntuvien salaisuuksien äärellä. Vastapainona Lostissa on kokonaisia jaksoja, joissa ei tunnu olevan juuri minkäänlaista tunnelmaa. Muutoinkin hidas, mutta silti oudon palkitseva kerrontatapa heittää vapaan päälle ja kun tähän yhdistetään joku tylsemmän puoleinen menneisyys-osio, on vähemmän laadukas jakso valmiina tarjoiltavaksi. Nämä kuitenkin onneksi edustavat selvää vähemmistöä yleisesti ottaen hyvin laadukkaassa kausirakenteessa. Alkukaudesta näyttää vahvasti siltä, että kyseessä ei niinkään ole henkilöihin keskittyvä sarja, vaan pikemminkin saaren mysteereitä ja erikoislaatuisuutta tutkiva scifi-eepos. Lostin kellossa kuitenkin ääni muuttuu hyvin nopeasti, ja loppukaudesta näkökulman muutos on jo jokeenkin täydellinen. Saari poistuu välillä pitkäksikin aikaa taka-alalle, mutta siitä kuitenkin muistutetaan katsojaa aina välillä, ettei sen tietty uhkaavuus pääse unohtumaan katsojalta. Lostin tapahtumapaikasta tuleekin tavallaan yksi henkilöistä, joka on ikään kuin jokeri; se tulee varsin harvoin käteen, mutta kun se näppeihin sattuu, alkaa yleensä tapahtua.Saaren taustalle unohtuminen on kuitenkin välillä varsin ikävää seurattavaa, sillä katsojaa kuitenkin omien lempihenkilöidensä lisäksi luonnollisesti kiinnostaa ns. suurempi kuvio, joka Lostin taustalla kuitenkin selvästi on. Aina välillä katsojalle annetaan hyvinkin näyttäviä paljastuksia, mutta jo seuraavan jakson alkuminuuteilla niiltä vedetään matto pois alta. Hyvin usein jäinkin huutamaan mdf-levyn eteen ”näyttäkää lisää” tai ”kysy siltä, et sä voi olla noin tyhmä!”. Valitettavasti huudot eivät kuitenkaan tuntuneet yltävän kovinkaan usein ruudulle saakka.Lost antaa katsojan odottaa. Ja odottaa. Lopuksi tarjolla on kuitenkin lisää odottamista. Vaikka tarinankerronta pääjuonen kohdalla perustuukin paljolti cliffhangereihin, on se äärimmäisen hidasta ja kokonaisen tuotantokauden aikana selviää todella vähän. Lopullisten päätelmien tekeminen 25 jakson perusteella vaatisi enemmän kuin kristallipallon ja tarot-pakan. Lostin alkuasetelmien ollessa pilottijakson jälkeen niinkin mielenkiintoisia kuin ne ovat, on suorastaan sääli, että sarjan juonenrakentelussa on tehty aika lailla monia isoja tyhmyyksiä. Varsinkin tuotantokauden puolen välin paikkeilla kaikki isoon kuvaan vaikuttavat liikkeet tuntuvat olevan jostain b-luokan kauhuttelusarjan käsikirjoituksesta, joita ei tämän luokan tv-tuotannoissa suvaitsisi näkevän. Yleisen vahvuutensa vuoksi Lost kuitenkin kestää nämä takaiskut, ja Lostin 1. tuotantokausi selviää maaliin voittajana. (Pahoittelen arvostelu pituutta. Innoistuin kirjoittamaan.)",Lostin 1. tuotantokausi selviää maaliin voittajana.
714,90.0,"Lostin ensimmäinen tuotantokausi alkaa lento-onnettomuudella saarelle, joka ei olekaan niin autio kuin aluksi voisi kuvitella...Jo sarjan ensimmäinen kohtaus kertoo, että kyseessä on kerronnaltaan täysin erilainen sarja kuin suurin osa muista tv-sarjoista. Pilottijakso oli ilmestyessään kaikkien aikojen kallein televisiosarjan ensimmäinen jakso, ja sen huomaa. Lavasteet ja erikoistehosteet ovat pilottijaksossa huipputasoa. Alusta asti mukana on monta hahmoa, jotka kaikki ovat suuressa osassa tarinaa. Kaiken lisäksi joukkoon ei ole mahtunut yhtään heikompaa näyttelijää, sen sijaan erinomaisia näyttelijöitä löytyy senkin edestä. Jo ensimmäisestä jaksosta siis huomaa, että Lost on todellakin näyttävästi toteutettu, eikä sitä katsoessa uskoisi katsovansa televisiosarjaa, vaan pikemminkin suuren budjetin elokuvaa. Myöhemmissä jaksoissa tosin on muutamia todella heikkoja, ja halvalla tehtyjä tehosteita, kuten jakson ""Special"" jääkarhu...Juonta en ala sen kummemmin selostamaan. Sarja etenee jaksoilla, joista jokainen keskittyy aina johonkin tiettyyn hahmoon. Jakson aikana nähdään tärkeitä takaumia kyseisen hahmon menneisyydestä, eivätkä takaumat jää vain irtonaisiksi pätkiksi, vaan ne on onnistuttu sitomaan erinomaisesti saaren tapahtumiin. Ensimmäinen kausi periaatteessa keskittyy lähinnä hahmojen esittelemiseen ja itse pääjuoni etenee vielä hyvin hitaasti. Toki joitain mysteereitä raotellaan jo ensimmäisissä jaksoissa, mutta ne jäävät vielä tällä kaudella hahmojen varjoon. Ensimmäisen kauden hahmoista parhaat ovat ehdottomasti John Locke ja Jack Shephard, joidenka välillä nähdään myös ehkä koko kauden parhaat kohtaukset. Vaikka toimintaakin sarjassa on, etenee juoni suurimmaksi osin keskustelujen avulla ja dialogi onkin erittäin mielenkiintoista ja uskottavaa. Kaudella on hyvin vähän erinomaisia jaksoja jaksomäärään nähden. Heikompia jaksoja ( mm. Whatever the Case May Be, Hearts and Minds, ...In Translation) löytyy melko paljon, tosin yhtään huonoa ei ole seassa. Parhaat ensimmäisen kauden jaksot ovat: ""Walkabout"", ""White Rabbit"", ""Deus Ex Machina"" ja ""Exodus"" osat 1-3.Viimeistään kauden viimeiset kohtaukset räjäyttävät pankin ja itse jäin Lostiin varsinaisesti koukkuun vasta nähtyäni jakson Exodus. Koska koko kausi perustuu kokonaan hahmoihin, eikä mysteereihin vielä saada oikeastaan yhtään vastauksia, on ensimmäinen kausi vasta pohjustusta tulevaisuuden tapahtumille, eikä täten ole Lostin paras kausi. Myös ehkä pientä hapuilua sarjan suunnan etsimisessä on käsikirjoittajilla. Mutta silti hyvin lähelle täydellisyyttä päästään. Lostin parhaat puolet ovat sen arvaamattomuus, näyttelijäsuoritukset ja pienet yksityiskohdat, joiden takia jokaisen jakson kestää katsoa aina vaan uudelleen.  Ensimmäinen kausi on täynnä pieniä viittauksia myöhempien kausien tapahtumiin, mikä todistaa että käsikirjoittajat ovat tienneet juonen päätapahtumat alkumetreiltä asti.",täysin erilainen sarja kuin suurin osa muista tv-sarjoista
715,90.0,"Englannin kielen sanasta ”Lost” on moneksi. Se on verbi ja se on adjektiivi. Se on menetetty, kateissa, hukkunut, ymmällään, eksyksissä... Mutta ennen kaikkea se on viime vuosikymmenen kunnianhimoisimman televisiosarjan nimi.Lostin kuusivuotinen menestystarina alkaa lentokoneonnettomuudesta, synkästä aiheesta, jota on yleensä kavahdettu televisioviihteessä (sehän voi säikäyttää potentiaaliset lentomatkustajat!). Yli kymmenen miljoonan dollarin budjetilla tuotetussa pilottijaksossa reitiltään eksynyt Oceanic Airlinesin lento 815 rysähtää alas ja väkijoukko löytää itsensä saaren hiekkarannalta. Kaaoksen ja ruumiiden keskeltä. Helpottuneena siitä, että edes on hengissä. Ollen silti mystisellä taikasaarella juuri niin hukassa, kateissa, ymmällään ja eksyksissä kuin sarjan nimi kertoo heidän olevan. Selviämistaistelu ja kasvaminen ihmisenä voi alkaa. Eksyneen on löydettävä tie kotiin. Missä ikinä se koti sitten onkaan.Lost, Abrams-Lindelof-Lieber-akselin kultaoivallus, sijoittuu tosi-tv:n kultakaudelle. Siis ajalle, jolloin Jeff Probst talutti joka viikko (vaiko joka ilta?) telkkariselviytyjiä heimoneuvostoon. Hikipisarat otsallaan kiillellen. Nuotio rätisten ja viidakko humisten. Todelliset ja epätäydellisyydessään samaistuttavat ihmiset oli (muka) tuotu kisaamaan kunniasta ja selviytymisestä. Menestymään omana itsenään mutta ei kuitenkaan niin näkyvästi, että toiset äänestäisivät menestyjän ulos. Pitäisi osata päihittää eksoottiset olosuhteet, muut ja vielä itsensä. Lostilaiset, nuo kuudessa vuodessa olohuoneen vakiotutuiksi kasvaneet, noudattavat seikkailunsa alussa pitkälti Survivor-formaatin kaavaa. Selviytyjäjoukko on pääosin valkoihoinen, sujuvaa englantia puhuva, valmis uhrauksiin tiellä kohti selviytymistä. Keskushenkilöitä, moniongelmaisia tallaajia suuronnettomuuden keskellä, on monta, paljon enemmän kuin keskiverrossa jenkkituotannossa. Jo niin usean päähenkilön tarinan vahva taustoittaminen takaumakerronnalla tekee Lostista poikkeuksellisen. Megakalliin riskisijoituksen, jollaisia ei turhan usein nähdä. Panostus omaperäisyyteen näkyy läpi sarjan. Ensimmäinen kausi on silti riskittömin, rytmikkäin ja määrätietoisimmin sarjaa eteenpäin vievä. Se on pohja ja suuremmillekin yleisömassoille kelpaava alustus, jonka pitäisi koukuttaa mahdollisimman moni kestämään mielipuolisia ja huimia käänteitä myöhemmissä vaiheissa. Lostin nerokkuus piilee nimittäin siinä, että jokaisen kauden voisi lajitella omaan genreensä: sarjan suunta vaihtuu vikkelään, keskeisiä teemoja kulkee limittäin sekä lomittain ja tekijät osaavat myös hämäämisen jalon taidon. Ykköskausi on kuitenkin silkkaa Survivor-kisailua kepeillä Stephen King -mausteilla. Vahvaa henkilödraamaa ja alkuiltaan helposti ympättävää jännityskertomusta. Nykyajan nuotiotarinointia. Viidakossa vaanii jokin mysteeriolento ja vihamieliseltä vaikuttava toinen ihmislauma (vrt. Selviytyjät ja ”se toinen heimo”). Kohokohtiin lukeutuvassa Numbers-jaksossa Lostin kuulu numeromytologiakin päästetään irralleen. Tekemään faneille Lostista enemmän kuin pelkkä tv-sarja.Lostin laajaan hahmojoukkoon mahtuu monenmoista tallaajaa. Pääroolin ykköskaudella ottaa Viiden jutusta tuttu Matthew Fox, joka esittää isäsuhteessa pettynyttä ja perfektionismista kärsivää kirurgi Jack Shephardia. Shephard on (nimensä edellyttämällä tavalla) porukan kaitsija ja paimen, kun taas Terry O'Quinnin John Lockesta leivotaan jo kovasti sarjan suurinta mysteerihenkilöä, varsinaista ristiriitaisuuksien ritaria, tylysti tuijottavaa päällikköä ja toisaalta suurta epäonnistujaa. Näiden kahden hyvin erilaisen hahmon välille on helppo rakentaa sarjan jännitteen vaatimaa vastakkainasettelua. Sawyer (Holloway) on kostolle elämänsä omistanut punaniska ja ryhmän egoisti, Kate Austen (Lilly) rikoskierteeseen sekä pakoilukierteeseen eksynyt nuori nainen ja  useammankin saarelaisen ihastus. Hobittina paremmin tunnettu Dominic Monaghan muuntuu huumeongelmaiseksi rokkariksi ja saa epäkiitollisesti kontolleen sarjan tylsimmät takaumajaksot. Michael (Perrineau Jr.) on menettänyt kipeässä erossa lapsensa vain saadakseen tämän takaisin siinä  vaiheessa, kun kumpikaan ei enää tunne toistaan. Michaelin ja Waltin (Malcolm David Kelley) taival isäksi ja pojaksi on ykköskauden kohokohtia sekin, vaikka Michaelin Waaaalt!-karjahtelu sittemmin liukuukin komiikan puolelle. Matkaajalista on pitkä. Torailevat sisarukset Boone & Shannon, rakkaansa hukannut entinen Irak-soturi Sayid, avioeron partaalle ajautunut korealaispariskunta Jin & Sun, vielä syntymättömästä lapsestaan eroon haluava Claire ja jokaisen Lost-fanin suosikkeihin lukeutuva pulskahko symppis Hurley ovat jokainen korvaamaton palanen miljoonien osien mysteeripalapelissä nimeltä Lost. Kun näiden hahmojen kompleksit ja epätäydellisyydet yhdistetään Havaijin kuvankauniisiin maisemiin, aiemmin mainitut tosi-tv-formaatit huomaavat hävinneensä (they lost the fight!) ja niinpä ne ovatkin joutuneet viime vuosina jalkautumaan eri suuntiin. Kuka poliisiauton huippumallikansalaiseksi, kuka maajussirokkarin morsian -titteliä tavoittelemaan.Lost sen sijaan on ja pysyy tukevasti kulttijalustallaan. Ensimmäisellä kaudella se ei yllä vielä televisiosarjasalapoliisien pöytäkeskustelujen ykkösaiheeksi, mutta toisaalta se on vielä mainstream-tasonsa huipulla. Konstailematon ja suoraviivainen. Emmy-palkintoja kahminut koukuttaja valmiina sukeltamaan paljon syvemmälle yliluonnolliseen.",Viime vuosikymmenen kunnianhimoisimman tv-sarjan alku on suoraviivaista Survivor-kisailua Stephen King -mausteilla.
716,90.0,"Lostin toinen tuotantokausi jatkaa heti siitä mihin ensimmäinen loppui. Pelkästään kauden aloituskohtaus on todella nerokas ja yllättävä, ja se onkin samalla koko sarjan paras tuotantokauden aloitus.Kakkoskausi alkaa todella nopeatempoisesti ja heti mennään asiaan. Ykköskauden lopun mysteerit saavat heti kauden alussa vastauksia, tosin Lostin tapaan kaikkea ei anneta kerralla, vaan jotain jätetään aina myöhempiä jaksoja varten. Ensimmäiset kolme jaksoa ovat todella hyviä ja jännitys saadaan hyvin pidettyä katossa. Näiden jaksojen jälkeen sarja palaa taas ykköskaudesta tuttuun hitaaseen kerrontaan, joka saattaa tuntua tylsältä mahtavan kauden alun jälkeen. Aina välillä juoni etenee taas hyvin nopeasti ja saadaan lisää vastauksia, mutta vasta kauden loppupuolella unohdetaan hitaat jaksot ja jännitys kasvaa. Hahmoihin paneudutaan syvemmälle ja tällä kaudella tapahtuukin monen hahmon kohdalla suuria muutoksia, mikä tuo lisää mielenkiintoisuutta juoneen.Mukaan saadaan myös paljon kokonaan uusia hahmoja, joista mielenkiintoisimmat ovat Desmond, Eko ja ""Henry"" eli Ben.  Käsikirjoittajat ovat selvästi panostaneet uusiin hahmoihin ja heidän taustoihinsa. Näyttelijävalinnat ovat todella hyviä, ja kauden uudet hahmot nousevatkin koko sarjan kärkijoukkoon. Monet sarjan päämytologiaan kuuluvat asiat ja henkilöt esitellään vasta tällä kaudella, kuten esimerkiksi Dharma Initiative, nelivarpainen patsas, saaren alkuperäiset asukkaat, Charles Widmore, jne...Kakkoskausi eroaa ykkösestä myöskin tapahtumapaikoiltaan. Enään jaksot eivät tapahdu vain rantaleirin ympärillä, vaan toisena tärkeänä tapahtumapaikkana on Dharma-asema joutsen. Sarjaan saadaan tuotua myös uusia vastakkainasetteluja, kuten sattuma-kohtalo, joka ilmenee Ekon ja Locken hahmoissa. Napin painamisesta luukussa 108 minuutin välein pelkän uskon perusteella saadaan myös irti loistavasti kirjoitettuja hahmojen välisiä keskusteluja ja kohtauksia, jotka lisäävät toisen kauden pisteitä. Kakkoskaudella on hyvin vähän heikkoja ( ""What Kate Did"") jaksoja, eikä tällekään kaudelle ole sattunut yhtään huonoa jaksoa. Heikommissakin jaksoissa tapahtuu jotain tärkeää pääjuonen kannalta, toisin kuin ensimmäisellä kaudella. Huippuhyviä jaksoja on tällä kaudella todella paljon: ""Man of Science, Man of Faith"", ""Orientation"", ""The 23rd Psalm"", ""One of Them"", ""Lockdown"", ""?"" ja ""Live Together, Die Alone"" osat 1-2.",Lost löytää suuntansa ja juoni etenee kovaa vauhtia.
717,80.0,"Kun Lostin kolmas kausi alkoi, oli odotukset korkealla. Edellisen kauden päätös oli todella jännittävä ja jätti katsojan miettimään mitä seuraavaksi tapahtuu, kuka kuoli vai kuoliko sittenkään?Mukaan saadaan taas uusia hahmoja, jotka ovat jälleen kerran onnistuneesti kirjoitettu. Tuttuun tapaan kauden ensimmäinen kohtaus esittelee uuden hahmon ja samalla koko kauden pääidean. Sarjan orkesterimusiikki on edelleen täydellistä ja vahvasti esillä. Vastauksia saadaan joihinkin kysymyksiin ja uudet näyttelijätkin ovat hyviä. Mutta mitä vikaa tällä kaudella sitten on? No ensimmäiset neljä jaksoa ovat todella hitaita, eikä niissä tapahdu mitään mikä liikuttaisi pääjuonta mihinkään suuntaan. Takaumat ovat aivan turhia, eikä niillä ole mitään merkitystä hahmojen kehityksille. Näiden puuduttavien jaksojen jälkeen kauden tasoa laskee entisestään ehkä kyseisen hetken parhaan hahmon tappaminen pois sarjasta. Sitten edetään taas tylsän hitaasti kunnes tulee jakso ""Flashes Before Your Eyes"". Tämä onkin yksi kauden parhaista ja yllättävimmistä jaksoista.Sitten taas taso laskee ja näemme jaksoja Jackin tatuoinneista, lokin pyydystämisestä ja vaikka ties mistä. Joukossa on kyllä myös hyviä juonikuvioita, mutta nämä turhat edellä mainitut pelleilyt laskevat tasoa roimasti. ""The Man from Tallahassee"" nostaa pisteitä, mutta sitä seuraakin kaksi aivan turhaa täytejaksoa, jotka ovat ""Exposé"" ja ""Left Behind"".Näiden jaksojen jälkeen ollaankin jo kauden loppupuolella. Viimeiset kahdeksan osaa ovatkin aivan älyttömän hyviä Lost-jaksoja ja kuuluvat koko sarjan kärkikastiin. Vastauksiakin mysteereihin saadaan takaumien avulla mm. saaren aiempiin tapahtumiin liittyen. Koko kauden parhaimmistoon kuuluvat ""The Man Behind the Curtain"" , ""Greatest Hits"" ja ""Through The Looking Glass"" osat 1-2 edustavat Lostia parhaimmillaan. Kauden päätösjaksolta (Through The Looking Glass) odotin paljon enemmän, kuin mitä se tarjosi. Lopussa kyllä on valtava yllätys (mitä en tässä paljasta), mutta se oli kuitenkin jo tulossa, eikä sinänsä yllättänyt loppujen lopuksi niinkään paljon kuin sen oli tarkoitus. Eli kaikenkaikkiaan kolmas kausi on ehdottomasti Lostin huonoin kausi, vielä viimeistä näkemättä. Vastauksia kyllä saadaan, mutta hahmoilla ei tapahdu kovinkaan paljon kehitystä kakkoskauden lopusta kolmoskauden loppuun, mikä ei ole hyvä asia. Kolmas kausi onkin ajalta, jolloin käsikirjoittajat tiesivät sarjan päätapahtumat loppuratkaisuun asti, mutta eivät tienneet kuinka monta jaksoa heidän täytyy vielä täyttää. Tämä näkyy useiden täytejaksojen ja -hahmojen kohdalla. Ilmeisesti loppua kohden kirjoittajilla tuli kiire tarinan kanssa, ja siksi viimeiset jaksot etenevät huomattavasti kovempaa tahtia.",Kaikenkaikkiaan kolmas kausi on ehdottomasti Lostin huonoin kausi
718,80.0,"Mitä tapahtuisi jos ihmiskunta ottaisi ja katoaisi jäljettömiin? Kuinka kauan kestäisi ennen kuin planeetta nielisi ja hautaisi jäänteemme olemattomiin?History Channelin tuottama dokumenttisarja maailmasta missä ei ole enää ihmisiä toimii paitsi vakuuttavan sisältönsä puolesta myös visuaalisesti. Tietokonegrafiikkaa hyödyntäen on mahdollista kuvata kasvillisuuden ahmimia suurkaupunkeja ja näyttää kuinka Burj Al Arab-hotelli romahtaa Persianlahden kosteuden vaikutuksesta mereen. Jokainen episodi käsittelee jotain aihepiiriä lähtien yhdestä päivästä kehittyen joissain tapauksissa jopa miljoonan vuoden päähän. Tietokonegrafiikan lisäksi sarja vie oikeisiin ihmisten hylkäämiin paikkoihin Yhdysvaltojen Indianan Garyssa, Louisianan New Orleansissa, Michiganin Detroitissa ja Japanin Nagasakin prefektuurin Hashimaan.Vaikka David Lurien ääridramaattinen selostus onkin ärsyttävän alleviivaava ei kokonaisuus ole pelkkää komeaa animaatiota missä Petronasin kaksoistornien silta romahtaa maahan. Oikea kuvasto urbaanista joutomaasta kertoo omaa, karua kieltään luonnon todellisesta voimasta ja kärsivällisyydestä ja tietoasia mutkikkaista pumppujärjestelmnistä jotka pitävät ihmiskunnan suurkaupunkeja kasassa osoittaa ihmisen todellisen heikkouden vettä ja aikaa kohtaan. Ironisinta on että valtavalla työllä rakennetut teräsrakennukset romahtavat nopeammin kuin kivestä tehdyt massiiviset rakenteet menneisyydestä ja Ranskan Lascaux'n luolamaalauksien tekijät osoittavat todellisen viisautensa tekemällä työnsä oloissa joissa ne säilyvät. Geologisessa mielessä ihmiskunnan jäljet katoavat silmänräpäyksessä mutta muutamat jäljet saattavat kestää jopa miljoonia vuosia ja se kestävin sellainen on Apollo-ohjelma.",Pysyy mielenkiintoisena.
719,80.0,"Maailma on suuren laman ruhjoma. Saksassa poliittinen tilanne kuohuu ja kuplii. Suurin puolue NSDAP alkaa hiljalleen väsyä jatkuviin vaaleihin. Ikääntyvä presidentti Paul von Hindenburg nimittää itävaltalaisen Adolf Hitlerin valtakunnankansleriksi. Natsipuolue on päässyt valtaan ja aloittaa välittömästi aktiivisen toiminnan pysyäkseen vallassa ja siihen olennaisesti liittyy puolueen sisäisen opposition brutaali nujertaminen. Presidentti Hindenburgin kuollessa Hitler julistaa että valtakunnanpresidentin virka yhdistetään valtakunnankanslerin virkaan. Adolf Hitler on Führer ja Reichskanzler. Natsi-Saksa lähtee välittömästi vahvistamaan itseään ja tultuaan tarpeeksi vahvaksi se aloittaa ekspansiivisen ulkopolitiikan. Itävallan ja Tsekkoslovakian sudeettialueiden liittäminen sujuu rauhanomaisesti ja varmistaakseen menestyksen Saksa miehitää osan Tsekkoslovakiasta. Valitettavasti kyseinen teko tuhoaa Hitlerin luotettavuuden ja Puolan joutuessa saman ekspansiopolitiikan kohteeksi he vastustavat. Saksa hyökkää syyskuussa 1939 ja sota alkaa.Brittiläinen The World at War kertoo kaiken tarpeellisen Toisen Maailmansodan verisistä taisteluista. Puolan valtauksen jälkeen oli rauhallista kunnes Saksa hyökkäsi Ranskaa vastaan ja ajoi britit takaisin saarelleen. Taistelu Britanniasta alkoi ja britit onnistuvat torjumaan saksalaisten invaasion ja kestävät stoalaisesti pommitukset. Saksan hyökätessä Neuvostoliittoon, Japanin hyökätessä USA:ta vastaan ja Saksan julistaessa sodan USA:ta vastaan sota muuttuu maailmansodaksi. Lukemattomilla rintamilla lukemattomat miehet taistelivat verisesti toisiaan vastaan. Jokainen episodi on rakennettu jonkin tietyn teeman, miljöön tai aiheen ympärille ja vain sitä käsitellään silloin. Arkistoista kaivetun materiaalin lisäksi on mukana haastatteluja silminnäkijöiltä. Albert Speer, Karl Dönitz, Mitsuo Futsida, Adolf Galland,  Arthur 'Bomber' Harris, Karl Wolff, Traudl Junge ja lukemattomat muut silminnäkijät kertovat tapahtumista ja näkemyksistään. Venäläisiltä ei kommenttia kovinkaan paljoa saada mikä on harmillista.World at War käsittelee vain suuren mittakaavan tapahtumia ja moni kokonaisuuden kannalta pieni, mutta dramaattinen episodi jää hämäräksi. Se ei kuitenkaan vähennä kokonaisuuden tehokkuutta ja sodan kehittyminen teknisyydessä ja raakuudessa on koko ajan esillä. SS:n hirmuteot Saksan miehittämillä alueilla, länsiliittoutuneiden pommitukset Saksaa vastaan, Puna-Armeijan raakuudet ja japanilaisten raivokas taistelu heidän halveksimia brittejä ja amerikkalaisia vastaan ei ole todellakaan mitään kaunista vaan veristä taistelua kirjaimellisesti kuolemaan asti. Sodan verisenä päätöksenä on Hiroshiman ja Nagasakin atomipommitukset joista itse pommituksen toteuttanut Paul Tibbets kertoo vakaasti ja kaunistelematta ja viimeinen varsinaisesta sodasta kertova episodi päättyy kenraali MacArthurin julistukseen 'these procedures are closed"". Toisen Maailmansodan verisyyden lopuksi tulee vielä kaksi episodia seuraamuksista ja poliittisesta kehityksestä. Kaikista viimeisenä episodina on jopa paatoksellinen muistutus. Toisen Maailmansodan aikana tehtiin suunnattomia rikoksia ja lukemattomia sankarillisia tekoja kaikilla puolilla, mutta tärkeintä on muistaa ne lukemattomat miljoonat jotka menettivät henkensä kyseisenä aikana. Kerronta lähti joukkomurhan tapahtumapaikalta ja samalle paikalle se palaa. Muistamaan.Kokonaisuutena World at War on erinomainen tietopaketti Toisen Maailmansodan kauheuksista. Ainoa seikka joka loppujen lopuksi vaatii yhden tähden vähentämisen on joidenkin asioiden ja tapahtumien ylimalkainen käsittelytapa. Faktat puhuvat selkeiten ja Laurence Olivierin tarkka selostus täydentää paketin.",Kertoo kaiken tarpeellisen Toisen Maailmansodan verisistä taisteluista.
720,80.0,"Ursula LeGuin on arvostettu fantasiakirjailija siksi, että hän ei kirjoita ns. ""klise-fantasiaa"" vaan pyrkii luomaan aina uutta. LeGuinin läpimurtotrilogia ""Maameren tarinat"" filmatisoitiin yllättävällä viivellä suurten fantasialeffojen rynniessä suosiollaan eturiviin. Pienemmällä melulla ja budjetilla tehty tv-elokuva jäi suurten jalkoihin, mistä kuultaa sen vaatimattomuus kuitenkin niin kunnianhimoisessa yrityksessä vangita valkokankaalle Maameri.Elokuva alkaa pikkukylästä, jossa asuu nuori sepän poika nimeltään Ged. Hän on ihastunut lapsuudenystäväänsä ja tekee töitä isänsä kanssa,mutta hänen jo edesmenneen äitinsä pelastama noitanainen kiinnostaa loitsuineen häntä enemmän. Hän oppii pikkuhiljaa naiselta yhtä sun toista, ja kun ilkeä vallanhimoinen kuningas Tygath lähettää sotilaansa hyökkäämään kylään, pelastaa Ged kylän loihtimalla esiin sumun jonka suojassa johdattaa sotilaat mereen, kuollen kuitenkin itse. Kylään saapuu velho Ogion joka herättää pojan ja he lähtevät yhdessä oppimaan Ogionilta taikuutta. Pian poika kuitenkin lähtee Rokeen (velhokouluun) jossa oppii kaikenlaista ja saa uuden ystävän, Vetchin. Häntä ärsyttävä aatelispoika Jasper yllyttää häntä herättämään kuolleen, ja niin hän vapauttaa vahingossa Varjon, jota hänen on lähdettävä pakoon ja samalla sen perään. Tästä alkaa huikea seikkailu kohti Nimettömien hautakatakombeja, lohikäärmetorneja, pappiluostareita ja eri maita.Näyttelijät ovat laadukkaita ja osaavia. Pääosan Gediä näyttelevä Shawn Ashmore on juuri sopiva rooliinsa ja näyttelee päähenkilön henkisen kasvun ainakin alkupuolella hyvin, vaikka aikuisuuteen ja synkkyyttä kohti kohti mennessä hieman laimeneekin. Papitar Tenaria näyttelevä Kristin Kreuk tekee rooliinsa ihan hyvin, mutta elokuva pilaa kirjan alkuperäisen kuvauksen hahmosta. Ylipapitar Isabella Rossellini hoitaa hommansa uskottavasti ja on nappivalinta ylipapittareksi, vaikka hahmo on taas pilaantunut elokuvan käsittelyssä. Velho Ogion on hieman erilainen kuin kirjassa, ei niin synkkä ja karmiva vaan lauhkea ja ystävällinen, mutta silti kiehtova. Sebastian Roché on sopivan ilkeä mutta pinnallinen hahmo, joka tehoaa vain nuorempiin katsojiin. Chris Gautier Vetchinä on loistava, sopivan sympaattinen hahmo. Jennifer Galvert onnistuu hyvin katalana Kossilina. Muut sivuhahmot kuten Jasper (Mark Hildreth), Arkkimaagi (Alan Scarfe) ja Gebbeth (Mark Acheson) ovat keskiluokkaa.Erikoistehosteet ovat, kuten budjetin mukaan odottaa sopikin ihan hienoja, mutta eivät mitään huippua. Silti elokuva rullaa kepeästi vaikka dvd:n kahteen osaan jaettu elokuva alkaakin sekoilla yhdessä vaiheessa. Silti elokuva on kokonaisuutena kaunis, herkkä ja kuvaa ihmisten kasvua. On ihmeellistä miten jotkut, jotka eivät tavoittele kunniaa tekevät jotakin näin hienoa kuin Maameren tarinat. Sitä katsoo ilolla ja omistaa tyytyväisenä, hinta ei useimmiten päätä huimaa, näyttelijöiden ei tarvitse olla maineensa kukkuloilla ollakseen hyviä, sen todistaa Maameren tarinat kaikessa herkkyydessään ja tarinassaan ystävyydestä, rakkaudesta, taikuudesta, pimeydestä, pahuudesta ja selviytymisestä.","Näyttelijöiden ei tarvitse olla maineensa kukkuloilla ollakseen hyviä, sen todistaa Maameren tarinat."
721,90.0,"Maanalainen armeija iskee jälleen on BBC:n tuottama parodia sarjasta Maanalainen armeija, jota tehtiin 1970-luvun lopulla. Hassua, että parodian kohde ja parodia ovat saman yhtiön tuotoksia. Maanalainen armeija iskee jälleen sijoittuu toisen maailmansodan ajan Ranskaan ja se kertoo kahvilanpitäjästä René Artoissta (Gorden Kaye), jonka elämässä riittää säpinää. Kahvila on saksalaisupseerien kantapaikka, mutta siellä käy myös vastarintaliikkeen upseeri pyytämässä palveluksia. Artoisn onkin oltava molemmille mieliksi, jottei joutuisi teloituskomppanian eteen. Hänen on sen lisäksi vielä salattava vaimoltaan suhteensa kahteen tarjoilijaan. Eikä yläkerrassa majaileva huonokuuloinen ja hieman höperö anoppi tee elämästä yhtään helpompaa.Ensimmäisessä tuotantokaudessa Artois joutuu auttamaan saksalaisupseereja erään taulun kätkemisessä ja samaan aikaan hänen on vielä piiloteltava kahvilassaan kahta brittilentäjää ja vastarintaliikkeen tuomaa kamaa. Ja kiinnihän ei pidä jäädä. Näistä tilanteista saadaan paljon hauskoja hetkiä.Tapahtumien hauskuutta lisää vielä hauskat hahmot. Kahvilanpitäjä René on naisiin menevää sorttia ja hän yrittää olla kaikille mieliksi. Miehen vaimo Edith epäilee miehensä uskollisuutta ja on kaiken lisäksi maailman huonoimpia laulajia. Myös Renén huonokuuloinen ja hieman höperö anoppi antaa oman hupinsa. Kaksi saksalaista upseeria, jotka yrittävät omia hämäriä bisneksiään, aiheuttavat mielenkiintoisia tilanteita. Gestapo-mies Flick on myös mielenkiintoinen heppu ja häntä narutetaan usein eri tavoilla. Kaksi brittilentäjää eivät osaa ranskaa ja siitä muodostuu hupaisia väärinkäsityksiä. Muitakin mielenkiintoisia hahmoja tavataan.Sarjassa käytetään hyväksi saksalaista, ranskalaista ja brittiläistä aksenttia. Näistä sitten ollaan saatu kyhättyä hulvattomia sananleikkejä, joiden takia tapahtuu paljon väärinymmärryksiä. Vitsit perustuvatkin suurimmaksi osaksi erilaisiin aksentteihin ja niiden aiheuttamiin väärinkäsityksiin. Tätä sarjaa kannattaakin seurata korvakuulolla, joten sellaiselle, jolla on erittäin hyvä englanninkielentaito vitsit avautuvat paljon paremmin. Mutta siltikään kaikkia vitsejä ei ole helppo ymmärtää. Itseltäni osa vitseistä menikin täysin ohi. Mutta siitä huolimatta sarjasta saa irti hyvät naurut. Huumoria revitään irti myös erilaisista stereotypioista.DVD-julkaisukin on ihan kohtuullinen. Levyt on kuitenkin jostain syystä pakattu päällekkäin, joten vaatii pientä pelaamista niiden kanssa, että saa haluamansa levyn kotelosta. Kuvanlaatu on ihan kohtalaista, mutta monessa kohdassa olisi kyllä ollut parantamisen varaa. Voi olla, että tämä on laitekohtaista, mutta omalla DVD-asemallani valikot toimivat varsin hitaasti. Itse jouduin hieman odottelemaan, että jakso käynnistyy. Ja muiden DVD-levyjen kanssa ei tällaista ole tapahtunut.","Vitsit pohjaavat todella paljon englannin kieleen, mutta silti erittäin hauska sarja."
722,20.0,"Liekö John Locke... anteeksi, Terry O'Quinn kulkenut ilman lakkia kesäsäässä ja saanut tavaramerkkikaljuunsa pahankin auringonpistoksen, vai mikä muu voisi selittää sen, että Lost-tähti lähti mukaan Maapallo sulamisvaarassa -minisarjan kaltaiseen roskatuotantoon.Oli syy mikä hyvänsä, ei O'Quinn yksin maapallon sisuksista syökseviä tappajaliekkejä ja -magmaa odottele. Mukana ovat myös Alias-kaiffari Michael Vartan, Brian Markinson, sekä oivasta Halloween-kauhistelu Trick 'r Treatistä ja L-koodista tuttu Lauren Lee Smith. Ongelmaksi kohoaa se, että vaikka tuote tuntuu markkinoivan itseään b-tuotantona ja katastrofielokuvana, ei siinä tapahdu yhtään mitään. Kuilussa on jumissa äijälauma, bussillinen koululaisia on kateissa kriisin keskellä. Tuotantotiimillä on jopa tehostebudjetti ja pari räjähdystä. Silti ei tapahdu yhtään mitään kiinnostavaa. Paul Shapiro (ohjannut irtojaksoja mm. sarjoihin Kuuma piiri, Millennium, Dark Angel, Roswell, Smallville) kuorii kaiken draamaan viittaavankin pois ja taluttaa kesyä minisarjalemmikkiään eksyksiin.Sana magmaattinen sekoittuu flegmaattisuuteen ja jostain huojuvan kameran (tietenkin se huojuu, koska miten muuten katsoja arvaisi, että menossa on kriisi) takaa kuuluu rukous, kunpa taivaalta laskeutuisi lauma sarkastisia haita tai meren syövereistä kohoaisi räkäisen huonosti toteutettuna trikkinä Gozira, raskaustestillä tai ilman. Langolieerien umpiureaiset tehosteet kahdenkymmenen vuoden takaa kelpaisivat, jos tässä maapallon sulamisvaarassa olisi edes prosentti sen b-kauhutarinan kipinästä.",Katsoja nukahtamisvaarassa!
723,100.0,"Madventures eli Subtv:lla nähty kotimainen ""kerrankin erilainen matkailuohjelma"", jossa kaksi nuorta travelleria Riku Rantala ja Tuomas ""Tunna"" Milonoff viettävät kahdeksan kuukautta reissussa pikkubudjetilla. Kolmen DVD:n paketissa on yli 12 tuntia päräyttävää matkustelua ja extroja. (mm. poistettuja kohtauksia ja tunnin radiohaastattelu)Ykköslevyllä matka alkaa Nepalista, jossa kiivetään Annapurna-vuorelle. Seuraavaksi edetään Intiaan etsimään itseään, ja vielä Kambodzan kautta Thaimaahan. Valtioista kuullaan infoa aina hintaluokasta kulttuuriin, ja historiasta nykypäivään. Ässäkorttina on kuitenkin yhdistetty realistisuus ja rento meininki koko matkustuksen ajan. Kakkoslevyllä vietetään kuukausia Indonesiassa surffaillessa ja vietetään juhannusta Tongan pikkusaarella. Sieltä matkataan toiselle puolelle maailmaa Peruun tekemään viidakkoseikkailu Amazonilla. Myös Ecuadorissa käväistään trekkailemassa.Kolmoskiekolla tehdään kunnon American road trip. Riku & Tunna matkustavat Yhdysvaltoihin, ja ajavat Los Angelesista New Yorkiin autolla. Suuri kultainen haikala rullaa Las Vegasin kasinoiden, ja Roswellin ""UFO-kaupungin"" kautta myös Washingtoniin, josta matka päätetään Nykiin olemalla vielä hetken Kings of New York! Levy sisältää myös Annapurna Special-jakson, jossa tutustutaan Nepalissa tehtyyn vuorimatkaan, yli neljään kilometriin. Mielenkiinto pysyy yllä koko ajan ja kavereiden läppä lentää niin usein että nauruhermotkin saa töitä. Tunnelma pysyy katossa musiikeilla ja upealla kuvauksella. Matkan varrella myös haastatellaan muita travellereita ympäri maailman. Myös hilpeitä hetkiä on luvassa Mad Cook-osiossa, jossa tutustutaan eri maiden eksoottisiin, mutta yrjöttäviin sapuskoihin. Kivi, sakset, paperi-kisalla kaverukset ratkaisevat kumpi joutuu safkat nielemään. Luvassa on mm. kulkukoiraa, hämähäkkejä, apinan aivoa ja marsua. Todellakin katsomisen arvoista. Kokonaisuudessaan mahtava pläjäys! Huom! Levyjä myydään myös erikseen, ei pelkästään paketissa.",Mielenkiinto pysyy yllä koko ajan ja kavereiden läppä lentää niin usein että nauruhermotkin saa töitä.
724,100.0,"Yleensä en ole noista matkailuohjelmista pitänyt, esimerkiksi Matkaoppaat-televisiosarjaan kyllästyin melkein heti. Mielenkiinto lakkasi siinä ekan kauden lopussa, kun samaa kierrätettiin liikaa.Matkailuohjelmien kategoriassa Madventures tekee poikkeuksen vähän kaikessa. Madventures on muita parempi. Suurin syy siihen ovat ehkä hyvät, aidon oloiset juontajat. Saa olla ylpeä, että tämä on suomalainen sarja. Sisältönsä puolesta se on humoristinen sarja, eli ei pelkkää tietotekstin jauhamista, vaan myös välillä pelkästään riippumatossa löhöilyä. Matkakohteiden todellisen elämän ja tapahtumien kuvaaminen pidetään sarjan tekijöiden puolelta yhtä pyhänä kuin vaikkapa häät ja joulu Suomessa (esim. jos paikalliskulttuuriin kuuluu syödä koiria, koiraa syödään, eikä haeta broileria lihatiskiltä, ja ihmisiä kohdellaan ystävällisesti).Monet matkailuohjelmat, esim. Matkaoppaat, keskittyvät muihin, ehkä vähemmän tärkeämpiin asioihin, kuten siihen, miksi asiakkaalta puuttuu hotellihuoneesta lisävuode. Madventuresin tyyli on kuvata dokumentaarisesti Rikun ja Tunnan seikkailuja halki maapallon pikkuraha apunaan. Ruokakulttuuriset Mad Cook -osiot ovat myös herkullista katseltavaa, ja omaperäisesti luotuja jaksoja keskelle sarjaa. Muista matkailuohjelmista ei kuitenkaan poiketa liiaksi. Madventuresissa luotetaan taustamusiikin ja tietoiskujen lisäksi kuvan voimaan näyttämällä paikkoja niin läheltä kuin kaukaa. Se on hyvä asia.Sarjassa jopa kehutaan ulkomaalaisia ja kaikesta keskustellaan asiallisesti, mutta inhimillisesti julistamalla, että joillekin tekopyhä on pyhää, ja sodankäynti ""normaalia"". Näin Riku ja Tunna opettavat, ettei pidä olettaa ulkomaalaisten olevan yhtään sen surkeampia ihmisiä kuin suomalaisten tai eurooppalaisten yleensä. Jokaisessa kulttuurissa on omat tapansa ja tabunsa - niissä elää ihmisyys.Ensimmäinen kausi ei ole mielestäni lähes ollenkaan toista kautta parempi, koska kummassakin on jotakin uutta ja monipuolista. Niissä on samaa vetovoimaa. En vain osaa selittää sitä kunnolla, mutta jokin tekee tästä omalla kohdallani maailman parhaimman tv-sarjan. Mikä siinä sitten onkaan, Madventures on asiallinen, humoristinen, ja mielipiteittensä suhteen kunnioitettava sarja. Se opettaa suomalaisille sen, mikä meiltä usein unohtuu pääkopasta ulkomaanreissuun lähtiessä; kaikkia ihmisiä on arvostettava tasapuolisesti, oli kyse sitten kulttuurista, uskonnosta tai mistä tahansa.Madventuresin 1. tuotantokausi on merkityksellinen, koska tässä sarja saa alkunsa ja herää eloon. Ensimmäisellä kaudella sarjan idea ikään kuin puhkeaa kukkaan, ja 2. tuotantokaudella tuo kukka jatkaa kasvuaan. Kolmannella kaudella siltä alkaa jo irrota lehtiä - siis vertauskuvallisesti sanoen.",Sarja on yhtä eksoottinen kuin itse kohteetkin.
725,100.0,"Madventures eli SubTV:lla nähty kotimainen ""kerrankin erilainen matkailuohjelma"", jossa kaksi nuorta travelleria Riku Rantala ja Tuomas ""Tunna"" Milonoff matkaavat pikkubudjetilla ympäri maapalloa. Kolmen DVD:n paketissa on lähes 10 tuntia päräyttävää matkustelua ja extroja.Kyseessä on siis Madventures II, eli ekan maailmanreissun jälkeen pari vuotta myöhemmin jätkät duunasi vielä tokan seasonin. Tällä kertaa ei matkattu suoraan kohteesta toiseen, monen kuukauden ajan, vaan jaksot duunattiin osittain erikseen. Jotenkin sen myös huomaa, ettei samanlainen rentous ole enää läsnä kuin ykköskaudessa, vaan jaksot ovat enemmän kirjoitettuja ja suunniteltuja. Noh, jos ei tästä välitä, niin loistavuus on entistä tasoa! Tietoa matkakohteista tulee taas runsaasti, ja matkafiilikset nousevat kattoon näitä katsoessa. Unohtamatta sitä hekotuksen määrää, minkä kaverusten jutut aiheuttavat.Ykköslevyllä aloitetaan reggae-musiikin tahtiin Jamaikalla, jossa mm. tutustutaan rastafari-kulttuuriin. Seuraavana etappina on Japani, jossa seilataan kahden jakson verran. Ensiksi ollaan vaan pääkaupungissa Tokiossa, jossa tutustutaan paikalliseen underground-kulttuuriin, ja pohditaan syvällisesti seksuaalisuutta. Toisessa Japani-jaksossa lähdetään kauemmas sisämaalle rauhoittumaan Tokion stressaavasta häröilystä. Tärkeää tietoa reissaajille tulee taas tiuhaan tahtiin mm. hinnoista ja tapakulttuureista. Mad Cook-osiossa maistellaan pallokalaa.Ykkölevyn viimeisenä silauksena special-jakso ""Koukussa"", joka kertoo matkustus-addiktiosta.Kakkoslevyllä matkataan Kiinaan ja Kiinalle kuuluvaan Tiibetiin, ja käväistään myös Mount Everestin juurella. Kolmas kohde on Kuuba, jossa jätkät käyvät mm. Guantanamon sotilasvankilan apajilla. Tietysti tutustutaan myös maan kuuluisiin rommeihin ja sikareihin. Viimeiseksi tehdään päräyttävä viikonmittainen ""Jungle Expedition"" keskellä Länsi-Papuan viidakkoa, jossa elää edelleen tästä maailmasta tietämättömiä kannibaali-heimoja. Mitä ruokaa siellä maistettiin? Sitä en taida paljastaa.Kolmannella kiekolla matkataan kahden jakson ajaksi Afrikkaan. Malawissa ja Sambiassa metsästetään Afrikan tähteä. Tutustutaan myös erilaisten extreme-lajien maailmaan, joita Afrikassa on tarjolla. Mad Cook meets mbewa, eli peltohiiri. Toisessa jaksossa seikkaillaan Namibiassa ja Sansibarissa. Kahden viimeisen jakson ajaksi palataan perustravellaukseen Indo-Kiinaan, eli Laosiin, Kambodzaan ja Vietnamiin, jossa hieman ammuskellaan laittomilla aseilla, ja levytellään rennosti Mekong-jokea pitkin.Sokerina pohjalla huvittava special-jakso ""Radalla"", jossa käydään läpi eri maiden alkoholijuomia.Extroja on siis runsaasti, peräti viiden jakson verran, eli 2,5 tuntia! Sisältäen poistettuja kohtauksia, trailereita, radiohaastatteluja ym. Kokonaisuudessaan erittäin erittäin erittäin viihdyttävä pläjäys.Paras matkailuohjelma ikinä!May the force be with you Riku ja Tunna!Kolmoskautta odotellaan...",Paras matkailuohjelma ikinä!
726,70.0,"Kansainväliselläkin tasolla mitattuna kepeästi matkailuohjelmien kärkeen kilahtava Madventures on edennyt kolmanteen kauteensa. Riku Rantala ja Tuomas Milonoff ovat reppumatkailleet tiensä ympäri maapallon monien sydämiin ja keränneet myös kosolti lööppihuomiota tinkimättömän kulttuuritarkkailunsa myötä. Siinä missä ensimmäinen kausi keskittyi niin sanotun travellauskulttuurin esittelemiseen, toinen otti selkeästi yhteiskuntakriittisemmän asenteen. Molemmat olivat viiden tähden televisiota, vaikkakin keskenään erilaisia.Kolmannen kauden pärähtäessä käyntiin huomio kiinnittyy ensin irvokkailta tuntuviin intromainoksiin: ”travellereita supporttaavat” ja ”kuumotuksissa ovat mukana” muun muassa Axe sekä Jack & Jones. Ilkeämielisesti voisi todeta, että brändivaltiaiden kulttuuria aiemmin terävästi piikitellyt sarja on muuttunut nyt tuotteeksi itse ja myynyt samalla arvomaailmansa. Toisaalta juurikin samat sponsorit ovat epäilemättä olleet välttämätön paha ponnisteluissa saada sarja tuutista ulos ja mahdollisimman monelle nähtäväksi. Kolmoskausi myytiinkin historiallisesti Travel Channelille, mikä merkitsi myös suomenkielestä luopumista.Miten Riku ja Tunna sitten pärjäävät haastellessaan juontoja englanniksi? Lyhyesti sanottuna niin sutjakasti, kuin englantia ei-äidinkielenään puhuvat vain voivat. On totta, että huomattavan paljon särmää on kadonnut stadin slangin ja verbaalisen ilotulituksen mukana. Onneksi täydellisen ääntämyksen tielle ei olla kuitenkaan edes yritetty lähteä, vaan läpät taittuvat rennon rehellisellä ”bad englishillä”. Juontoa on yhä viihdyttävä kuunnella ja kivi-sakset-paperi –haasteita hävitessä väliin lipsahtelevat suomisadattelut toimivat hilpeinä maustepiikkeinä.Sisällöltään kausi on roimasti edeltäjiään epätasaisempi. Kakkosen tavoin jokainen jakso on oma reissunsa tiettyyn kohteeseen, eli ykkösen kronologista matkaamista on turha odottaa. Eniten harmittaa se, että maan sisällä kohteesta toiseen liikuttaessa kilometrit kuitataan entistä useammin nopealla karttapalloanimaatiolla; missä on se konkreettinen Matkustaminen ja sen mukanaan tuomat yllätykset, kohtaamiset ja spontaanit hetket? Muutenkaan ykköskauden kaltaista ”chilaxoitumista”, huoletonta lunkisti ottamista, ei juuri näy.Kohteissa harrastellaan runsaasti extreme-aktiviteetteja ja etsitään kaikkea länsimaisesta vinkkelistä ennennäkemätöntä tai erilaista. Pahimmillaan tällainen etsintä, esimerkiksi parissa jaksossa toistunut kysymys ”syödäänkö täällä jossain vielä ihmislihaa?” johtaa ontuvasti koko jaksoa, parhaimmillaan vieraasta kulttuurista avautuu todella jotain hyvinkin oivaltavalla tavalla kysymyksiä herättävää. Kaksikon ilmeisenä pyrkimyksenä on pysyä enimmäkseen objektiivisena sivustaseuraajana, mutta välillä jätkillä lipsahtaa asenne inhasti kulttuurirelativismin puolelle. Masentavinta on kuunnella, kuinka afrikkalaisia kasvonviiltelyrituaaleja kuitataan tyyliin ”Who am I to judge, kyllähän länsimaissakin tapahtuu kaikkea paskaa”. Hei pliis! Vastaavanlaisen materiaalin näyttäminen keskustelunherättäjänä on perusteltua, mutta kaikkia kulttuureja tulisi arvioida tasavertaisen kriittisesti, ei vain sitä omaa.Vanhoja läppiä kopioidaan jonkin verran, mikä on sinänsä ymmärrettävää sarjan siirryttyä kansainväliselle tasolle. Monissa jaksoissa onkin yhdistelty kahden ensimmäisen kauden ”parhaita paloja” ja heitetty sekaan vielä jotain uutta, mikä saattaa tylsistyttää aiemmin seuranneita faneja. Hyviä hetkiä on kuitenkin kaikille katsottavaksi asti, päällimmäisinä mainittakoon vaikkapa vierailut Pripjatin aavekaupungissa, jemeniläisissä khat-illanistujaisissa sekä papualaisen heimon kestityksessä. Fiilistä, todellakin!","Paketoitu uusille yleisöille rapakon taakse, joten sarjan suomalaisille faneille kyseessä on väkisinkin pieni pettymys."
727,40.0,"Making a Murderer on kiistatta viimeisen vuoden puhutuin dokumentti. Netflix-debyyttinsä jälkeen se on aiheuttanut murhasyytetty Steven Averya koskevan kansanliikkeen, mielenosoituksia ja vetoomuksia Yhdysvaltojen johtaville poliitikoille Barack Obamaa myöten. Vastaavaa aktiivisuutta on aiheuttanut viimeksi loistava Blackfish, joka mullisti valaita esittelevien vesipuistojen elinkeinon tavalla, josta ei ole paluuta.Making a Murderer on koukuttava sarja. Se esittää kronologisessa järjestyksessä Steven Averyn – köyhän ja heikkolahjaisen Wisconsinin osavaltiossa koko elämänsä viettäneen amerikkalaismiehen – surkean tarinan. Avery on yksi tunnetuimmista tapauksista, joissa syytön mies on joutunut vankilaan. Huonon rikostutkinnan ja puolueellisen oikeusprosessin takia hän istui 18 vuotta vankilassa rikoksesta, jonka oikea tekijä jatkoi rikoksiaan sillä aikaa.Tässä dokumentissa varsinainen syyttömänä tuomitseminen näyttelee sivuosaa ja tarkastelun kohteena on Averyn vapautumisen jälkeinen elämä. Hyvin pian vapautumisensa jälkeen, kesken miljoonien korvausta hakeneen oikeusjutun, Avery joutuu uudelleen vangituksi. Tällä kertaa häntä syytetään nuoren naisen raiskausmurhasta.Katsoin dokumentin sosiaalisena kokeena, tietäen millaisen raivostuneen reaktion se oli etenkin Yhdysvalloissa aiheuttanut. Making a Murderer nojautuu alusta lähtien vahvoihin taustaoletuksiin – tarinan narratiivina toimivat Averyn puolustusasianajajien kannanotot ja ”juoni” on paljastaa Averya vastaan suunnattu salaliitto hirveine seurauksineen. Peräti 10 jakson pituus sisältää myös runsaasti tunteellista materiaalia Averyn perheestä ja hänen läheisistään, myös siskonpoika Brendan Dasseysta, jota syytettiin enonsa avustamisesta.Tästä alkaen arvostelu sisältää spoilereita!Dokumentti esittääkin asiansa melko vakuuttavasti. Syynä tähän on todisteiden hyvin valikoiva esittely. Siinä ei kerrota esimerkiksi muista DNA-todisteista kuin verijäljistä (joita siis löytyi auton konepellin alta), eikä siitä, että Avery stalkkasi murhattua naista pommittaen tätä puhelinsoitoilla murhapäivänäkin. Tutkinnassa selvisi myös, että murhaluoti oli peräisin Steven Averyn aseesta. Dokumentissa päivänselvänä todisteena tutkimuksen manipuloinnissa esitetty veriputkilon korkissa ollut reikä löytyy todellisuudessa kaikista todisteputkiloista. Tätä ei katsojalle kerrota.Myös Dasseyn todistajanlausunnon mitätöinti dokumentin näyttämien kohtien perusteella ei ole aivan päivänselvää, sillä ”tyhmän veljenpojan” alkuperäinen tarina sisälsi paljon liian tarkkoja, lypsämättömiä yksityiskohtia, joita dokumentissa ei mainita. Myös Averyn persoonaa ja hänen rikoshistoriaansa pyritään sievistelemään kaikin mahdollisin tavoin. Lähes 10-tuntinen dokumentti ei myöskään esitä murhatapauksen yksityiskohtia kaikkine todisteineen missään vaiheessa, mitä voi kuvamateriaalin kestoon nähden pitää melkoisena rimanalituksena.Dokumentilla on tietysti paljon ansioitakin. Se on tunteisiin vetoava ja esittää kaikki tutkinnassa tehdyt virheet, joista osa on hyvin vakavia. Pikkukaupungin murhatutkinta oli niin retuperällä, että on mahdotonta sanoa, mikä esimerkiksi oli murhatun naisen Teresa Halbachin murhatapa ja tarkka paikka. On perusteltua epäillä, että osa todisteista on voinut olla poliisin istuttamia Averyn tuomion varmistamiseksi. Making a Murderer antaa myös loistavan tilaisuuden pohjoismaiseen oikeusjärjestelmään tottuneelle katsoa amerikkalaisen tuomioistuimen toimintaa vahvoine retorisine painotuksineen. Todellisuus on kaukana elokuvien älykkäästä dialogista. Tapaus kertoo myös sen, että harvoin murhatapaukset ovat kaikki todisteet arvioituna täysin selviä, eikä rikospaikkatutkinnan arvoa ei voi liioitella.Arvostelu saattaa tuntua rajulta sohvalla koettuun jännitykseen nähden, mutta mielestäni kaksi tähteä on hyvin perusteltu arvio dokumentin sisällöstä. Kun moraalisesti närkästyneenä suuntasin dokumentin jälkeen tapauksen todisteiden ääreen, tunsin välittömästi oloni petetyksi. ",Taidokas tunnemanipulointi johdattaa katsojan kohtalokkaalla tavalla harhaan.
728,90.0,"Netflixin tuottama Master of None on Aziz Ansarin ja Alan Yangin kirjoittama draamakomedia, joka sai kovaa suitsutusta kriitikoilta, mutta on jäänyt hyvin vähälle huomiolle täällä kotimaassamme. Se on todella sääli, sillä sarja on erinomainen, taidolla ohjattu ja eritoten käsikirjoitettu tuotos, joka saavuttaa poikkeuksellisen hyvin sen kuuluisan oikean elämän fiiliksen. Ensimmäinen kausi oli loistava ja odotukseni olivatkin kovat tälle toiselle kaudelle. Ne kuitenkin jopa ylitettiin. Harvoin näkee sarjaa, joka suorastaan uhkean itsevarmasti lähtee kokeilemaan uutta toisella kaudellaan, mutta onnistuu samalla säilyttämään sen oman, ainutlaatuisen tyylinsä.Sarja kertoo luojansa Aziz Ansarin itsensä esittämästä Devistä ja hänen kavereistaan New Yorkin sykkeessä. Kolmekymppisen kaveriporukan elämään kuuluu rentoa yhdessä oloa, ruoasta nauttimista ja tietysti deittailua.Toinen kausi sisältää jälleen kymmenen jaksoa, jotka ovat keskimäärin kompaktin, noin 30 minuutin mittaisia. Varsinaisesti mitään suurta koko kauden kestävää juonenkaarta ei ole, vaan jaksot toimivat yleensä hyvin itsenäisinä tarinoina. Jaksot seisovat oikeastaan niin hyvin omilla jaloillaan, että niitä voisi melkein sanoa lyhytelokuviksi. Toki kaudella on myös juonenkaaria, jotka kestävät useampia jaksoja, kuten Devin rakkauselämä. Sarjaa pystyy kuitenkin varmasti kuka tahansa katsomaan sieltä täältä ja nauttimaan siitä suuresti. Kauden alussa Dev on vielä Italiassa, jossa vietetäänkin muutama jakso. Kuten aina, Italia tarjoaa hulppeat puitteet kuvaamiselle. Ensimmäinen jakso onkin täysin mustavalkoinen, kaunis kuin mikä ja suuri kunnianosoitus italialaiselle elokuvalle. New Yorkiin päästään kuitenkin pian takaisin ja siellä Devin elämä jatkuu näyttelyn ja rakkauden etsimisen merkeissäKauteen mahtuu monta suorastaan nerokkaasti kirjoitettua ja editoitua jaksoa. Yksi näistä on Tinder deittailun ihmeelliseen maailmaan keskittyvä jakso. Dev on jaksossa monilla eri treffeillä, mutta se on editoitu niin, että ne kaikki tapahtuvat samaan aikaan. Dev selittää samoja juttuja, mutta treffikumppani vain vaihtuu joka leikkauksella. Jakso tavoittaa täydellisesti Tinder treffien hektisyyden ja lopulta pinnallisuuden. Toinen suosikkini kaudelta on vuosikymmenien ajalle ulottuva jakso, jossa Dev ja hänen kaverinsa Denise viettävät kiitospäivää perheen kesken. Denis on lesbo, joka epäröi kertoa asiasta perheelleen. Kohtaus, jossa hän vihdoin kertoo asiasta äidilleen, oli todella aidon tuntuinen, ilman mitään perinteisiä Hollywood kliseitä. Kaapista ulos tulon jälkeen vietetään vielä muutama kiitospäivä perheen kanssa ja seurataan heidän reaktioitaan, kun Denise tuo myös tyttöystäviään mukanaan. Jakso on paras kaapista ulostulo jakso, minkä olen koskaan nähnyt. Se on koskettava, realistinen ja lämpimän humoristinen. Loppukaudesta keskitytään Devin rakkauselämään, kun kuvioihin tulee yllättäen mahdollinen heila. Heidän tiellään on kuitenkin yksi iso ongelma, jonka Dev jollain tasolla sivuuttaa ja päättää elää fantasiassaan. Kaksi viimeistä jaksoa olisivat toimineet loistavasti ihan rom-com elokuvanakin ja olisi suorastaan erinomainen sellainen.Näiden kahden jakson aikana nähdään kuinka Dev rakastuu ja lopulta hänen luoma fantasia särkyy. Sarja vangitsee käsittämättömän hyvin ihastuksen tunteen ja sen mukanaan tuomat sydänsurut. Välillä tuli ihan epämukava olo, sillä niin tuttuja tunteita sarja onnistui välittämään. En muista koskaan kokeneeni samanlaista tunnetta tv-sarjan parissa. Vaikka jaksot pyörivät romanssin ympärillä, eivät ne silti ole myöskään ennalta arvattavia, vaan kliseitä onnistuneesti syleileviä ja osin kiertäviä.  Kauteen mahtuu pari myös vähän tasapaksua jaksoa, mutta sekin johtuu osin siitä, että taso on vain niin kova. Ei jokainen jakso voi olla kekseliäs ja mieleen jäävä.Ansari on pääosassa jo hyvä. Ensimmäisellä kaudella näyttely oli ehkäpä sarjan heikoin puoli. Käsikirjoitus oli kuitenkin niin vahva, että se toimi silti vaikka osa näyttelijöistä amatöörejä olikin. Ansari parantaa kuitenkin selvästi eritoten draamakohtauksissa. Dev on hahmona todella sympaattinen ja pidettävä, mutta myös selvät vikansa omaava. Muut hahmot ovat myös vahvoja, vaikka samaa vähän puista näyttelyä nähdään edelleen. Porukan kemia on kuitenkin niin vahva, ettei se yleensä häiritse.Myös Devin mielitiettyä näyttelevä Alessandra Mastronardi oli ihastuttavan suloinen ja en yhtään ihmetellyt miksi Dev oli sulaa vahaa hänen edessään. Visuaalisestikin sarja on hieno ja se sai minut toden teolla kaipaamaan New Yorkia. Ohjaus ja kuvaus tavoittaa kaupungin hengen taianomaisesti ja sarja on täynnä toinen toistaan kauniimpia otoksia kaupungin syövereistä.",Master of Nonen toinen tuotantokausi on harvinaisen itsevarma monipuolisuudessaan ja nostaakin sarjan genrensä ehdottomaan eliittiin
729,80.0,"Masters of Horror koostuu kolmestatoista noin tunnin mittaisesta kauhutarinasta, joista jokaisen on ohjannut jokin kulttiohjaaja: esim. John Carpenter, Dario Argento... Sarja on jakanut mielipiteitä sen erittäin vaihtelevan tason vuoksi.Tämä on aivan ymmärrettävää, sillä olkoon kuinka arvostettu ohjaaja tahansa, on varmasti hankalaa väsätä kauhuelokuva joka kestää vain tunnin ja sisältää kaiken ytimekkäästi ja tunnelmallisesti. Ainoat ohjaajat jotka tässä täysin onnistuvat ovat John Carpenter loistavalla Cigarette Burnsillaan ja Takashi Miike Imprintillään.Jaksoja on kolmetoista, viisi niistä on laadukasta ja mieleenpainuvaa kauhua verellä ja seksillä kyllästettynä, neljä niistä on kelpoa kauhuviihdettä samoilla aineksilla kyllästettynä ja kolme niistä on tylsiä sekasotkuja verellä ja seksillä. Erittäin kovaa epätasaisuutta, mutta ei todellakaan pelkkää sontaa. Kuten äsken hienovaraisesti mainitsin sarja on täynnä melko peittelemätöntä seksiä ja ehkä raainta tv-sarjoissa koskaan nähtyä väkivaltaa (itse en ainakaan muista yhtään tv-sarjaa jossa olisi ollut näin paljon suolenpätkiä!) siksipä sarjaa en suosittele heikkohermoisille ja k-18 leima on varsin hakemalla hankittu. Jaksojen tarinat ja teemat pyrkivät kattamaan koko kauhugenren alalajit, jotta jokaiselle olisi jotain. On Poliittista satiiria, saatananpalvontaa, slasheria, keskiaikaista hautausmaata, kauhukomediaa, japsikauhua, vainoharhaa hulluuden partaalla, maailmanloppuvisioita, kannibalismia... ja sarjan vielä Suomessa esittämätön toinen kausi täydentää kauhun valikoimaa. Sarjaan oman teoksensa lisänneet ohjaajat ovat tietenkin yksi sarjan valttikorteista, sillä katsojat odottavat  omien suosikkiohjaajiensa   teoksilta paljon. Vanhat konkarit kuten John Carpenter ja Takashi Miike ovatkin väkertäneet selvästi parhaat kauhut, kun taas legenda Tobe Hooper epäonnistuu nolosti ja niin tekee sarjan luojakin, Mick Garris. Suomessa Masters of Horror on jaettu kahteen pakettiin, toinen puolikas kautta toiseen, ja toinen toiseen. Aika järkevä ratkaisu markkinoinnin kannalta, ja jaksotkin on jaettu tasaisesti niin, että esim parhaat ohjaajat on jaettu eri boxeihin. DVD:t ovat laadukkaita julkaisuja tv-sarjan jaksoiksi, sillä niillä on varsin tyydyttävät extrat, joissa paljon asiaa elokuvan tekemisestä. Varsinkin Takashi Miiken elokuvan extrat olivat erittäin laajat.","Jokainen jakso ei ole täydellinen, mutta ainakin kieroutunut ja visvainen."
730,100.0,"BBC on tunnettu laadukkaista palkintoja voittaneista dokumenteistaan. Näiden mestariteosten kärkikastiin kuuluu ehdottomasti yksi kaikkien aikojen vaikuttavimmista ja ehkä myös kuuluisimmista dokumenttisarjoista. Ilmestyessään tämä sarja oli todellinen sensaatio. Se voitti lukuisia palkintoja ja keräsi ruudun ääreen miljoonia katsojia eripuolilla maailmaa. Upeat tietokonetehosteet ja omaperäinen tapa opettaa esihistoriaa olivat jotain ennen näkemätöntä TV-dokumenttien joukossa. Myöhemmin tämä menestyksekäs sarja poiki jatko-osia, jotka edeltäjänsä tapaan olivat upeaa ja kiehtovaa katsottavaa. Mutta mikään myöhemmistä täydennysosista ei vetänyt vaikuttavuudessaan ja kiinnostavuudessaan vertoja kaikkein ensimmäiselle, tämän esihistoriallista maailmaa käsittelevän dokumenttikokonaisuuden sarjalle. Tuo sarja oli nimeltään Walking With Dinosaurs, Matkalla dinosaurusten kanssa.Tämä sarja nähtiin aikoinaan YLE:n esittämänä televisiosta pariinkin otteeseen ja siitä on julkaistu VHS- ja DVD-versiot. Aika ei ole juurikaan purrut erikoistehosteisiin ja tarinaan, jotka imaisevat katsojan mukaansa esihistoriallisen maailman pyörteisiin kokemaan dinosaurusten aika aidoimmillaan.Matkalla dinosaurusten kanssa -sarja käsittää kuusi jaksoa, joista jokainen kuvaa omaa erillistä vaihettaan hirmuliskojen pitkässä historiassa. Lisäksi siihen kuuluu Making of dokumentti, joka valottaa sarjan tekovaiheita:[ol]Uutta elinvoimaa (New Blood) kertoo varhaisimpien dinosaurusten sinnittelystä kuivan kauden kourissa triaskaudella 220 miljoonaa vuotta sitten.Titaanien aika (A Time of Titans) seuraa Diplodochus-naaraan elämää jurakaudella 152 miljoonaa vuotta sitten.Julma meri (Cruel Sea) kertoo 149 miljoonan vuoden takaisen tarinan suuresta saaristosta, josta aikanaan muodostuu Eurooppa.Taivaiden jätti (Giant of the Skies) seuraa suuren Ornithocheirus-siipisauruksen matkaa soidinalueelleen 127 miljoonaa vuotta sitten.Jäämetsän henget (Spirit of the Ice Forest) vie katsojan 106 miljoonan vuoden takaiselle Etelämantereelle, jota peittää sankka metsä.Dynastian loppu (Death of a Dynasty) kuvaa dinosaurusten viimeisiä hetkiä liitukaudella noin 65 miljoonaa vuotta sitten + Näin tehtiin Matkalla dinosaurusten kanssa (Making of Walking With Dinosaurs) kertoo miten dokumenttisarja tehtiin.[/ol]Matkalla dinosaurusten kanssa on juuri sitä mitä sen nimi antaa ymmärtää. Se on matka muinaisten hirmuliskojen maailmaan. Dinosauruksistahan oli totta kai tehty lukemattomia dokumentteja ja elokuvia jo ennen tämän sarjan ilmestymistä, mutta Matkalla dinosaurusten kanssa käsitteli tutun aiheen aikoinaan aivan uudella tavalla, omaperäisin keinoin. Vielä nykyäänkin opettavainen ja kiehtova tarina jaksaa temmata mukaansa. Se ei ole useimpien muiden dokumenttien tapaan tyypillinen sekoitus tutkijoiden kommentteja, fossiilien kuvia ja kömpelöitä tietokonemalleja. Matkalla dinosaurusten kanssa -sarjan pääosassa eivät ole tutkimustulokset ja kivettyneet luut. Tämän sarjan pääosaa näyttelevät tietokoneella luodut aidontuntuiset dinosaurukset, joiden ulkonäön ja liikkeet ammattitaitoiset animaattorit ovat paleontologien ja muiden aiheeseen perehtyneiden tiedemiesten opastuksella luoneet uskomattoman realistisiksi.Matkalla dinosaurusten kanssa on toteutettu luontodokumentin keinoin. Tämä seikka tekee siitä erittäin omaperäisen ja onnistuneen dokumenttisarjan. Tietokoneella luodut eläimet vilisevät kuvaruudussa aivan kuin nykyajan laumat Afrikan savanneilla ja luontodokumenteista tuttu kertojaääni selostaa tapahtumia taustalla tiukan asianmukaisesti. Sitä, että dokumentissa esiintyvät eläimet ovat kuolleet jo aikaa sitten sukupuuttoon, ei nosteta kerronnassa esille muutamaa hyvin perusteltua kohtaa lukuun ottamatta. Sarjassa on sama henki kuin luontodokumenteissa ylipäänsä: Nämä tietokonehahmot esittävät eläviä olentoja ja silloin niihin myös suhtaudutaan elävinä olentoina. Kerronta on toteutettu aivan kuin kuvausryhmä olisi itse päässyt matkustamaan menneisyyteen kuvaamaan dinosauruksia. Kertoja selostaa miljoonia vuosia vanhoja tapahtumia kuin ne olisivat nykypäivää. Ammattitaitoiset tutkijat ovat jäljitelleet eläinten elintapoja niin hyvin kuin vain ovat suinkin osanneet. Se mitä ei! olla voitu fossiilien perusteella päätellä, on päätelty nykyajan eläimiä tutkimalla. Tuloksena on realistinen ja kerta kaikkiaan upea dokumenttisarja, joka ei niinkään tarjoa varmaa tietoa, kuin huikean katseluelämyksen. Muinaisten dinosaurusten elämää hallitsevat samat asiat kuin nykyisilläkin eläimillä. Dokumentissa nähdään luonnollista elämää, lisääntymistä ja kuolemaa.Matkalla dinosaurusten kanssa on poikkeuksellinen dokumentti, myös siltä osin, että se sisältää vain varsin vähän todistettua faktaa. Koska sarja kertoo sukupuuttoon kuolleiden eläinten elintavoista ja elämästä esihistoriallisessa maailmassa, se perustuu pitkälti tutkijoiden päättelyihin ja arvailuihin. Sarjasta kuitenkin näkee, että siitä on pyritty tekemään mahdollisimman todenmukainen. Dinosaurusten ominaisuudet on tarkkaan tutkittu ja hahmot hienosti luotu, elintapoja on jäljitelty valitsemalla kaikista arvailuista todennäköisin vaihtoehto.Dokumenttisarjasta tekee erityisen todentuntuisen myös se seikka, että tietokonehahmojen taustalla ei tässä tapauksessa ole kömpelöä tietokoneella luotua taustaa. Työryhmä näet kulutti sarjaa tehdessään paljon aikaa etsiäkseen käsiinsä ne harvat kolkat maailmassa, joissa maasto muistuttaa vielä mesotsooisen kauden maailmaa. Esimerkiksi suuria sauropodeja käsittelevä jakso on kuvattu Kalifornian punapuumetsissä. Lisäksi kuvauspaikkoina ovat toimineet mm. Uusi-Kaledonia,  Chile ja Uusi-Seelanti. Suurimman ongelman tuotantoryhmälle asetti se tosiasia, että ruohokasvit eivät olleet dinosaurusten eläessä vielä kehittyneet. Nykyään ruohoa kasvaa melkein joka puolella. Onneksi sopivat kuvauspaikat kuitenkin löydettiin ja tietokonehahmoille saatiin upea ja realistinen tausta jota vasten ne näyttävät häkellyttävän todellisilta. Eläimiä ei juurikaan erota tietokoneanimaation tuotteeksi ja kun lähikuvat on toteutettu ihmisten liikuttelemilla nukeilla, on tulokseksi saatu häikäisevä kok!onaisuus.Matkalla dinosaurusten kanssa on todellinen jalokivi dokumenttien joukossa. Sen vaikuttavan ja omaperäisen tarinan kiinnostaa luultavasti myös niitä, jotka eivät muuten ole suuria luontodokumenttien ystäviä. Jokaisen aiheesta kiinnostuneen olisi syytä nähdä tämä huikea taidonnäyte ja suosittelen katsomista lämpimästi myös kaikille niille, joille aihe ei välttämättä niin hirveän läheinen ole. BBC on jälleen osoittanut, että se osaa tuottaa kertakaikkisen mahtavaa materiaalia.Oman säväyksensä sarjaan tuo siihen kuuluva lisäosa ""Näin tehtiin Matkalla dinosaurusten kanssa"", joka valottaa suurtuotannon tekovaiheita ja tuotantoryhmän toimintatapoja. Making of dokumentti kertoo mielenkiintoisella tavalla sarjan syntyyn liittyviä yksityiskohtia ja esittelee ihmiset mahtavan dokumentin takana. Mukana on runsaasti haastatteluja eri alojen asiantuntijoilta ja mielenkiintoista kuvamateriaalia, jota ei itse sarjassa näytetä.",Yksi kaikkien aikojen mahtavimmista dokumenttisarjoista.
731,100.0,"Henkilökohtaisesti yksi viime kevään isoimmista suunnitelmista oli katsoa läpi kaikki tunnetuimmat Jules Vernen Maailman ympäri 80 päivässä -klassikon eri filmatisoinnit, lukea kirja ja kirjoittaa joukko vertailevia arvosteluja kaikista, mutta homma ei aivan mennyt putkeen. Neljästä tunnetuimmasta filmatisoinnista ainoastaan yksi oli varsinaisesti saatavilla  sekä toinen -eli tästä animaatiosta suomeksi dubattuna- löysin kopion vasta nyt puoli vuotta myöhässä. Ei varmaan tarvitse erikseen sanoa, että tämä espanjalais-japanilainen versio on kaikista Vernen kirjan filmatisoinneista se legendaarisin ja suosituin, paitsi meillä myös sarjan kotimaassa Espanjassa. Pelkästään Suomessa tämä on uusittu vähintään kerran vuosikymmenessä -90-luvulla kaksikin kertaa-  ja se on jokaisella uusintakierroksella vain kasvattanut suosiotaan. Sarjasta julkaistiin joku vuosi sitten DVD-boksikin, mutta se on aikoja sitten jo myyty loppuun. Oman lähikirjastoni kappale on katsottu ja käsitelty niin loppuun, ettei siitäkään ollut tämän arvostelun tekemisessä enää mitään apua. Tarina kuuluu näin: Eksentrinen liikemies Phileas Fogg lyö Reformiklubin jäsenten kanssa vetoa, että pystyy matkaamaan maailman ympäri 80 päivässä. Samaan aikaan Foggia epäillään pankkiryöstöstä ja hänen peräänsä maailmalle lähetetään salapoliisi Fix sekä tämän apuri Bully. Foggin oikeana kätenä hääräävät Jean Passepartout sekä Tiko, jotka ennen Foggille  pestautumistaan työskentelivät sirkuksessa. Foggin matkaa sabotoimaan on palkattu Transfer, naamioita ja valepukuja taitavasti hyväkseen käyttävä rikollinen. Matkan aikana Fogg seurueineen matkustaa Brittiläisen Imperiumin läpi Euroopan maiden kautta Egyptiin, Intiaan, Kiinaan, Japaniin sekä Amerikkaan. Intiassa seurue pelastaa prinsessa Romyn kuolemalta ja tämä päättää lopulta liittyä Foggin seurueeseen. Loppua en spoilaa, katsokaa itse.Televisiosarja seuraa erittäin uskollisesti alkuperäisteoksen tarinaa muutamaa pientä muutosta lukuun ottamatta: Alkuperäisteoksessa ei tietenkään ollut Tikoa, Transferia tai Bullya, vaan ne ovat lähinnä tekijöiden omia lisäyksiä ylimääräistä dialogia sekä sisältöä varten, sanasta sanaan käännettynä sarja olisi jäänyt huomattavasti lyhyemmäksi. Tapahtumien suhteen lähes jokaiseen jaksoon on tehty pieniä lisäyksiä, erityisesti Amerikka-jaksoon ylimääräinen länkkäriepisodi sekä Ranska-episodi, jota en kirjasta muista. Verrattuna karmeaan vuoden 2004 filmatisoinnin irvikuvaan tämä on erittäin asiallinen, suorastaan älyllinen sarja. Hyvän ja viihdyttävän tarinan kertomiseen ei tarvita väkisin väännettyä pölkkypäähuumoria, ninjoja tai kungfu-tappeluita.Sarjan animaatio ja yleinen tyyli on juuri sitä miltä se kuulostaa: eurooppalais-japanilaiselta yhdistelmältä, toisin sanoen laadukkaalta länsimaiselle yleisölle suunnatulta, perinteisiä eläinhahmoja hyödyntävältä japanilaiselta kasarianimaatiolta ilman ilmeisimpiä animen kliseitä. Jälki on enimmäkseen erittäin sulavan eloisaa ja mukavaa katseltavaa, saman aikakauden pökkelöt jenkkianimaatiot tämä peittoaa mennen tullen. Jos ette usko niin katsokaapa vaikka vanhaa He-mania, Scooby Doota tai Smurffeja, joissa animaatiojälki oli pahimmillaan hirveää ja samaa materiaalia kierrätettiin yleensä jaksosta toiseen. Joku vääräleuka voisi mainita tämän sarjan värityksen vanhentuneen armottomasti, mutta omasta mielestäni käsin väritetty ja ajan patinoima animaatio on vain nätimpää katseltavaa.Erityinen sananen on sanottava sarjan ääninäyttelyn tasosta. 80- ja 90-lukujen taitteen yleiseen tasoon suhteutettuna tässä sarjassa jälki on suorastaan ilmiömäisen henkeä salpaavan hyvää. Sarjan parissa työskennelleet näyttelijät edustivat aikanaan alan parasta osaamista tässä maassa. Katsokaa ja ihastelkaa, kaikkien aikojen ääninäyttelijöiden all-star cast: Suunnilleen kaikista parhaista ysäripiirretyistä tuttu Jarmo ”Seppo Taalasmaa” Koski Passepartouttina ja monena muuna hahmona, Transferina omasta mielestäni kaikkien aikojen paras kotimainen dubbaaja Heikki Määttänen (Tohtori Sykerö, Kaikenkarvaisen Charlien Itchy), Eero Saarinen (Turtleseista Donatello ja Michelangelo) Phileas Foggina, Kaija Kiiski (Vili Vilperin äiti, neiti Harakka) prinsessa Romyna, Harri Hyttinen (Hugo-peikko!) Tikona, Jarmo Heikkinen (Avara Luonto -kertojaääni!) Bullyna ja Andrew Speedynä. Huhhuh, toista yhtä kovaa dubbajakattausta ei ole tainnut olla missään toisessa piirretyssä sarjassa koskaan. Alfred J. Kwak pääsee tosi lähelle, muttei sentään ihan tasoihin. Kuten varmaan saattoi huomata, niin kukin näyttelijä esittää useampaa hahmoa, mikä oli ja taitaa olla vieläkin erittäin normaali käytäntö. Eniten ongelmia ovat perinteisesti aiheuttaneet tilanteet, joissa useampi hahmo keskustelee ja yksi näyttelijä joutuu lausumaan kerralla useamman hahmon repliikit sekaisin eikä katsoja pysty erottamaan mikä lausuma on tarkoitettu minkäkin hahmon suuhun. Tämän sarjan kohdalla ei ongelmia ollut missään vaiheessa, sillä näyttelijät mielestäni ovat ymmärtäneet tarvittaessa muuttaa puhetyyliään ja ääntään sopivasti kullekin hahmolle eikä sekaannuksia pääse syntymään.","Ajaton klassikko ja mestariteos, joka jokaisen tulisi nähdä vähintään kerran elämässään."
732,80.0,"Matka maapallon ympäri on jälleen niitä sarjoja, jotka olin tiennyt Hideaki Annon ja Gainaxin kautta jo vuosikausia, mutta joita jaksoin alkaa katsoa vasta aivan viime aikoina. Syy yllättäen heränneeseen kiinnostukseen oli tämän sarjan käsikirjoittajana toiminut Hayao Miyazaki, joka oli tehnyt yhteistyötä Annon ja muiden Gainaxin kovien tekijöiden kanssa jo Tuulen laakson Nausicaän aikaan. Tosiasiassa Miyazaki kirjoitti tämän sarjan ennen Studio Ghiblin perustamista työskennellessään Toholla, mutta itse sarja sai tuulta alleen vasta miehen noustua kuuluisuuteen Ghiblin myötä. Laputa - linna taivaalla on aluperin suunniteltu tämän sarjan luonnosten pohjalta.Nadia: The Secret of the Blue Waterin tunnistaa jo aivan ensimmäisistä kuvista lähtien Mestarin työksi. Ensinnäkin tarina sijoittuu Miyazakin vanhoissa elokuvissa kuvattuun stereotyyppiseen steampunk-eurooppaan, joka suorastaan vilisee erilaisia linnoja, lentokoneita ja muita ihme härveleitä. Sarjan varsinainen tarina perustuu löyhästi Jules Vernen Sukelluslaivalla maapallon ympäri -romaaniin. Päähenkilö sarjassa on keksijänuori Jean Ratique, joka yhdessä salaperäisen sirkustyttö Nadian kanssa päätyy mukaan kapteeni Nemon fantastiselle sukellusvene Nautilukselle sekä keskelle taistelua myyttisen Atlantiksen teknologiasta ja maailman herruudesta.Täytyy jo heti kättelyssä todeta, etten ole tainnut kovin monessa animessa tai piirretyssä yleensäkään nähdä yhtä hyvin kirjoitettuja hahmoja kuin tässä sarjassa. Jopa alusta asti pienemmilläkin sivuhahmoilla tuntuu olevan mielenkiintoista sielunelämää ja personallisuutta vaikka kuinka, varsinaisista päähenkilöistä nyt puhumattakaan. Kaikista hahmoista omia suosikkejani ovat jo ensimmäisessä jaksossa esiteltävä kelmitrio, josta tulee jo hyvin varhaisessa vaiheessa olennainen osa varsinaisten sankareiden tiimiä. Ainakin omasta mielestäni tällainen hahmojen välinen ystävystyminen ja uusien puolien löytäminen jo huolella esitellyistä henkilöhahmoista on mahdottoman hieno twisti mille tahansa tarinalle.Tarina itsessään on pitkä kuin nälkävuosi ja tasoltaan rajusti vaihteleva, mutta parhaimmillaan tämä on taattua Miyazaki- ja Gainax-laatua. Juonellisesti parasta sarjassa ovat erityisesti kymmenkunta ensimmäistä ja viimeistä jaksoa. Sarjahan alkaa varsin kliseisenä animehömppänä, mutta muuttuu käytännössä yhden ainoan jakson aikana tiivistunnelmaiseksi jännäriksi, jossa kuolee ihmisiäkin. Erityisen paljon tarinassa pidin sen lopetuksesta, joka toi eeppisyydessän ja toiminnallisuudessa mieleen Gainaxin muut sarjat. Ehkä suosikkikohtani koko sarjassa on sen poikkeuksellisen huolella tehty hauska epilogi, joka sitoo lopullisesti kaikki irralliset juonenpätkät ja päättää tarinan suorastaan liikuttavan positiivisissa merkeissä. Jopa pienemmillä kelmeilläkin on tässä onnellinen loppu. Animaatio on televisiotuotannoksi erittäin laadukasta jälkeä, eihän Gainaxilta ja Hideaki Annolta kai muuta voi odottakaan. Eniten sarjassa ihastuttaa animaatiomielessä sen hieno alkuvideo, joka mielestäni on ehkä yksi hienoimpia joita olen koskaan nähnyt. Keskivaiheilla sijaisohjaajalla toteutetuissa jaksoissa taso pääsee hetkellisesti notkahtamaan, mutta loppua ja kliimaksia kohden Anno palaa jälleen ruoriin ja animaation taso nousee silminnähden.Ehkä ainut isompi ongelma tässä sarjassa on poikkeuksellisen runsaasti erityisesti keskivaiheilta löytyvä turha filleri. Matka maapallon ympäri oli aikoinaan valtava hitti ja sarjan oikeuksien omistajat halusivat lypsää kaiken rahan irti tuottamalla tähän mahdollisimman paljon ylimääräisiä jaksoja. Arvoisin, että 39:stä jaksosta on pelkkää ilmaa noin kymmenen episodin edestä ja tason pudotuksen timanttisemmasta materiaalista huomaa selvästi. Ilman näitä joutavia fillerijaksoja tämä voisi olla helposti parhaita ja veikeimpiä mainstream-animesarjoja, joita on koskaan tehty.",Laputa kohtaa Neon Genesis Evangelionin.
733,80.0,"Hyvät naiset ja herrat!Saanko esitellä teille taatusti makeimman ja sympaattisimman kasarivillityksen, jota ei jostain syystä koskaan saatu meille Suomeen asti. Hahmon nimi on Max Headroom, oman aikansa omahyväisiä juppeja parodioiva änkyttävä ”tekoäly” ja kuvitteellinen talk show -isäntä, joka aloitti vuosikymmenen puolivälissä hahmon syntytarinan kertovan televisioelokuvan ja sitä seuranneen oman humoristisen shownsa parissa. Kuminaamainen kasarikasvo nousi ilmestyttyään välittömästi valtavaksi mediailmiöksi Atlantin molemmin puolin; hahmo alkoi esiintyä televisiosarjansa lisäksi myös musiikkivideoilla, mainoksissa ja vierailevana tähtenä muissa televisio-ohjelmissa. Viittauksia ilmiöön ja hahmoon voi löytää ainakin Paluu tulevaisuuteen -leffoista, System Shock -peleistä ja Adam Sandlerin Pixelsistä, jossa Max tekee pienen cameon. Nyt arvostelussa oleva vuoden 1987 spinoff on hyvin erilainen sen alkuperäisen televisioelokuvan ja kepeän koomisen sarjan kanssa. Tämä sarja nimittäin on lähempänä tekoaikanaan trendikästä kyberpunkia kuin mitään jokamiehen heppoista komediaa. Jos tämän vaikutteita tarkemmin lähtisi erittelemään, sanoisin tämän olevan yhdistelmä kaikkia viime vuosisadan dystopiateoksia, Blade Runneria ja Tinttiä. Tässäkin seurataan siis korporaatioiden hallitsemaa raunioitunutta ja synkkää maailmaa, mutta replikanttien metsästyksen sijaan tässä seurataan sankaritoimittajan pyrkimyksiä paljastaa läpeensä korrutoituneen maailman epäkohtia. Päähenkilö Max Headroomissa ei tällä kertaa siis ole kuminaama itse, vaan tämän alter ego Edison Carter, kanava 23:n tutkiva toimittaja, joka ensimmäisessä jaksossa joutuu pakomatkallaan onnettomuuteen ja vaipuu hetkellisesti koomaan. Tällä välin miehen tajunta ja muistot kopioidaan supertietokoneelle, joka generoi niiden pohjalta supertekoälyn nimeltä Max Headroom. Sankarimme apurina hääräävällä Maxilla on sarjassa poikkeuksellinen taito liikkua tietoverkkoja pitkin televisiosta ja tietokoneesta toiseen sekä kommunikoida muiden tekoälyjen kanssa. Yhdessä alkupään jaksossa Max murtaa supertietokoneen suojauksen  lepertelemällä ja flirttailemalla.Max Headroomin ehdoton vahvuus on sen kivenkova konsepti, joka avaa lähes rajattomat mahdollisuudet vaikka minkälaisille mielikuvituksellisille tarinoille. Lähes jokaisessa jaksossa tekijät ovat kehittäneet jonkin uuden idean tai uuden alakulttuurin, josta ideoitansa ammentaa. Perinteisten kyberterroristien, hakkereiden, karanneiden tekoälyjen ja korporaatioiden lisäksi tässä tärkeässä osassa ovat ns. blankot eli järjestelmää vastustavat ”näkymättömät” anarkistit, joista ei ole merkintöjä valtion tietokannoissa.Blankoista näkyvin ja henkilökohtainen suosikkihahmoni sarjassa on vanhassa bussissa asuva irokeesipäinen Blank Reg, joka yleensä häärää Edisonin ja Maxin apuna. Genressä, joka käytännössä perustuu pelkkään Blade Runnerin loputtomaan apinoimiseen, Max Headroomin omintakeinen ja hauska konsepti on pienessä kliseisyydessäänkin raikahdus tuulahdus uutta ja tuoretta. Kitkerälle tietoverkkojen ja massamedian hallitsemalle maailmalle satirisoivalle ja mediakriittiselle kyberpunkille voisi olla tilausta ihan nykypäivänäkin.Max Headroom tehtiin aikoinaan varsin pienellä budjetilla ja oli jo valmistuessaan vähän kulahtanut. Varsinaisista vähäisistä erikoistehosteista loistaa edelleen ajattoman hieno ja persoonallinen Max Headroomin hahmo, jonka tekemiseen ei todellisuudessa käytetty tietokoneita lähes ollenkaan. Todellisuudessa Max on vain kuminaamalla, piilolinsseillä ja erikoiskuidulla polygonimaiseksi maskeerattu Matt Frewer, jonka robottimainen änkytys saatiin aikaan yksinkertaisilla editointikikoilla. Hahmon osuudet kuvattiin green screenin edessä ja taustalle lisättiin Amigalla tehdyt kirkkaat vektorigrafiikat. Illuusio on hienosti tehty ja edelleen vakuuttavaa jälkeä. Harmittavasti tämä sarja ei muutoin olekaan sitten kestänyt aikaa kauhean hyvin. Kuten sanoin, tämä oli jo tekohetkellään vähän halvahkoa tekoa, eikä oikeastaan yllä millään muotoa hienoa konseptiaan lukuun ottamatta nykypäivän tasolle. Nimekkäitä näyttelijöitä tässä ei ole ollenkaan ja etenkin alkupään jaksoissa keskikastinkin tekijöiden taso heittelee rajusti. Kuvan- ja äänenlaatu on tässä taattua kasaria eli nykymielessä sangen heikkolaatuista; taustalla monessa kohtaa vinkuva syntikkasoundrackin herättänee nykykatsojassa lähinnä hilpeyttä. Hymy leviää pakosti naamalle viimeistään siinä vaiheessa kun huomaa kaukaisen tulevaisuuden ihmisten käyttävän edelleen kuusnepoja ja Applen kasarimallistoa.Henkilökohtaisesti en välitä vaikka tämä olisikin vähän päässyt kulahtamaan, sillä Max Headroom iski ainakin kulttiskifiä ja klassista kyberpunkia diggailevaan itseeni ja lujaa. Ainut isompi harmi tässä sarjassa omasta mielestäni on, että tätä tehtiin ainoastaan 14 jaksoa, joiden aikana keskeisten henkilöiden taustaa ei keretä kunnolla avaamaan eikä tarina saa kunnollista päätöstä. Max Headroomin hahmon valtavan suosion vuoksi tätä näytettiin televisiossa parhaaseen katseluaikaan Dallasin ja Miami Vicen kanssa, eikä tälle jostain syystä riittänyt katsojia jatkon varmistamiseen.",Tervetuloa 80-luvulle.
734,90.0,"Jokaista elokuvataiteen ja television mestariteosta on edeltänyt poikkeuksellisen epäonninen, raskas ja yllätyksiä täynnä oleva tuotantojakso. Tämä pitää paikkaansa niin Casablancan, Kleopatran kuin Menneen maailman kanssa. Menneen maailman tekoprosessia hidastivat mm. televisioväen lakko juuri kuvausten alettua, alkuperäisen ohjaajan irtisanoutuminen ja se, että sarjan kuvausaikataulu jouduttiin mukauttamaan Ranskalaisen luutnantin nainen -elokuvan aikatauluun, koska molemmissa pääroolia näytteli Jeremy Irons. Menneessä maailmassa on myös kiintoisaa se, että vaikka John Mortimer on listattu käsikirjoittajaksi, hänen käsikirjoitustaan ei käytetty, vaan tuottaja Derek Granger valitsi Evelyn Waugh'n alkuperäisromaanista sattumanvaraisesti kohtauksia ja repliikkejä näyttelijöille näyteltäväksi. Ei uskoisi, että näiden sattumien summasta syntyi tällainen menestys. Menneen maailman päähenkilö on keskiluokkainen Charles Ryder, joka tutustuu 1920-luvun alun Oxfordissa ylhäiseen Marchmainien sukuun kuuluvaan Sebastian Flyteen. Taiteellisesta ja lojaalista Charlesista sekä viinaanmenevästä ja heikosta Sebastianista tulee sydänystävät ja he viettävät rattoisia päiviä yliopistomaailmassa. Nauru loppuu kuitenkin lyhyeen, kun Charles kutsutaan Marchmainien massiiviseen kartanoon Bridesheadiin. Hän tutustuu Sebastianin ylhäiseen perheeseen, jonka päivittäisiä tekemisiä sanelee vahva katolilainen usko. Ateistina Charles joutuu seuraamaan sivusta, kun ennen niin majesteetillinen suku rapistuu hänen edessään katolilaisen uskon ja modernisoituvan maailman iskeytyessä rytinällä yhteen. Yksi toisensa jälkeen Marchamainit luhistuvat, ja pian Charles itsekin huomaa ajautuneensa umpikujaan perheen mukana. Toisen maailmansodan aikana Charles palaa Bridesheadiin ja kaikki rakkaat sekä kipeät muistot palaavat hänen mieleensä. Englantilaisempaa sarjaa kuin Mennyt maailma saa hakea. Se on niin täydellisen englantilaisesti tehty, että harva nykysarja pääsee lähellekään tämän mestariteoksen tasoa. Pääosakolmikko Jeremy Irons, Anthony Andrews ja Diana Quick ovat sarjan sykkivä sydän, heistä loistavimpana Diana Quick itsenäisenä Juliana. Jeremy Irons näyttelee erinomaisesti varsinkin sen muutoksen mikä Charlesissa tapahtuu vuosien varrella. Pääosatrion lisäksi mainioita sivuosasuorituksia tarjoilevat Claire Bloom manipuloivana lady Marchmainina, Phoebe Nicholls pirteänä pikku-Cordeliana, Nickolas Grace yliampuvan feminiinisenä Anthony Blanchena sekä tietysti legendaarinen Laurence Olivier kapinallisena lordi Marchmainina. Parhaaseen roolisuoritukseen kuitenkin yltää Sir John Gielgud Charlesin eksentrisenä isänä; hänen suorasukaiset kommentinsa ja mielipiteensä ovat sarjan suola ja Gielgudin harteilla lepääkin suurin osa sarjan huumorista. ",Englantilaisempaa sarjaa kuin Mennyt maailma saa hakea
735,90.0,"Mennään bussilla on brittiläinen komediasarja, jota tehtiin vuosien 1969-1973 välisenä aikana peräti seitsemän tuotantokautta. Kolmas tuotantokausi tehtiin vuonna 1970. Normaalista julkaisutavasta poiketen, tämä kolmas kausi on ensimmäinen, joka julkaistiin Suomessa dvd:llä. Kausi sisältää 13 hulvatonta jaksoa. Sarjaa on käsikirjoittanut useampia henkilöitä ja sillä on ollut ainakin kolme ohjaajaa. Kolmannen kauden käsikirjoituksesta vastasivat Ronald Chesney ja Ronald Wolfe, ohjauksesta Stuart Allen ja Howard Ross.Sarja kertoo bussikuski Stan Butlerin (Reg Varney) ja hänen perheensä elämästä. Stanin kanssa asuu hänen siskonsa Olive (Anna Karen), heidän äiti (Doris Hare) ja Oliven mies Arthur (Michael Robbins). Mukana on myös Stanin työpari ja naapuri Jack Harper, joka toimii konduktöörinä sekä tarkastaja Cyril ""Blakey"" Blake (Stephen Lewis), joka noudattaa tarkoin sääntöjä ja pitää huolen siitä, ettei Stanin ja Jackin työskentely ole aina kovinkaan mieluista.Kolmannella kaudella ei ole oikeastaan yhtään heikkoa jaksoa. Ensimmäisessä jaksossa nimeltä ""First Aid"" Stan ja Jack joutuvat opettelemaan ensiaputaitoja potkujen uhalla, kun tarkastaja Blakey loukkaa jalkansa. Pojat tutustuvat myös intialaiseen naiseen ja hänen lemmikkiinsä jaksossa ""The Snake"". Miten he selviävät sumuisesta yöstä maaseutureitillä jaksossa ""Foggy Night""?Sarjan hauskuus piilee siinä, että arjen pikku asioista saadaan syntymään katastrofeja. Mennään bussilla on Monty Pythonin ja Fawlty Towersin ohella brittihuumoria parhaasta päästä.","Hauskuus piilee siinä, että arjen pikku asioista saadaan syntymään katastrofeja."
736,60.0,"Minkälainen sarja The Mentalist olisi, jos se olisi tehty parikymmentä vuotta tai kauemman aikaa sitten? Hankala arvata, sillä The Mentalist on niin tiukasti tässä ajassa. Siitä kielii omalla tavallaan jo The Mentalistin pelätyn sarjamurhaaja Red Johnin käyttämä hymiö; netistä syrjäytyneet kansalaiset tuskin olisivat keksineet antaa murhaajalle moista puumerkkiä.Mentalisti... Someone who uses mental acuity, hypnosis and/ or suggestion. A master manipulator of thoughts and behavior. Eli, kuten sarjan tv-suomentaja, Lauri Mäkelä, asian muotoilee: Havaintoja, hypnoosia ja suggestiota hyödyntävä henkilö. Taidokas ajatuksiin ja käytökseen vaikuttaja. Tätä mentalisti tarkoittaa sanana. Määritelmä on kirjoitettu sarjan joka jakson alkuun mustalle pohjalle valkein kirjaimin. Siinä käytetty kirjasin tuo mieleen tietosanakirjat, ellei jopa niiden verkkopohjaisen version, Wikipedian. Alkutunnuksen minimalistisuus on nykytrendin huipentuma. Kun ennen esimerkiksi jossakin Dynastiassa tai Miami Vicessä kuvaa ja tekstiä pukkasi alkumelodian aikana ruutuun noin puoli minuuttia, The Mentalistissa mennään kahdella värillä, ilman henkilöesittelyjä ja noin parilla nuotilla itse asiaan. Tästä sarjasta ei taatusti jää jälkipolvien kauhuksi rallia, jota isipappa tai äityliini soittaisi joltain ikäkululta CD-platalta omaksi ilokseen.Mentalisti Patrick Jane (Baker) on heti ensi silmäyksestä lähtien himoittavan komea mies, olkoonkin, että hänen nimessään ovat edustettuna kummatkin sukupuolet. Hänen enkelinkiharoidensa päällä melkein näkee sädekehän, ja samalla ei voi olla huomioimatta hänenen klassisen tyylikästä keikari-lookiaan. Sarjan tekijät tietävät kyllä, miten vihjata katsojalle päähenkilön olevan estradeilta tuttu showmies. Visuaaliset vihjeet ovat tärkeitä, sillä dialogi, vaikka onkin pulppuilevaa, ei juuri kerro siitä, millaisia sarjan hahmot ovat yksityisasunnoissaan. Heidän ulkoasunsa paljastaa jotakin, mutta kukaan sarjan vakiokalustosta ei loista joukosta kuin esimerkiksi Peter Falkin legendaarinen komisario Columbo omassa nimikkosarjassaan. The Mentalist on sekin rikossarja. Jollakin käsittämättömälä konstilla entinen lavahuiputtaja Patrick Jane on keplotellut itsensä avustamaan Kalifornian virkavaltaa. Tässä suhteessa sarja kalskahtaa samankaltaiselta kuin Vihjeet hukassa (Psych) tai Yhdestoista tunti (Eleventh Hour). Mainituista ensimmäinen on kuitenkin koomisempi säheltävine hulttiopoika-meedioineen, ja jälkimmäinen taas pökkelö kopio The Mentalistin ideasta. The Mentalist yrittää olla pikkunokkelaa draamaa. Ihan kaikkien mieleen se ei kuitenkaan varmasti onnistu olemaan. Realistista poliisisarjaa kaipaavien ainakin kannattaa pysyä The Mentalistin helposta ja aina aurinkoisesta maailmasta kaukana.Hyvä sarja vaatii monesti sipulimaisesti kerroksista koostuvan päähenkilön, jonka seuraavan kerroksen paljastumista katsoja hinkuaa. Patrick Janen näennäisen paksun keikarinkuoren alla muhii jotakin, jonka laadusta katsoja ei voi olla ihan varma vielä ensimmäisen kauden lopussakaan. Tällaista voisi kutsua jo yleisön piinaamiseksi kiitettävällä tavalla.Ensimmäinen episodi heittää Janen tukalien muistojen keskelle. Poliiseilla on tutkittavanaan kaksoismurha, jonka tekijän jättämät jäljet raapivat Janen muistot pintaan. Hän on menettänyt läheisensä jo aiemmin tälle Red Johniksi kutsutulle rikolliselle. Red Johnin nimi kohoaa esiin useasti pitkin The Mentalistin ensimmäistä kautta. Myös jokaisen jakson nimessä on vähän jotain punaista. Tämän yhden murhaajan kiinniotto ei ole silti kauden ensisijainen päämäärä. Näin ollen The Mentalist poikkeaa esimerkiksi Dexteristä, jossa jokaisen kauden viimeinen jakso on tuonut myös jonkinlaisen päätöksen jollekin pitkään kestäneelle. Poikkeuksellisesti The Mentalistin starttikausi ei myöskään lopu huikean hurjaan cliffhangeriin. Ei sen tarvitse, sillä sarjan yhtenä kulmakivenä vaikuttaisi olevan vähemmän on enemmän -ajattelu. Kun yleisölle annetaan vain tipottain mitä se janoaa, herkusta tulee halutumpi.Parikymmentä vuotta sitten oli tilausta Ihmemiehelle (MacGyver) ja Koira haudattuna (Jake and the Fat Man) -tyylisille jutuille. Nyt päältä kovien kaverien sijaan on tarjolla ihmistuntija, joka tietää näkevänsä kaiken ja käyttää liukasta kieltään yhtä näppärästi kuin jotkut muut asetta. Janen narsismi on ällöttävää, mutta tv:n kykykilpailuissa samankaltaisia tyyppejä pyrkii nykyään esiin vähän väliä.","Janen narsismi on ällöttävää, mutta tv:n kykykilpailuissa samankaltaisia tyyppejä pyrkii nykyään esiin vähän väliä."
737,100.0,"Satuinpa tässä jokin aika sitten löytämään arkistojeni kätköistä sellaisen loistavan draamasarjan kuin Metsolat ja päätin verestää muistiani katsomalla tämän koko 41-osaisen sarjan. Suurimman osan sarjan tapahtumista olin jo ehtinyt unohtamaan, sillä viime katsomiskerrastani olikin vierähtänyt aikaa jo lähes 10 vuotta.Sarjan juonesta: Metsolat oli 1990-luvun alun suosituin kotimainen tv-draamasarja, jota seurasi parhaimmillaan lähes kaksi miljoonaa katsojaa.  Sarja kuvaa kainuulaisen pienviljelijäperheen elämää kesästä 1987 kevättalveen 1994. Antti (Ahti Haljala, 1924-2005) ja Annikki (Helinä Viitanen) Metsola ovat eläkkeellä olevia maanviljelijöitä, joiden lapset ovat jo kauan sitten lähteneet maailmalle. Perheeseen kuuluu Antin ja Annikin lisäksi viisi lasta: taiteilija Risto (Svante Martin), yrittäjä ja entinen maajoukkuehiihtäjä Erkki (Kari Hakala), ruotsissa asuva Heikki (Kim Floor), lääkäri Eeva (Katriina Honkanen) ja pankinjohtajan vaimo Jaana (Jaana Raski). Heidän lisäkseen perheeseen kuuluu vielä Leppävaaran vanha rouva ja Annikin äiti, Maria-mummo (Hellin Auvinen-Salmi). Sarjassa kuvataan hyvin yhteiskunnassa tapahtuvia muutoksia ja niiden suomia mahdollisuuksia. Kunnallispolitiikkaa ja yrittäjyyden kiemuroita kuvataan sarjassa mielestäni hyvin realistisella otteella. Luonnonsuojeluakin sarjassa käsitellään.Ensimmäisen kerran Metsolat esitettiin TV2:ssa vuonna 1993. Alun perin sarjaa tehtiin 21 jakson verran, mutta sarjan saaman erittäin suuren suosion myötä vuonna 1995 siihen tehtiin vielä 18 lisäjaksoa. Tämän lisäksi vielä vuonna 1996 tehtiin Metsoloiden erikoisjakso: Muistojen joulu. Sarjan suosio yllätti myös sen pääosan esittäjät Ahti Haljalan ja Helinä Viitasen, kun ihmiset kutsuivat heitä kadullakin Antiksi ja Annikiksi. He olivat myös todellisuudessa oikea aviopari. Ahti Haljala kuoli 80-vuotiaana vuonna 2005, mutta Helinä Viitanen elää edelleen. Jossain lehtihaastattelussa Eeva Metsolaa esittänyt Katriina Honkanen on myöhemmin kertonut, että ihmiset luulivat häntä ihan oikeaksi lääkäriksi. Sarjan suuri suosio johtuu siitä, että se perustuu tosielämään, eikä siihen ole sotkettu mitään epätodellisia ihmissuhdejuttuja (tyyliin Salatut elämät). Metsoloiden elämä on kuin osa ihan jokapäiväistä suomalaista elämänmenoa. Pääosan esittäjät sopivat mielestäni hyvin rooleihinsa, eikä muissakaan näyttelijöissä ole pahemmin valittamista. Toisin sanoen kaikki näyttelijät ovat hyviä ja sopivat erinomaisesti rooleihinsa. Sarjan ohjaajana toimi herra nimeltään Carl Mesterton, joka tunnetaan myös hiljattain TV:ssä nähdystä hienosta Hovimäki-sarjasta.Metsolat on innoittanut myös monia tutkijoita ja sarjasta onkin julkaistu viisi nyt jo loppuunmyytyä kirjaa. Palkintoja sarjalle on tullut mm. Invalidiliiton Kunniakämmenestä aina Telvikseen asti. Omasta mielestäni Metsolat on yksi parhaimmista 90-luvulla tehdyistä draamasarjoista. Sitä voi siis huoletta suositella kaiken ikäisille ja -kokoisille kotimaisen draaman ystäville.Jos siis et vielä ole tutustunut tähän loistavaan sarjaan, niin nyt olisi jo korkea aika. Sarjan kaikki jaksot on julkaistu VHS-kasetteina ja niitä voi ostaa mm. YLE:n tallennemyynnistä tai lainata kirjastoista ympäri Suomea. DVD:llä Metsoloita ei ikävä kyllä ainakaan vielä ole saatavana, mutta täytyy vain toivoa, että YLE ymmärtää lähitulevaisuudessa korjata asian.Loppuun vielä Metsoloiden motto: ""Aina kannattaa yrittää.""",Sarjassa kuvataan hyvin yhteiskunnassa tapahtuvia muutoksia.
738,80.0,"Alkuperäinen Metsolat-sarja päättyi vuonna 1995, mutta seuraavana vuonna tekijät päättivät vielä ilahduttaa katsojia ja tekivät jouluksi 1996 erikoisjakson, jonka nimeksi tuli Metsolat - Muistojen Joulu. Uusintana jakso on nähty televisiossa ainakin pariin otteeseen, viimeksi 2000-luvun alkupuolella.Jaksossa tapahtuu seuraavaa: Antti ja Annikki ovat toisiltaan salaa päättäneet viettää joulun Leppävaarassa. Perheen yrittäjäpoika Erkki on lähtenyt lankonsa Jaakko Järvenheimon kanssa Moskovaan myymään tamppareita sekä laskettelupaketteja venäläisille. Metsoloiden suku (Erkkiä, Jaakkoa, sekä Heikin perhettä lukuun ottamatta) kokoontuu vielä kerran Leppävaaraan viettämään muistojen joulua.Jaksossa palataan Antin ja Annikin kertomana sota-aikoihin ja muistellaan mm. Annikin veljeä Risto-Mattia, Antin kosintaa ja rekikilpailua. Nuoren Antin roolissa nähdään Eppu Salminen, Anttia lapsena esittää Joni Katajisto ja nuorta Annikkia Anni Huhtakallio. Myös Kari Kaukovaaraa esittänyt loistava Juha Hyppönenkin vilahtaa parissa kohtauksessa. Ja vilahtaapa eräässä sotamuistelukohtauksessa muuten myös nykyisin Salatut elämät -sarjan Ismona tutuksi tullut näyttelijä Esko Kovero.Sota-aikaan sijoittuvat muistelukohtaukset on toteutettu hienosti ja Anttia sekä Annikkia nuorina esittävät näyttelijät (Eppu Salminen ja Anni Huhtakallio) tekevät myös hyvät roolit. Ohjaaja on alkuperäisestä sarjasta tuttu Carl Mesterton, joka hoitaa tämänkin ohjauksen tuttuun tyyliin hyvin. Kiva oli nähdä, että lähes kaikki alkuperäisen sarjan näyttelijät on saatu mukaan tähän erikoisjaksoon. Jakson tunnelma on nimensä mukaisesti iloisen jouluinen, mutta silti myös jokseenkin haikea, sillä tähän jaksoon päättyi aikoinaan yksi suomalaisen televisiohistorian suosituimmista draamasarjoista. Vuonna 1997 ilmestyi vielä yksi Metsolat-kirja: ""Uusi tie"", joka sisältää tämän joulujakson sekä tapahtumia, joita ei televisiossa nähty.Koska Erkin ja Jaakon näyttelijät Kari Hakala ja Esko Raipia eivät enää mukaan lähteneet, niin heidän hahmoilleen kehitettiin tuo Moskovan matka.",Tähän päättyi aikoinaan yksi suomalaisen televisiohistorian suosituimmista draamasarjoista.
739,100.0,"Miami Vice on se legendaarinen poliisisarja, joka määritteli muodin 1980-luvulla, nosti pinnalle uusia tähtiartisteja ja antoi tv-sarjoille elokuvallisen muodon. Miami Vice myös tehtiin sellaisella tyylillä että erottuu omaksi ilokseen poliisisarjojen harmaasta massasta. Voisi myös luulla että aika on ajanut Vicen ohi sillä sarjan tyyli nojaa vahvasti 80-lukuun, mutta kyllähän sarja kestää vertailun tämän päivän jeparisarjoihin.Sarja lähtee käyntiin mainion pilottijakson Brother's Keepersin myötä. Miamin huumepoliisissa toimiva Sonny Crockett (Don Johnson) on henkisesti kuilun partaalla oleva kyttä, joka on menettänyt partnerinsa ja poliisityön hintana on ollut avioliitto. New Yorkista kotoisin oleva Tubbs (Philip Michael Thomas) tutkii veljensä murhaa ja jäljet johtavat Miamiin. Odotetusti näiden kahden onnennokkijan tiet kohtaavaat aluksi ristiriitaisissa merkeissä mutta pian yhteistyö alkaa tuottaa hedelmää. Muita henkilöhahmoja ovat mm. poikien pomo Castillo, joka tulee entisen tilalle ja naispoliisikaksikko Gina ja Trudy.Idea Miami Viceen syntyi tekijöiltä MTV Cops-paperilapun ja rahanpesusta kertovan lehtiartikkelin avulla. Sarja olikin sitten napakymppi sillä pastellisävyisiin vaatteihin pukeutuneet poliisit jaksavat viihdyttää vuosi toisensa jälkeen. Crockettin ja Tubbsin näyttelijät vetävät roolinsa hyvin, vaikka hahmot ovat kliseisiä. Johnson onnistuu tuomaan rooliinsa sitä tarvittavaa renttumaisuutta ja Myös Philip Michaelissa on karismaa. Ensimmäisellä tuotantokaudella nähdään tukku vierailevia näyttelijöitä ja heidän joukossaan myös sellaisia jotka myöhemmin nousivat kuuluisiksi kuten Ed O'Neill, Bruce Willis ja Ving Rhames.No mikä tässä on niin mahtavaa? Jaksot ovat otteessaan pitäviä ja tunnelmallisia eikä ensimmäiselle kaudelle ole osunut yhtään heikkoa jaksoa. Tunnelmaa luomassa on tärkeänä osana musiikki joka on syntikkaguru Jan Hammerin säveltämää. Miehen parhaimmistoa sarjassa kuultavista kappaleista ovat itse sarjan theme ja Crockett's Theme. Välillä kuullaan myös tuon ajan hittimusiikkia kuten Phil Collinsia, Gren Freyta ja Pointed Sistersia. Kyllä kelpaa!Kyllä Miami Vice on alansa klassikko, sitä ei voi kiistää. Jos 80-luku on sydäntä lähellä niin silloin on myös Miami Vice. Universal on tehnyt todellisen kulttuuriteon julkaistessaan Vicen ensimmäinen tuotantokauden dvd-muodossa. Boksin ulkonäkö ei ole paras mahdollinen kansiin upotettavan muovin ansiosta. Onneksi sisältö onkin täyttä timanttia sillä jaksot loistavia ja ekstratkin ovat viihdyttäviä vaikka ovatkin vain pintaraapaisuja. Nyt vain toivomaan että myöhemmätkin kaudet julkaistaan.","Kyllä Miami Vice on alansa klassikko, sitä ei voi kiistää."
740,100.0,"Omistan Miami Vicen kaudet 1-4 ja isoveljellä on sitten ne kaikki ja hänhän ei tietenkään suostu antamaan minulle 5. tuotantokautta lainaan, joten pitää kai sekin sitten hankkia itselleni. No niin itse asiaan. Tiesin, että sarja oli saanut paljon kehuja monelta taholta, joten toivoin, että sarja olisi jotain todella mullistavaa. En erehtynyt luuloissani ja nyt kun olen katsonut sarjan 1. tuotantokauden kolme kertaa on aika rustata siitä arvostelu.En ala juonesta sen enempää selittämään, kun se on hienosti jo kerrottu edellisessä arvostelussa, mutta sen sanon, että sarjan pilottijakso jää historiaan loppunsa ansiosta. Phil Collinsin ”In the Air Tonight” soi taustalla, kun Crockett ja Tubbs ajelevat Miamin yössä ja aikovat tasata tilit huumepomo Calderonen kanssa. Pilottijakson jälkeen tulee perä perään mitä mahtavimpia jaksoja, joissa on tuttuja vierailijoita, kuten Pam Grier ja nuori Bruce Willis. Tuotantokauden parhaimpiin jaksoihin kuuluu The Maze, Evan, Brother’s Keeper, Smuggler’s Blues (vierailijana Eaglesin Glenn Frey). Sitten mielipiteisiin. MV on ehdottomasti maailman paras sarja mitä maa päällään kantaa. Jotkut ovat samaa mieltä ja jotkut sitten ei. Se mikä tekee Miami Vicesta parhaan sarjan ovat mm. kauniit naiset, autot, Don Johnsonin ja Michael Thomasin kemia ja tietty muoti ja pastellivärit. Sarjan muotihan mursi paljon seiniä ja ihmiset alkoivat ottamaan pukeutumiseensa mallia Crockettin ja muiden pukeutumisesta.Sarjassa on toimintaa riittävä määrä, vaikka sarja ei olekaan pelkkää räiskintää. MV on enemmänkin rikosdraama kuin toimintaa. Suurin osa toimintakohtauksista on hidastettu, joka luo tiettyä mahtavuutta. Crockett kääntymässä juuri viime hetkillä ampumaan pahiksen. Aah…Don Johnson on sarjan kantava voima Edward James Olmosin rinnalla. Crockett on rähjäinen rantapummikyttä, jonka avioliitto on hajonnut hänen työnsä takia. Crockett pitää yllään myös sarjan hienoimpia vaatteita ja ajaa Ferrari Daytonalla, Rayban Fayfairerit päässään. Olmos taas on kylmän viileä Castillo, joka vetää naruja poliisiasemalla. Mieheltä ei paljon tunteita löydy ja se huomataan pian. Kyllähän Thomaskin hyvää työtä tekee, mutta jää näiden kahden varjoon.Miami Vicea voi suositella kaikille ihmisille, jotka pitävät poliisisarjoista, mutta voin sanoa, että tämä ei ole ihan tavallinen kyttäsarja. Kiitos Michael Mannille ja Anthony Yerkovichille, kun he loivat tämän parhauden","Maailman paras sarja, loistavalla tunnelmalla."
741,90.0,"Menestynyt komediasarja Miehen puolikkaat (Two and a Half Men) starttasi taipaleensa vuonna 2003 ja valloitti välittömästi katsojiensa sydämet. Sarjan keksijät Chuck Lorre ja Lee Aronsohn olivat jo ennen käsittelyn alla olevaa spektaakkelia kokeneita käsikirjoittajia. Lorre on muunmuassa ansioitunut Dharma & Greg -sarjan luojana.Rantahuvilassaan huolettomasta elämästään nauttiva Charlie Harper (Sheen) kokee epämieluisan yllätyksen, kun kesken sänkykamarisession hänen kiropraatikkoveljensä Alan (Cryer) soittaa ja kertoo juuri eronneensa vaimostaan. Pian murheen ja järkytyksen murtama Alan ja hänen poikansa Jake (Jones) jo paukahtavatkin asumaan iltapäivädrinkeistä pitävän Charlien hulppeaan poikamiesboxiin. Sarjassa seurataan näiden kolmen henkilön elämää saman katon alla. Veljeksien itsekeskeinen ja ikinuori äiti, Evelyn Harper (Taylor), käy säännöllisin väliajoin horjuttamassa poikien arjen tasapainoa ja on näkyvänä hahmona pääesittäjien ohella. Myös Charlien yhdenyön jutusta syntynyt stalkkeri Rose (Lynskey), teräväsuinen taloudenhoitaja Berta (Ferrell) ja Alanin ex-vaimo Judith (Hinkle) ovat perushahmoja ensimmäisen tuotantokauden jaksoissa.Kyseessä on mainio sitcom, eli tilannekomiikkaan voimavaransa perustava komediasarja. Heti ensimmäisestä pilottijaksosta lähtien on selvää, ettei Miehen puolikkaista pysty olemaan pitämättä - tai sitten harvojen ihmisten kohdalla juuri päin vastoin. Nokkelat dialogit, hienosti sarjaa eteenpäin vievä käsikirjoitus ja monipuolinen hahmogalleria takaavat sarjalle pitkän elämän. Jos vertauskohtauksia muihin amerikkalaissarjoihin haluaa etsiä, lienee ainakin Lorren kyhäilemä Dharma & Greg yksi tällainen. Sarja on valmiiksi naurettu, joka joissain tuotoksissa on allekirjoittanutta ärsyttänyt, mutta hyvissä komedioissa kyseinen lisäys toimii ainoastaan vahvisteena. Huumori on kepeää ja vaikka käsittelyn alla on välillä vakaviakin aiheita, osataan liikaa dramaturgiaa vältellä. Ja vastavuoroisesti Miehen puolikkaat ei ole pelkkää vitsitykitystä kohtauksesta toiseen, vaan sarjassa osataan huomioida myös jatkuvuus juonen muodossa. Osa sivujuonista voisi oman makuni mukaan jatkua hieman pidempäänkin, mutta 1. tuotantokaudessa vierailevat hahmot saavat ruutuaikaa maksimissaan kahden jakson ajan. Mieluummin silti näin, kuin että samoja asioita vatvottaisiin tylsien sivuhahmojen kera liiallisuuksiin.Kuten jo mainituksi tulikin, ovat sarjan henkilöhahmot erittäin kiinnostavia. Oma suosikkini, sitoutumiskammoinen hulivili-veli Charlie, saa sovinistisuudellaan huumorintajuiset katsojat helposti puolelleen. Charlie Sheen sopii hyvin hahmonsa sisään ja toimii komedian lähettiläänä saumattomasti, vaikkei muuten lempinäyttelijöihini kuulukaan. Veljeänsä merkittävästi aikuismaisempaa Alania näyttelevä Jon Cryer onnistuu sympaattisen isän roolissa. Vaikka hän toimiikin perheen järjen äänenä ja hissukkana, ei liikaa tosikkomaisuutta korosteta, vaan annetaan mahdollisuus myös ajoittaiseen revittelyyn. Angus T. Jones on 1. tuotantokaudessa vasta 10-vuotias ja näyttelee itsensä ikäistä Jakea. Hauskoja one-linereita viljelevä nuori mies laukoo vuorosanansa aidosti ja jännittämättä. Sarjan pääkolmikon hahmojen suhteet kehittyvät jaksojen kuluessa, ja varsinkin Charlien kehitykseen näytetään selvästi panostettavan.Sivuhahmot ovat komediasarjoissa äärimmäisen tärkeitä ja voivat onnistuessaan olla pääsyy ohjelman katsomiseen. Miehen puolikkaat hoitaa tämän osa-alueen täyden kympin arvoisesti. Holland Taylorin tulkitsema Evelyn on juuri näyttelijänsä ansiosta suorastaan maaginen komediahahmo. Jo ilmeillään ja äänenpainollaan Taylor saa hahmonsa syttymään tuleen. Yhtään heikommaksi ei jää vähintään yhtä suorasanainen taloudenhoitaja Berta, joka heittää loistavan tylyttävää läppää kaikista tielleen sattuvista ihmisistä. Conchata Ferrell saa vähäisiin repliikkeihinsä peilattuna katsojakunnan repeilemään nauruun sarjan kovimmalla prosentilla. Marin Hinklen esittämä Judith the ex-wife on näkyvistä hahmoista ainoa, josta on tehty tahallaan tympeä ja hauskat kohtaukset naisen puolesta ovat vähäiset. Ikävä kyllä näyttelijättären suoritustakaan ei voi isoin kirjaimin kehua. Melanie Lynskey vaikuttaa Rosen-roolissa oikeasti kajahtaneelta naapurin tytöltä, mutta on samalla viaton, mystinen ja viehättävä kuvatus, jonka menoa on miellyttävä seurata.Charliella on sarjassa uusi kuuma nainen lähes jokaisessa jaksossa, joten miehet ainakin saavat silmänruokaa isolla kauhalla jaettuna. Jopa Megan Fox pyörähtelee yhden jakson verran vähissä vaatteissa ja bikineissä. Kahden jakson verran ruutuaikaa saava Jenna ""Dharma"" Elfman oli täydellinen valinta (jopa liian hyvä) omaan pieneen rooliinsa, sillä tuon kahden tuotoksen verran nainen jätti muut näyttelijät tylysti karismansa jyrän alle.","Nokkelat dialogit, hienosti sarjaa eteenpäin vievä käsikirjoitus ja monipuolinen hahmogalleria takaavat sarjalle pitkän elämän."
742,80.0,"Fire and Ice - Tulen ja jään maa floppasi aikoinaan niin pahasti teattereissa, että Ralph Bakshin oli vaikeuksia saada rahoitusta suunnittelemilleen projekteille vielä vuosikausia myöhemmin. Eräässä vaiheessa mies oli ehtinyt luonnostelemaan filmatisointia J.D. Salingerin Sieppari ruispellossa -klassikosta, mutta koko juttu kuivui kokoon kirjailijan kieltäydyttyä myymästä tälle oikeuksia teokseensa. Pisimmälle miehen monista suunnitelmista pääsi aikansa teinielokuville virnuileva Bobby's Girl, jonka rahoitus katkesi lopulta aiheesta kiinnostuneen tuotantoyhtiön johdon vaihduttua nuivempaan. Ralph suunnitteli näillä main useiden karvaiden epäonnistumisten jälkeen jäävänsä jo kokonaan eläkkeelle, kunnes tälle tarjottiin yllättäen mahdollisuutta Rolling Stonesin Harlem Shufflen osittain animoidun musiikkivideon ohjaamiseen.Näin jälkikäteen tuo kyseinen musiikkivideo taitaakin olla kaikkein muistettavinta, mitä yhtyeellä oli kyseisen kappaleen suhteen tarjota. Animaatiosta kyseisessä pätkässä oli pääosin vastuussa kaveri nimeltä John Kricfalusi, kanadalainen pitkälle itseoppinut animaattori ja kapinallinen, joka lähti 70-luvun lopulla Kaliforniaan toteuttaakseen unelmansa kokonaisesta urasta animaation parissa. American Pop oli Kricfalusin ensimmäinen yhteistyö Ralph Bakshin kanssa, jonka leivissä ja opissa mies tuli vähä vähältä saamaan yhä huomattavampaa roolia ja nousemaan lopulta vanhan mestarin rinnalle ohjaajaksi asti.Mighty Mouse: The New Adventuresin oli tarkoitus olla Ralph Bakshin ja kumppaneiden loistelias paluu televisiopiirrettyjen pariin. Ennen pitkien elokuvien pariin siirtymistään Bakshi oli työskennellyt Terrytoonsilla erilaisten animaatiolyhäreiden parissa ja yksi firman suosituimmista hahmoista oli Teräsmiestä parodioiva Mighty Mouse, joka tunnettiin erityisesti tavastaan yhdistellä humoristisesti piirrettyä slapstickiä ja laulettua operettia. Kyseinen piirretty ei koskaan ollut yhtä suosittu kuin ajan muut jättiläiset, mutta kun Ralph Bakshi eräässä tapaamisessa muuan amerikkalaisen televisiokanavan johdon kanssa vihjasi omistavansa oikeudet hahmoon, oli rahoitus kokonaista sarjaa varten kerralla taattu.Lopullinen tuotos on vähintään yhtä paljon John Kricfalusin kuin Ralph Bakshinkin näköinen komediapaukku. Mighty Mousea tehtiin vain 19 jaksoa, joista jokainen episodi koostuu kahdesta lyhyemmästä pätkästä, joita ei periaatteessa ole käsikirjoitettu perinteiseen tapaan vaan pääpaino on ollut humoristisessa toiminnassa ja luovassa hulluttelussa. Päähenkilö on edelleen supersankareita sarkastisesti parodioiva Mighty Mouse sekä tämän  hiirikaupungissa pienessä tehtaassa työskentelevä alter ego on Mike Mouse, jota kukaan ei luonnollisesti arvaa siksi samaksi viittaheppuliksi. Tyypillisesti Mighty Mouse päätyy pelastamaan yhä uudestaan sydänkäpystään Pearl Pureheartia erilaisten supervihollisten kynsistä, mutta sarjalla ei varsinaisesti sen pitemmälle ole yhtä ainutta kiveen hakattua formaattia. Mitä tahansa voi tapahtua.Nykymaailman ihmeisiin tottunut ei ehkä ensisilmäyksellä noin vaan osaakaan arvata miten vallankumouksellinen piirretty Mighty Mouse: The New Adventures on aikoinaan ollut. Kasarillahan kaikki televisioon asti päätynyt animaatio oli pitkälti lelufirmojen ohjauksessa halpamaissa valmispaloista tuotettua poliittisesti korrektia ja pienille lapsille suunnattua liukuhihnaroskaa, Mighty Mouse taas ei käytännössä yritä myydä yhtään mitään kenellekään, äärimmäisen tasokas animaatio on naurettavuuksiin asti ilmaisuvoimaista, meno parhaimmillaan suorastaan anarkistisen kahelia ja huumori todella riskiä sekä epäkorrektin aikuismaista. Tekoaikaan näin ikimuistoisen villiä ja tasokasta piirrettyä ei näköradiossa varmaan oltu lännessä nähtykään. Kaikista tämän tekijöistäkin on käytännössä sittemmin tullut valtavan isoja kihoja alallaan.Tässä esimerkiksi yksi omista suosikkijaksoistani aivan sarjan elinkaaren loppupäästä: Mighty Mouse on jäänyt ansaan televisioon ja keskelle vanhoja piirrettyjä. Koko erilaisia tyylejä keskenään sekoittava episodi on omistettu Disneyn, Hanna-Barberan, animejuttujen ja monen muun tämän tekijöiden vierastaman genrensä tuotoksen parodioinnille. Väliin on tietysti muistettu heittää myös jokunen kiero monimielisyyskin: erään klassisen piirroshahmon nimi esimerkiksi on väännetty ""thunderstickiksi"", joka on siis synonyymi penikselle. Itse olin tässä kohtaa niin hölmistynyt, että jouduin kelaamaan muutamaan otteeseen takaisin, mutta kyllä se siellä on.Sekopäisen huumorin ja loistavan animaation lisäksi Mighty Mousen ehdottomana vahvuutena on mainittava ääninäyttelyn jo itsessään naurattava huikea taso. Katsokaapa erityisesti ensimmäinen jakso, jossa nykyajan Disney-sivuhahmoista tunnettu nuori Patrick Pinney tekee elämänsä övereimmän roolin mielipuolisena superpahiksena. Yhtenä vitsinä Pinney kuullaan myös Mighty Mousen äänenä, joten kaveri on parhaimmillaan joutunut käymään melkoisen lennokasta yksinpuhelua äänityskopissa. Vaihtoehtoisesti muutamaa jaksoa myöhemmin Rocky IV:sta tuttu Michael Pataki revittelee lehmänä.Olen tappanut aivan liikaa aikaa ja aivosoluja päästäni tämän sarjan parissa, mutta näin hauskaa ja kekseliästä animaatiota kelpaakin nauttia enemmän kuin laki sallii. Harmi vain, että tässä on yksi ainut todella paha ja  sukkelaan eteen tuleva ongelma, jota ei pääse millään fanipoikakaan yli eikä ympäri. Näin kovan luokan animaation tuottaminen on nimittäin kauhean kallista ja aikaa nielevää puuhaa, joten tekijät ovat päätyneet vähintään joka kolmannessa jaksossa vain kierrättämään vanhaa materiaalia alkuperäisistä lyhäreistä, lopussa myös sarjasta itsestään. Monessa muussa piirretyssä on vuosien varrella harrastettu samaa, mutta ei samanlaisessa mittakaavassa kuin Bakshin Mighty Mousessa. Se on kuulkaas tosi hanurista.",Harmittavasti Mighty Mousea ei nykyäänkään muisteta sen mullistavasta vaikutuksesta genreensä vaan naurettavasta kohusta joka tappoi koko sarjan.
743,90.0,"Chris Carter tuli kuuluisaksi luomastaan suositusta TV-sarjasta X-Files. Kun X-Filesin neljäs tuotantokausi pyöri vuonna 1996, samalla Carterilta ilmestyi toinenkin sarja. Kyseessä oli mysteerinen rikossarja Millennium. Yleisö koki Millenniumin jotenkin liian perinteisenä sarjana, eikä se sitten kannattanut. Millennium päättyi kolmanteen tuotantokauteen vuonna 1999. Millenniumin synkät sävyt ja melankolinen ilmapiiri iskivät kuitenkin minuun.Millennium alkaa siitä, kun hermoromahduksen kokenut entinen FBI:n profiloija Frank Black (Lance Henriksen) muuttaa perheensä kanssa Seattleen uuteen taloon. Frank pääsee kokelaaksi Millennium-ryhmään, joka tarjoaa poliisille konsultaatioapua erikoisissa murhatapauksissa. Frankilla on kyky nähdä sama, jonka murhaajakin näkee, ja hän joutuu sen takia omistautumaan työlleen.Vaikka Millennium alun perin tehtiinkin pelottelemaan vuosituhannen vaihteella, niin kuitenkin se jaksaa iskeä yhä. Toinen tuotantokausi alkoi pelotella maailmanlopulla sitten toden teolla, mutta tämä ensimmäinen tuotantokausi keskittyy enemmän raakojen murhatapausten tutkimiseen. Tunnelma on välillä hyvin piinaava ja jaksot ovat usein oikeasti pelottavia. Synkät sävyt ja veriset murhat tuovat mieleen David Fincherin loistavan Se7enin, jonka tunnelmaa Millennium yrittää onnistuneesti tavoitella. Vaikka sarjassa onkin mukana pieniä yliluonnollisia elementtejä, ovat mielipuoliset ihmiset kuitenkin lopulta tekojen takana. Joskus meno muistuttaa hieman X-Filesia, mutta Millennium on kuitenkin paljon realistisempi, eikä ole mitään tieteishömppää. Kerronta on hyvin tehokasta ja tällaista menoa uskoisi ihan elokuvaksikin. Leikkaaja on kyllä tehnyt uskomatonta työtä, kun katselee miten Frankin näyt on liimattu mukaan. Hyytävä tunnelma iskee luihin ja ytimiin.Ensimmäisen tuotantokauden kaikki 22 jaksoa ovat varsin onnistuneita. Toki muutama heikompikin esitys löytyy joukosta, mutta yleisesti ottaen taso on hyvin korkealla. Jokainen jakso sisältää erillisen tarinan, eikä tässä ensimmäisessä tuotantokaudessa ollut mukana vielä kunnon taustajuonta. Jaksot alkavat aina lainauksella, joka on tullut jonkun kuuluisan ajattelijan suusta tai sitten se löytyy Raamatusta, varsinkin Jobin kirja on ahkerassa käytössä. Jaksot tutustuttavat meidät synkkään maailmaan, jossa mielipuoliset ihmishirviöt toteuttavat sairaita fantasioitaan. Nämä ihmishirviöt ovat meidän keskuudessamme ja sellainen voi olla vaikka apteekkari tai lapsia tien yli auttava liikennevahti. Kuitenkin Frankin koti on täynnä lämpöä, rauhaa sekä iloisia hetkiä. Frank yrittää pitää tyttärensä pois maailman pahuuden ulottumattomista ja pitää suhteensa aviovaimoonsa Catherineen (Megan Gallagher) toimivana. Millennium on niin synkkä, että se todellakin tarvitsee näitä kohtauksia keltaisessa talossa.Jaksot ovat hyvin piinaavia ja huumoria näissä ei näy oikeastaan yhtään. Tarinat ovat myös hyvin surullisia sekä koskettavia. Esimerkiksi insestiaiheinen The Well-Worn Lock, kurjista kotioloista lähteneen maalaistytön tarina The Wild and the Innocent sekä perheensä menettäneen perheenisän satuttava kertomus Covenant edustavat Millenniumin koskettavimpia sekä samalla ensimmäisen kauden parhaita jaksoja. Myös monia muita mainitsemisen arvoisia jaksoja riittää tältä loistavalta ekalta kaudelta. Tämän TV-sarjan uskottavuutta lisää Lance Henriksenin uskomattoman vakuuttavasti tulkitsema Frank Black, jota ei roolisuorituksena voi ollenkaan liikaa kehua.",Ensimmäinen tuotantokausi keskittyy enemmän raakojen murhatapausten tutkimiseen.
744,80.0,"Millenniumin ensimmäisessä tuotantokaudessa Lance Henriksenin tulkitsema Frank Black tutki omalla näkijänkyvyllään erikoisia murhatapauksia. Frank siis pystyi näkemään saman kuin murhaaja. Hiljainen mies oli erittäin omistautunut työlleen, mutta yritti pitää myös perhe-elämänsä kunnossa. Hän liittyi Millennium-ryhmään, joka antaa poliisille konsultointiapua erikoisissa murhatapauksissa. Oikeastaan ensimmäisessä tuotantokaudessa ei ollut kunnon pääjuonta, vaan jaksoissa oli aina erillinen tarina. Ensimmäisen tuotantokauden viimeinen jakso Paper Dove jäi sen verran jännittävään kohtaan, että piti se toinenkin tuotantokausi tilata. Tätä Millenniumin toista tuotantokautta pidetään sarjan parhaimpana, mutta minä jäin ikävöimään ensimmäisen tuotantokauden synkkiä murhatapauksia ja järkyttäviä ihmishirviöitä.Sarja koki aikamoisen muutoksen vuonna 1997, kun toinen tuotantokausi alkoi pyöriä TV:ssä. Frankin kyky sai vähän antaa tietä Millennium-ryhmälle, kun Millenniumille päätettiin antaa enemmän tilaa. Mikä tämä salaperäinen järjestö oikeastaan onkaan? Sarja rupesi myös pelottelemaan maailmanlopulla ja jaksot onnistuneesti luovatkin tulevan uhkaa. Nyt maailma ei ole tuhoutumassa roskiin tai temppuileviin tietokoneisiin, vaan meidän ihmisten pahuus on se ratkaiseva tekijä. Tällä tuotantokaudella Raamatun tekstit toimivat hyvin mystiikan antajana. Frank muuttaa erilleen vaimostaan Catherinesta (Meghan Gallagher) tuotantokauden alussa, joten ensimmäisestä tuotantokaudesta tutut, synkkään ilmapiiriin valoa tuovat keltaiseen taloon sijoittuvat kohtaukset on jätetty pois. Käsikirjoittajat ovat onneksi laittaneet huumoria peliin, että meno ei olisi liian synkkää. Kaiken sekamelskan keskellä Frank yrittää olla hyvä isä pienelle tyttärelleen ja pitää hyvät välit asumuserossa olevaan vaimoonsa. Yliluonnollisia sävyjä lisättiin ja sarjaan ilmestyi enkeleitä sekä demoneita.Millennium – Season 2 on kuitenkin hienoa tavaraa, vaikka muutoksia ensimmäiseen kauteen onkin havaittavissa. Mukana on 23 jaksoa, jotka sisältävät vaikka mitä. Mukana on ensimmäisestä kaudesta tuttua murhan selvittämistä sekä Millennium-ryhmän salaisuuksia. Mukana on myös pari mustalla huumorilla kuorrutettua jaksoa, Jose Chung's Doomsday Defence ja Somehow, Satan Got Behind Me. Molemmat ovat selvästi kokeellisia jaksoja, mutta harvinaisen hyvin toimivat. Ainakin jälkimmäinen on jopa tämän tuotantokauden yksi parhaista jaksoista. Jaksot paranevat tuotantokauden loppupäässä ja kaksiosainen finaali on koko sarjan upeinta antia (kolmatta tuotantokautta en ole kuitenkaan vielä nähnyt). Mitään hirveän huonoa jaksoa ei ole saatu mukaan, mutta mielestäni mukana on liikaa keskitasoisia jaksoja. Kuitenkin kokonaisuutena Millenniumin toinenkin kausi on aika hieno teos. Jaksot katselee mielenkiinnolla läpi ja ne voi tarkistaa jopa uudelleenkin.Chris Carterin aika meni vuosien 1997–1998 aikana X-Files –elokuvan parissa, niinpä hän ei ehtinyt kirjoittaa Millennium-jaksoja. Glen Morgan ja James Wong suostuivat ottamaan sarjan vastuulleen ja he kirjoittivat yhteensä 12 jaksoa tällä tuotantokaudella. He muuttivatkin sarjan tällaiseksi suureksi mysteeriksi, eikä se välttämättä ollut mikään ihan huono juttu. Sarja rupesi hieman muistuttamaan jopa X-Filesia, mutta paranormaaleita ilmiöitä ei ole mukana kuitenkaan niin paljon, vaan kokonaisuutta voisi kutsua enemmänkin myyttiseksi. Sarjasta tehtiin myös elokuvamaisempi, kun jaksot kuvattiin laajakuvamuotoon. Myös kokenut, TV-sarjoja pääasiassa ohjannut, Thomas J. Wright on panostanut tähän sarjaan toisella tuotantokaudella ja hän kyllä osaa ohjata.Pääosaa esittävä Lance Henriksen ei tietämäni mukaan hirveästi innostunut sarjan muutoksista, mutta heppu kuitenkin näyttelee erinomaisesti. Hän olisi ehdottomasti ansainnut Frank Blackin roolista paljon enemmän huomiota. Terry O'Quinn ei ollut mikään erikoinen ensimmäisessä tuotantokaudessa, mutta tässä toisessa hän suorastaan loistaa. Hän esittää Frankin työkaveria Millennium-ryhmässä nimeltä Peter Watts. Frank saa toisen tuotantokauden aikana avukseen Millennium-ryhmälle myös työskentelevän Lara Meansin, jolla on myös oma ihmeellinen kyky. Kristen Cloke sopii hyvin tuohon rooliin, häneltä löytyy ulkonäköä sekä näyttelijänkykyjä. Frankin Catherine-vaimona nähtävä Megan Gallagher tekee myös hyvää työtä, ja kehuja pitää antaa myös 6-vuotiaalle Brittany Tipladylle, joka on todella luonteva roolissaan Frankin tyttärenä.",Parhaimmillaan hyvin pelottavaa tavaraa ja hyytävän kolkko tunnelma iskee täysillä.
745,70.0,"Arvostelu sisältää spoilereita Millenniumin toista kautta koskien. Arvostelu on hieman ylipitkä, sillä kirjoittaja on suuri Millennium-fani, mutta mitään ei ole onneksi pakko lukea.Millennium alkoi vuonna 1996 suuren hypen saattelemana. Chris Carterin nimi oli silloin kuumaa kamaa. Samaan aikoihin X-Filesin kulta-aikojen kanssa Chris Carter kynäili maailmanlopun fiiliksiä tavoittelevan ja vuosituhannen vaihteella pelottelevan sarjan Millenniumin. Ensimmäisen tuotantokausi alkoi tilanteesta, jolloin näkijän kykyjä omaava entinen FBI:n profiloija Frank Black (uskomattoman vakuuttava Lance Henriksen) muutti perheensä kanssa Seattleen ihanaan taloon ja uuden rauhallisemman elämän piti alkaa. Kykynsä vuoksi Frank joutui kuitenkin panostautumaan työlleen ja hän liittyi maailmanloppuun uskovaan Millennium-ryhmään, joka antaa poliisille apua vaikeissa murhatapauksissa. Ensimmäinen kausi koostui 22 aika erillisestä jaksosta, joissa oli aina oma sarjamurhaajatarina. Maailmanlopun tunnelma ja epätoivon fiilis saatiin aikaan ihmisten pahuudella. Toisella tuotantokaudella Frank erosi vaimostaan Catherinesta ja Millennium-ryhmän todellinen luonne alkoi paljastua Frankille. Sarjaan tuli mukaan uskonnollista mystiikkaa, yliluonnollisuutta ja kunnollista pääjuonta. Siinä sarjan tyylikin hieman muuttui, mutta synkät sävyt ja pessimistinen maailmankuva pysyivät samoina. Millenniumin tarina tavallaan päättyi toisella tuotantokaudella, mutta sarjaa tehtiin kuitenkin vielä kolmas tuotantokausi.Millenniumin toisen tuotantokauden lopussa maailmalle levisi Marburg-virus, joka tuhosi suuren määrän ihmisiä, joista yksi oli Frankin vaimo. Nyt Frank asuu yhdessä Jordan-tyttärensä kanssa. Millennium-ryhmään Frank ei voi enää luottaa, joten hän tekee taas Washingtonissa töitä FBI:lle. Hän ystävystyy nuoren FBI-agentin Emma Hollisin (Klea Scott), jota vainoavat omat menneisyyden traagiset tapahtumat, kanssa. Välillä juttuihin sotkeutuu Millennium-ryhmäkin, jonka todellisen pahuuden Frank ja Emma onnistuvat välillä huomaamaan. Frankin entisestä työkaverista Peter Wattsista (Terry O'Quinn) on muuttunut pahis, jota Frank syyttää vaimonsa kuolemasta. Frankilla on kyky nähdä murhaajan mieleen, minkä vuoksi hän joutuu vastoinkäymisistä huolimatta osallistumaan työhönsä.Toisella tuotantokaudella käsikirjoittajapuoli uudistui, kun Chris Carterin piti keskittyä muihin asioihin (mm. X-Files -elokuva). Käsikirjoittajapari Glen Morgan & James Wong muuttivat hieman sarjan mainitsemaani suuntaan. Mukaan oli tullut huumoriakin, mutta tunnelma oli jopa ensimmäistä tuotantokautta epätoivoisempi. Kolmannen kauden piti palata takaisin ensimmäisen tuotantokauden sarjamurhaaja tarinoihin ja Carter palasi kirjoittamaan kaverinsa Frank Spotnitzin kanssa kolme jaksoa. Täydellinen muutos takaisin ensimmäisen kauden tyyliin oli kuitenkin mahdotonta, joten kolmas kausi sisälsi sitä sun tätä. Mukaan oli tungettu toiselta tuotantokaudelta tuttua Millennium-ryhmää koskevaa mytologiaa, joka ei tietenkään ollut yhtä terävää, pientä yliluonnollisuutta sekä erillisiä sarjamurhaajatarinoita.Kolmatta kautta pidetään sarjan heikoimpana, niin kuin minäkin teen, mutta ei tämä mitään huonoa tavaraa kuitenkaan ole, harmittavan epätasaista kylläkin. Sarjan johtokäsikirjoittajiin kuului kolmannen kauden alussa ainut jokaiselle kaudelle jaksoja kirjoitellut Chip Johannessen ja kokonaan sarjan ulkopuolelta revitty Michael Duggan. Duggan onneksi ymmärsi jättää sarjan (tai onhan potkutkin mahdolliset, en tiedä asiasta), kun oli kirjoittanut kaksi jaksoa ja Johannessen oli yksin johdossa kahdeksannesta jaksosta alkaen. Johannessen sai hyviäkin jaksoja kirjoitettua, mutta mikään erikoinen käsikirjoittaja hän ei ollut. Kolmannen kauden parhaat käsikirjoittajat ovat synkkiä ihmismielen tutkimuksia harrastava Patrick Harbinson sekä erilaisia jaksoja kirjoitteleva Michael R. Perry, jotka molemmat kirjoittivat tälle kaudelle neljä hienoa jaksoa.Toisen tuotantokauden lopun vuoksi kolmas kausi oli vaikea aloittaa. Kauden kaksiosainen aloitus, The Innocents ja Exegis, ovat aika epäonnistunutta tavaraa. Taso kuitenkin nousee heti sen jälkeen kolmannella jaksolla TEOTWAWKI, jota on syytetty Columbinen high schoolin massamurhan yhdeksi innoittajaksi. Joka tapauksessa aika hyvä jakso. Muita hyviä jaksoja ovat mm. huumoripitoinen Halloween-spesiaali ...Thirteen Years Later, Millennium-ryhmän salaisuuksia ruotiva Collateral Damage, arkkivihollinen Lucy Butlerin comeback Antipas ja pedofiliaa uudella tavalla käsittelevä Through a Glass, Darkly. Parhaimpina loistavat mystinen, ensimmäinen enemmän Jordania pääosaan nostava jakso, Borrowed Time sekä toisen ja kolmannen tuotantokauden välistä aikaa valottava The Sound of Snow. Kaksiosainen finaali päättää sarjan kunniakkaasti, vaikka ei toisen kauden vastaavaa voitakaan. 22 jaksoon sisältyy myös aika monta huonoakin vetoa. Raskain taakka kolmannella kaudella on monet mielenkiinnottomat Millennium-ryhmään keskittyvät jaksot sekä Michael Dugganin täysin surkea yliluonnollinen kertomus Human Essence.Tämä Millenniumin kolmas tuotantokausi muistuttaa välillä liikaa normaalia poliisisarjaa, mutta onneksi mukana on vieläkin jaksoja, jotka osoittavat, että kyse on jostain suuremmasta ja paremmasta. Ulkokuori on yhä synkkä, mutta värit ovat aikaisempiin kausiin verrattuna kalseampia. Kolmannella kaudella vanhoja hahmoja on mukana enää kolme ja uusia hahmoja on tullut muutama lisää. Uudet hahmot ovat pääasiassa aika kliseisiä, mutta kyllä niistä särmääkin löytyy. Kun Klea Scottin tulkitseman Emma Hollisin on hyväksynyt Millennium-kaartiin, niin Scott on roolissaan hyvä ja varsinkin finaalissa roolisuoritus on rautaa. Stephen E. Millerin tulkitsemassa FBI-pomo Andy McClarenissa on tarvittavaa johtohahmomaisuutta, mutta hahmoon ei pahemmin syvennytä. Bob Wilde esittää vähäeleisellä tyylillään Millenniumin palkkatappajaa Mabiusta. Peter Outerbridgen vakuuttavasti tulkitsema ja lopulta aika hyvin kirjoitettu erikoisagentti Barry Baldwin on ehdottomasti näistä uusista hahmoista paras, jos niitä alettaisiin vertailemaan.Vanhat tähdet vetävät tietenkin hyvät roolisuoritukset. Oma suosikkinäyttelijäni Lance Henriksen ei pääse ihan kahden ensimmäisen tuotantokauden tasolle, mutta ei hän koskaan mikään huono ole. Hieno jälkeä Lance saa nytkin aikaan. Tarkkasilmäisten on kivaa tarkkailla kuinka Lancen ruskeat hiukset harmaantuvat täysin kauden aikana. Frankin Jordan-tytärtä esittävä Brittany Tiplady saa vähän enemmän ruututilaa, mikä on hyvä juttu, sillä lapsinäyttelijäksi hän on aivan huippu. Vakuuttavaa ja uskottavaa jälkeä, ei mitään amerikkalaista ylipirteyttä. Terry O'Quinn saa vähäeleisyydellään aina aikaan mahtavia suorituksia. Valitettavasti hän saa muihin kausiin verrattuna aika vähän ruututilaa.",Pääsee parhaimmillaan aikaisempien tuotantokausien tasolle.
746,70.0,"Mission: Impossible on melkoisen legendaarinen sarja. Jaksot noudattavat samaa kaavaa: IMF-ryhmän johtaja  saa toimintaohjeet nauhurilla tai vinyylilevyllä joka useimmiten ""tuhoutuu viiden sekunnin kuluttua"". Tämän jälkeen hän valitsee suuresta nahkakansiosta sopivat agentit tehtävään ja sitten tehdään nerokas suunnitelma, jolla vangittu kardinaali saadaan vapautettua, piilotettu ydinkärki poistettua tai melkein mitä tahansa maan ja taivaan välillä. Useimmiten niin, ettei kukaan huomaa mitään edes tapahtuvan. Ensimmäisellä kaudella tiimiä johtaa Dan Briggs (Steven Hill), mutta sarjan todelliset tähdet ovat naamioitumismestarit Rollin Hand (Martin Landau) ja Cinnamon Carter (Barbara Bain). Varsinkin Rollin Hand joutuu usein tilanteisiin, joissa operaatio on vaarassa paljastua ja hän joutuu keksimään selityksiä, jotka ovat toisinaan jopa vähän koomisia. Myös hänen naamionsa ovat yleensä aika hauskan näköisiä. Elektroniikkanero Barney Collier (Greg Morris) ja voimamies Willy Armitage (Peter Lupus) ovat sarjassa sivummalla. He vetävät taustalla omaa showtaan, jossa he saattavat esim. virittää krematorioon pakoreittiä. Pahiksina sarjassa esiintyvät mm. Carroll O'Connor (Perhe on pahin), Lloyd Bridges (Hei, me lennetään!) ja Ricardo Montalban (Star Trek 2, Mies ja alaston ase).Ensimmäinen kausi on kuivahko ja suuntaa hakeva. Paikoitellen jopa huono, joten jos et ole tutustunut sarjaan aikaisemmin, suosittelen että teet sen season 2 -paketin kautta. Tuolloin Jim Phelps tuli mukaan ja sarjan laatu muuttui tasaisemmaksi. Sarjaa jo nähneet sen sijaan löytävät tästä kokoelmasta varmasti hauskaa katsottavaa.",Kausi on kuivahko ja suuntaa hakeva.
747,90.0,"Toshio Suzuki lienee useimmille animen ystäville varmaan tutumpi Studio Ghiblin yhtenä perustajana sekä Hayao Miyazakin sekä Isao Takahatan elokuvien vastaavana tuottajana. Ennen Studio Ghiblin perustamista Suzuki tuotti mm. Mamoru Oshiin Angel's Eggin ja nimenomaan Suzukin aloitteesta Oshiita kosittiin mukaan uuteen animaatiostudioon ja yhteistyöhön Miyazakin ja Takahatan kanssa. Lupaavan alun jälkeen tultiin kuitenkin tulokseen, että ohjaajien tyylit olivat keskenään liian erilaisia ja Oshii päätti jatkaa omillaan. Myöhemmin mies liittyi hovisäveltäjänsä Kenji Kawain kanssa käsikirjoittajista ja sekalaisesta joukosta muita elokuvantekijöitä ja sarjakuvapiirtäjiä koostuneeseen Headgear-ryhmään suunnittelemaan uudenlaisia tieteiselokuvia ja -sarjoja. Patlabor-franchise taitaa edelleen olla ryhmän tuotoksista kuuluisin ja menestynein, onpa Mamoru Oshii itse kommentoinut kyseessä olevan yhden uransa tärkeimmistä töistä. Tätä sarjaa ja sen elokuvia tehdessä Oshii nimittäin viimeistään löysi sen ydintiimin ja tyylin, joka myöhemmin näytteli ja näyttelee yhä edelleen tärkeää osaa kaikissa myöhemmissä miehen luomuksissa. Patlabor: The Early Days sijoittuu vaihtoehtoiseen 90-luvun loppuun pitkälle digitalisoituneeseen ja koneistuneeseen Japaniin, jossa jättimäisiä mechoja on kehitelty isompia rakennusprojekteja silmällä pitäen. Luonnollisesti koneet ja robotit taipuvat myös hämärämiesten hommiin, minkä vuoksi maahan perustetaan ensimmäisessä jaksossa erillinen mecharikollisuuteen erikoistunut poliisiyksikkö SV2 eli Osasto 2, jonka vaiheita koko sarja ja franchise seuraa. Patlabor: The Early Days on seitsenosainen minisarja, jonka pääasiallinen tehtävä on etenkin neljän ensimmäisen jakson verran esitellä uuden franchisen maailma ja hahmot yleisölle. Viides ja kuudes jakso muodostavat minisarjan huipentavan klimaattisen tarinan ja seitsemäs osa tehtiin vartavasten toimintaa kaipaavia faneja varten.Sitä varmaan kuvittelisi, että näin simppelillä idealla varustettu sarja olisi tylsä ja tympeä kuin mikä, mutta todellisuus on jotain aivan muuta. Tässä sarjassa on mahdollisesti yksi parhaista ja rakastettavimmista hahmokatraista, joita animessa on koskaan nähty; jokaisella henkilöhahmolla on selvästi erottuva ja uskottava persoonallisuus, kunkin taustoja valaistaan huolella ja maailma tapahtumineen on äärimmäisen uskottava, suorastaan realistinen. Suosikkihahmoista mainittakoon ainakin tiimin filosofinen ja sisäänpäin kääntynyt osaston johtaja Goto, Okinawalla äitinsä luona asustava, kuljetuksesta vastaava ja ulkoisesti Frankensteinin hirviöltä näyttävä hyväluontoinen Hiromi sekä aseita ja räjähdyksiä rakastava kuumakalle Isao, joka sattuu myös olemaan hyvä tyyppi ja erinomainen poliisi. Vaikka tässä ei oikeastaan paljoa toimintaa nähdäkään, on näiden hahmojen touhuaminen ja dialogi aina äärimmäisen kiinnostavaa seurattavaa.",Patlaborin hienous piilee sen realistisessa maailmassa ja rakastettavissa henkilöhahmoissa.
748,100.0,"Monty Python -ryhmä ovat niitä porukoita, jotka osasivat aikoinaan tehdä kunnon komediaa. Ryhmä teki ensiksi TV-sarjan, jota valmistui neljä tuotantokautta. Sitten tuli vielä kolme varsinaista Python-elokuvaa: Holy Grail, Life of Brian ja Meaning of Life. Sarjaa on esitetty myös Suomessa usein. Ekalla esityskierroksella 1970-luvulla sarja tosin pantiin pitkäksi aikaa hyllylle, koska erään ensimmäisen kauden sketsin katsottiin pilkkaavan kehitysvammaisia. Onpa sarjaa myöhemminkin imitoitu vaihtelevalla menestyksellä. Hollywoodissa innostuttiin todella kovasti sarjasta, mutta eivät onnistuneet saamaan aikaiseksi kunnon komediaa, ja ainakin jenkkikomedia on nykyään syvässä alemmuudentilassa.Ensimmäinen kausi vitsailee monille yhteiskunnan jutuille, kuten esimerkiksi yläluokalle ja erilaisille virkamiehille. Tätä katsellessa tulee hyvät naurut. Tässä ei ole yhtään huonoa sketsiä, vaan kaikki toimii vähintäänkin kohtalaisesti. Ensimmäisessä kaudessa on monia ikimuistoisia klassisia sketsejä, kuten ""Mozartin kuuluisat kuolemat"", ""Tukkimiehen laulu"", ""Kuollut papukaija"" ja ""Likainen haarukka"": jutut naurattavat jo silkalla anarkistisuudellaan.Jaksot on muutenkin tehty hyvin. Jokainen jakso rakentuu tietyn teeman ympärille, mutta niihin saadaan kuitenkin pistettyä monta hauskaa sketsiä, ja katsoja ei pääse tylsistymään. Sarjan työryhmä osaa hommansa. Melkein kaikki näyttelijät ovat myös olleet mukana sketsien käsikirjoittamisessa. Hemmojen omasta yliopistotaustasta on varmasti ollut apua sketsien käsikirjoittamisessa. Vaikka kaikkia vitsejä ei olekaan helppo ymmärtää, niin silti ne on saatu todella hauskoiksi. Myös Terry Gilliamin tekemät animaatiot on toteutettu hyvin.DVD-julkaisukin on ihan kelvollinen. Kotelosta täytyy marmattaa sen verran, että se on kahden levyn kotelo, ja sellaista mallia jossa toinen levy on heiluvassa läpässä. Valikot ovat sen sijaan hyvät ja selkeät. Jaksokohtaisesti on myös mahdollista katsoa sketsejä erikseen. Kuvanlaatu on hyvä, vaikka joissakin kohdin olisikin ollut hieman toivomisen varaa. Äänimaailma kuitenkin pelaa mainiosti.",Monty Python saa monet hyvät naurut aikaiseksi.
749,90.0,"Mikä mullisti TV-komedian? Vastaus kaikessa tylsyydessä on viisi korkeasti koulutettua brittiä joista yksi (se kaikista arvokkaimman oloinen) oli homo ja yksi amerikkalainen. Kahdella ryhmän jäsenellä on sama etunimi. Kyseessä on siis lentävä sirkus joka kuuluu Monty Pythonille.Surrealistinen, irvokas ja sulavasti virtaava komedia on Monty Pythonin tavaramerkki ja jo ensimmäisessä episodissa on klassikkosketsi maailman tappavimman vitsin olemuksesta. Nauraa saa siis jo heti alkuun ja siitä eteenpäin Monty Python etenee silkalla huumorilla. John Cleesen pitkänhuiskea, ylevä olemus muodostaa hykerryttävän vastakohdan maanläheiselle Michael Palinille ja Eric Idlen verbaaliset vääntelyt toimivat surrealismin tyylimuunnoksena. Terry Jonesin olemus peribrittiläisen tyynenä on komedian vakaa tukipilari ja arvokkaan oloinen Graham Chapman hyödyntää olemustaan tehokkaasti erilaisina auktoriteettihahmoina. Terry Gilliam tekee animaatioita, joskin välissä esiintyy ritari jolla on kumikana. Nimettyjä hahmoja ei ole, mutta tietyt Python-komedialle tyypilliset arkkityypit tekevät ensiesiintymisensä ensimmäisellä kaudella. Vinkuääniset naishahmot kommentoivat kaikkea mahdollista ja Carol Cleveland toimittaa joskus tarvittavaa naiskauneutta.Ensimmäisellä kaudella Python-tiimi ei ole vielä päässyt täyteen vauhtiinsa, sillä sketsien ja animaatioiden rakenne on vielä vahvasti toisiaan seuraava. Klassikkosketsejä em. maailman tappavimman vitsin lisäksi on hykerryttävä Hilterin vaalikampanja ja vuoden yläluokan ääliön valintakilpailu missä koko Python-kvintetti (Terry Gilliam vaikuttaa taustalla) pääsee revittelemään silkkaa surrealistista slapstickiä ja kuollut papukaija on aina yhtä hykerryttävä kuvaus kuolleen synonyymeistä. Huvittavuuden lisäksi Python-sketsit ovat siis älykkäitä mikä on pelkkä bonus.Monty Python on varovaisesti aloittaessaan useita parsekeja kilpailijoitaan edellä huutonauruhauskuudessaan ja se on hyvin se. Silkkaa komediaa joka naurattaa isiä, poikia ja pojanpoikia ja olisi varmasti naurattanut esi-isiä myös.","Komediaa joka naurattaa isiä, poikia ja pojanpoikia."
750,90.0,"""IT'S...""Televisio alkaa pian olla vuosisadan vanha keksintö, ja varsinaiset TV-sarjatkin alkavat täyttää pyöreitä kymmeniä. On hölmöä ajatella, ettei TV aikoinaan ollut ensisijaisesti viihdekeskus, ja siksi vaikea käsittää, miten pitkään TV-tuottajilla kesti huomata viihteen kasvava kysyntä. 60-luvulle tultaessa perinteiset iltamat alkoivat jäädä monissa maissa pienemmälle huomiolle, kun uudenlaiset nuorisokulttuurit valtasivat maailman. Osaksi näiden ikäluokkien ansiosta ihmiset vaurastuivat ja TV tavoitti yhä enemmän ihmisiä ympäri maailmaa. Ja jossain näissä vaiheissa syntyi TV-viihteen suurin helmi: komediasarja!Myönnän kuuluneeni siihen kastiin, joka piti kasvavaa brittikomedioiden tulvaa typeränä pakkopullana. Katselin mieluummin ""typerää, valmiiksinaurettua jenkkipaskaa"" kuin Pokka pitää, sillä pidin brittikomediaa liian elitistisenä omaan makuuni. Mutta sitten koin suuren valaistuksen katsoessani ensimmäistä kertaa koomisen messiaan, John Cleesen käsikirjoittaman ja tähdittämän elokuvan Kala nimeltä Wanda, ja huomasin, että britit saattoivat itseasiassa olla ihan hauskoja... Tällä mielellä aloin hankkia itselleni tietoa sarjasta, josta kaikki puhuvat, mutta josta niin harva kuitenkaan tiesi: Monty Pythonin lentävä sirkus, kaikkien aikojen sketsisarja! Olin niitä, jotka odottivat Yle Teeman uusintoja kuin kuuta nousevaa, ja niitä, jotka olivat äimän käkenä ensimmäisten jaksojen ajan... Ja niistä miljoonista, jotka tänäkin päivänä tunnustavat Pyhän Monty Pythonin nimeen.Graham Chapman, Eric Idle, Terry Jones, Michael Palin,  ""koominen messias"" John Cleese, sekä animaattori ja nykyinen Hollywood-ohjaaja Terry Gilliam ovat tänä päivänä lähes ikonimaisia tekijöitä komediataiteessa. Yhdessä nämä idearikkaat kaverit loivat kenties kaikkien aikojen kieroutuneinta, ovelinta, hullunkurisinta ja ehkä älykkäintä huumoria koko television historiassa. Monty Pythonin lentävä sirkus on tyylipuhdas sketsisarja, jossa ei perinteisiä vakiohahmoja, punchlineja tai kulunutta roskaa pahemmin esiintynyt. Sen sijaan tämä äärimmäisen innovatiivinen porukka kehitti koko ajan uusia, entistäkin anarkistisimpia juttuja, jotka mursivat kaikki vanhat käsitykset TV-komiikasta - tai komediasta yleensä. Äärimmäinen aihealuetietoisina Monty Python saattoi tehdä pilaa jo komediasta itsestään, jolloin huumorin sumeilemattomuus ja nerokas ilkeys pääsee todella oikeuksiinsa. Ja se jos mikä on älykkäällä tavalla hullunkurista. Lentävän sirkuksen ensimmäinen kausi on tavallaan varsin juhlallinen, sillä tästähän kaikki alkoi. Toisaalta taas se voinee jakaa osaltaan mielipiteitä, sillä mielestäni sarja ei aivan parasta teräänsä vielä ensimmäisellä kaudellaan saavuttanut. Pythonin taso on kuitenkin muihin komediasarjoihin verrattuna niin ylivertainen sekä kiinnostavuudeltaan että hauskuudeltaan, että tämä ei tarkoita käytännössä mitään. Parempi olisikin sanoa tämän loistavan sarjan vain paranevan edetessään.Ensimmäisen kauden vaikeimmassa tehtävässä, eli katsojan epätoivoisessa koukuttamisessa Lentävä sirkus onnistuu loistavasti! Innovatiivisimpina hetkinään se onkin äärimmäisen nerokasta ja hauskaa seurattavaa, ja huonoimmillaankin reippaasti yli tavanomaisen tv-shitin. Monet Pythonin klassisimmat sketsit, kuten ex-Papukaijan, Metsurin laulun, Pyöränkorjaajamies, Kermavanukkaiden invaasion ja monet muut nauruhermojen räjäyttäjät löytyvät juuri tästä kaudesta. Sillä on toisaalta kääntöpuolensakin, sillä kenties ensimmäisen kauden haittaavin tekijä on parhaimpien sketsien valitettava tunnettavuus. Monty Python on parhaimmillaan tuoreena - jolta se edelleen tuntuukin, eikä siksi ole ajansaatossa menettänyt tehojaan.En voi olla liikaa suosittelematta Monty Pythonin lentävää sirkusta kenelle tahansa hyvän ja älykkään komedian ystävälle. Jos tunnet vetoa anarkiaan perinteistä komediaa kohtaan, tule Veli, ja katso: tässä on sinun sarjasi! Monty Pythonin pitkäaikainen tuijottelu muuttaa ajattelutapasi, ja parhaassa tapauksessa tempaisee sinut ikuiseksi fanikseen, jolloin voit ymmärtää maailmaa paremmin (ja palata Pythoneiden pariin uudemmankin kerran). Kenties sarja ei ihan kaikkiin iske, mutta sille ei kukaan mahda mitään: Jumala on vain tahtonut sinun elävän hemmetin kurjan elämän!Ja lopuksi, kaikki yhteen ääneen: ""He's a lumberjack, and he's okay...""",Mursi kaikki vanhat käistykset TV-komiikasta
751,100.0,"Monty Pythonin lentävän sirkuksen ensimmäinen tuotantokausi on todella hieno ja kakkoskausikin toimii todella hyvin, ellei jopa paremmin. Vitsit on viety vieläkin pidemmälle, eikä juuri mikään aihe ole Pythoneille liian tabu irvailtavaksi. Tässä naureskellaan monille yhteiskunnan ilmiöille ja myös Monty Pythoneiden tuotantoyhtiö BBC saa osansa Pythoneiden anarkistisesta huumorista. Monet sketsit kyllä jäävät mieleen.Kuten edellisessä kaudessa, niin myös tässä useimmat Monty Python -ryhmän jäsenet ovat olleet mukana käsikirjoittamassa sketsejä. Jokaiseen jaksoon on saatu useita hauskoja sketsejä ja ne myös saadaan jokaisessa jaksossa linkitettyä toisiinsa ja näin ollen siirtyminen sketsistä toiseen on useimmiten erittäin sulavaa. Siirtyminen sketsistä toiseen sujuu jopa paremmin kuin ykköskaudessa. Tähän kauteen Terry Gilliam on saanut loihdittua todella hienoja animaatioita.DVD-julkaisu on sisällöltään samanlainen kuin ykköskaudessakin. Jokaisen jakson kohdalla voi valita esitettävän sketsin. Kuten ykköskaudessa, myöskään tässä ei ole ekstroja. Kuvanlaadultaan tämä on samaa tasoa ykköskauden kanssa. Useimmiten kuva on hyvänlaatuista, mutta joissakin kohdissa on toivomisen varaa.",Mikään aihe ei ole liian tabu. Kakkoskausi on jopa hauskempi kuin ykköskausi.
752,100.0,"Jo ensimmäisellä kaudellaan Monty Python vilautti todellisia kynsiään absurdin, surrealistisen huumorin tekijöinä. Toisen kauden alkaessa meno ei suinkaan hilliinny, vaan kiihtyy suorastaan mestarilliseksi komediaksi. Mikään ei ole liian pyhää säästyäkseen pilkkakirveen iskuilta ja ennen kaikkea poliitikot (laajana ryhmänä) saavat niin monta iskua että heikkohermoiselta repeää aivoverisuoni nauramisesta.Pythonin esiintyvä kvintetti pyörittelee rooleja ja arkkityyppejä ympäriinsä. Graham Chapmanin arvovaltainen olemus on mitä tehokkain vastakohta vetoomukselle tervejärkisyyden puolesta ja John Cleese on suorastaan loistava Arthur Figgis, eli perinteinen ja ammattinsa vakavasti ottava kylähullu. Michael Palinin leppoisa olemus on hykerryttävä vastakohta niljaisille omituisuuksille ja Eric Idlen verbaalikyvykkyys on vertaansa vailla. Terry Jones on lähes näkymätön tukipilari ja tekeepä animaattori Terry Gilliam muutamia esiintymisiä. On mahdotonta sanoa kuka tekee parhaimman suorituksen, sillä Monty Python on kaikista osista koostuva koneiso mille Carol Cleveland antaa tarpeellista naiskauneutta.Klassikkosketsien määrä ja laatu on pyörryttävän korkea ja niidenkin välissä olevat sketsit ovat mestarillisia, kuten myös Gilliamin saumattomat animaatiot. Tajunnanvirtamainen sekamelska tuo ilmi Piraija-veljeksistä kertovan reportaasin, esittelee valtion virkamiehen työpäivän Hupsun Kävelyn Ministeriössä ja muutamia muitakin silkkoja komedian huutonauruhauskoja, mutta nerokkaan älykkäitä mestariteoksia on mukana.Lyhyesti sanoen erinomaisen alun jälkeen tulee vielä mestarillisempi jatko.",Klassikkosketsien määrä ja laatu on pyörryttävän korkea.
753,90.0,"Monty Pythonin lentävän sirkuksen kaksi ensimmäistä tuotantokautta tehtiin vuosina 1969 – 1970. Vuonna 1971 tehtiin Elämä on Pythonia -pätkä, johon on koostettu parhaat Python-sketsit. Vuonna 1972 tehtiin kolmas tuotantokausi. Sarja alkoi jo hieman hiipumaan, vaikka toki edelleen se olikin erittäin hauska.Pythonit jatkavat kolmannellakin kaudella samalla räväkällä linjalla kuin aiemminkin. Lähes tulkoon kaikkea pilkataan ja BBC:kin saa osansa. Myös julkisuuden henkilöitä ja politiikkaa yleensäkin pilkataan runsaasti. Löytyy myös tästä joitakin ikimuistoisia sketsejä, vaikkei ihan yhtä isossa mitassa kuin aiemmin. Parhaita ovat muun muassa kalataistelu, Sam Peckinpahin Salaattipäivä ja lupiineja ryöstelevä maantierosvo. Muutenkin sketsit ottavat aiheensa paljolti elokuvamaailmasta. Kuten aiemmissakin tuotantokausissa, niin myös tässä jokaisen jakson sketsit yhdistetään hauskoilla animaatioilla ja muilla aasinsilloilla.","Edelleen todella hauska, mutta alkaa meininki jo hieman hiipumaan."
754,90.0,"Peribrittiläistä irvailua, satiiria ja silkkaa surrealistista järjettömyyttä sisältänyt Monty Pythonin Lentävä Sirkus on huumorin mullistanut TV-sarja. Sketsikomedia joutuu raskaaseen käsittelyyn ja meno on huutonauruhauskaa.Graham Chapman, John Cleese, Eric Idle, Terry Jones, Michael Palin ja animaattori Terry Gilliam ovat lujassa vedossa. Tiimi vääntelee aikaa ja paikkaa ympäriinsä ja vaikka kolmas kausi ei yllä toisen kauden luovaan nerouteen se on silti ensimmäisen kauden yläpuolella. Mukana on myös yhtenäisen juonen omaava episodi missä Pither (Michael Palin) kiertää pohjoista Cornwallia polkupyörällä mikä on paitsi hupaisa poikkeus sketsisarjan rakenteeseen myös huutonauruhauska. Muita klassikkohetkiä on skotti-kamikazejen koulutus, talon metsästys ja tietysti Salad Days missä ihmisruumis on tehty höttöisestä hyytelöstä ja täynnä korkeapaineistettua verta.Kolmas kausi Monty Pythonia on silkkaa huumorin paraatia, mutta pientä väsymystä on aistittavissa. ",Pientä väsymystä on aistittavissa. 
755,80.0,"Vuonna 1974 valmistui Monty Pythonin lentävän sirkuksen neljäs ja viimeinen kausi. Tämä kausi poikkeaa joiltakin osin aiemmista kausista. John Cleese ei ollut tässä enää näyttelijäporukassa mukana, mutta hän oli kyllä käsikirjoittamassa joitakin sketsejä. Jaksojakin on tällä kertaa vain kuusi. Jo kolmannella kaudella jaksot pyörivät tietyn asian ympärillä. Neljännellä jokainen jakso on kokonainen tarina, eikä niinkään kokoelma sketsejä kuten aiemmin, vaikka jonkinasteinen sketsimäisyys onkin mukana. Terry Gilliamin välianimaatiot ovat myös vähentyneet. Myös vitsit ovat hieman kesympiä kuin aiemmin, vaikka kyllä tässäkin aika tehokkaasti vitsaillaan eri asioille.Monty Pythonin neljäs kausi on edelleen hauska, vaikka selkeää väsähtämistä on havaittavissa. John Cleesen poissaolo havaitsee helposti ja Graham Chapmanin alkoholiongelmat varmaan osaltaan vaikutti Pythonin tasoon sarjan loppupuolella. Eivätkä muutkaan Monty Pythonin jäsenet vaikuta enää kovin innostuneilta. Tosin heiltä kyllä vielä riitti mielenkiintoa sarjaa seuranneeseen kolmeen Monty Python -elokuvaan.Vaikka tämä onkin heikkointa Monty Pythonia, niin kokonaisuutena sarja on edelleen hyvä. Ainakin osasivat lopettaa ajoissa, ettei ihan pohjamutiin tarvinnut mennä. Tämä kausi on hauskimmillaan aiempien kausien sketsien tasoa, mutta muutamat vitsit ovat varsin väsähtäneitä, eivätkä jaksa naurattaa. Itse pidän hauskimpana jaksona The Light Entertainmnent Waria, mutta kyllä muissakin jaksoissa on paljon hauskoja hetkiä. Ja ne hauskat hetket estävät tätä kautta vajoamasta keskikertaisuuteen.","Hauskaa Pythonia edelleen, mutta ei olla enää aiempien kausien tasolla."
756,70.0,"Mitä useammasta komponentista kokonaisuus koostuu sen mutkikkaampaa sen toiminta on. Monty Pythonin neljäs ja viimeinen tuotantokausi todistaa sen, sillä pitkänhuiskea John Cleese ei ole enää mukana esiintymässä. Edellisillä kausilla mestarillista komediaa yhteistyöllä tehnyt kuusikko on dynamiikkansa menettänyt, mutta viiden jäljellä olevan työ on yhä hauskaa. Absurdista tajunnanvirrasta sävy on muuttunut selkeämmän jatkumon omaavaksi, mutta sketsimäisyys on yhä mukana. Tason laskun huomaa myös siitä että klassikkosketsejä on vain muutamia mukana, mutta nämä ovat aivan yhtä kunniakkaita Python-huumorin hetkiä. Kirjoitustyössä Cleese on kuitenkin mukana, joten kokonaan ilman Cleeseä ei Python TV-uraansa lopettanut.Python-tiimin jäsenet tekevät erikoistumisiensa mukaiset roolit. Graham Chapman on ehkä ryhmän paras näyttelijä ja toimii mainiosti rooleissaan. Eric Idle toimittaa loistavan sekoilun RAF-slangin höpisijänä ja Michael Palinin jokamiehen olemus toimii mainiosti. Terry Jonesin vaikutus on enemmän kameroiden takana, mutta hän toimii mainiosti myös kameran edessä. Amerikkalaisvahvistus Terry Gilliam tekee myös muutamia esiintymisiä pääasiassa omituisena, meluavana sekopäänä joka ilmaantuu sketsiin ja katoaa yhtä nopeasti.Viimeisellä kaudella Python-tiimin työstä puuttuu se tietty dynaaminen nerokkuus, mutta onneksi viiden jäljellä olevan jäsenen kyvyt riittävät tuottamaan toimivaa komediaa mikä kaikista arvokkaimpina myös ymmärtää lopettaa ennen kuin se taantuu pelkäksi surkeaksi parodiaksi itsestään.Tietysti sarjaa seurasi kolme elokuvaa ja ikuisesti kestävä maine, mutta ne ovat ihan toinen tarina itsessään...",Toimivaa komediaa.
757,80.0,"Ehkä joskus tulee aika, jolloin Monty Pythonin nimi on monille yhtä tuntematon kuin separaattorin käyttötarkoitus tänään. Silloin Pythoneihin voisi olla hyvä tutustua tämän dokumenttimöhkäleen kautta. Möhkäleestä juuri voidaan puhua, sillä sketsiryhmän historiaa jauhetaan pippurimyllyn tarkkuudella tässä sarjassa peräti kuusi tunnin jaksoa.Niin riemukkaan nasevasti kuin Monty Python -tiimi komedisarjassaan maailmaa ja sen menoa tarkasteli, voi dokumentin sisältö jopa yllättää. Yhdessä sekä materiaalinsa kirjoittamisesta että näyttelemisestä vastanneet hupiveikot esiintyvät dokumentissa pääasiassa erikseen haastateltuina. Ovat Pythonit puheväleissä, mutta toisin kuin vaikkapa monet amerikkalaiset kollegansa, he eivät mielin kielin toisiaan nuoleskele. Pythonien suhde toisiinsa on kuin hopeahääpäivänsä ohittaneella avioparilla, joka aikoinaan laittoi hynttyyt yhteen lähinnä taloudellisista syistä. Tähän mennessä toisen puolen viat ovat liiankin tuttuja, mutta suhteessa on ollut ja on edelleen jotakin sellaista, joka hyvinä päivinä kipinöi.Pythonien lisäksi dokkarissa avaa sanaista arkkuaan joukko ihmisiä, jotka ovat työskennelleet heidän kanssaan tai kasvaneet itse viihdyttäjiksi heitä seuraten. ”Käärmesirkuksen herrat” ovat anekdootteineen enimmäkseen letkeän leppoisia kuin naapurin pappa, mutta muut haastateltavat saattavat aiheuttaa väristyksiä. Esimerkiksi nuoremman polven koomikko Russell Brand vaikuttaa osiossaan pojulta, jolla ei ole paljon muuta annettavaa kuin sähäkkä hiuspehkonsa. Se on tietysti hauska surrealistisissa ulottuvuuksissaan, mutta Brandin kytkös Pythoneihin jää muussa mielessä ohkaiseksi. Herää kysymys, onko Brand mukana vaikkapa jonkun Pythonin idean pohjalta: ”Yes, laittakaa siihen that young chap, joka on kuin sillä olisi a pile of liqourice päässään. He would look nice Terryn animaatioiden välissä!”Itse Pythoneista ärsyttävin kuva muodostuu dokumentin myötä Eric Idlestä. Puuhakas miekkonen on eniten äänessä dokumenttisarjan kahdessa viimeisessä osassa, jotka käsittelevät sketisryhmän tuoreimpia tempauksia. Idle, joka on aiemmin jäänyt mielestään muiden tiimiläisten varjoon, häärää kokoon musikaalista komediaelämystä ja nostaa häntäänsä kuin energiajuomalla itsensä iskuun saattanut vanha kolli. Ärsyttävyys ei varmasti ole kokonaan Ideln oma vika. Kuusi jaksoa Pythoneiden (kirjaimellisesta) synnystä 2000-luvulle on suuruudenhullua luokkaa. Sisältöä on tuntitolkulla, kuten vanhoja sketsejä sekä Pythoneilta että näiden esikuvilta ja useita haastatteluja eri henkilöiltä, mutta sen rajaaminen ja jakaminen olisi vaatinut enemmän harkintaa. Mm. nippelitieto jokaisen Pythonin koulumenestyksestä ei varsinaisesti ole materiaalia, joka auttaisi ilman kunnon analysointia katsojaa pitemmälle Pythonien luolaan. Toisaalta taas huumoriryhmän eri esikuvista olisi voinut puhua pidempäänkin. Vaikka moni antiikkinen show on iäksi kadonnut tai hukattu – kohtalo, joka ilman Terry Gilliamia olisi kohdannut myös Pythonien show'ta – sitä suuremmalla syyllä niistä ja niiden vaikutuksesta soisi tietää lisää sellaisilta, jotka ilmeisen hyvin vielä muistavat niitä.Laajasta ja jonkin verran hajanaisesta sisällöstään huolimatta dokumenttisarja Monty Python – totuutta hipoen on monumentti, joka pysyy pystyssä. Python-fanaatikoille uutta tietoa siinä on tarjolla niukalti, jos ollenkaan. Eheät sketsinäytteet ja huvittajauransa pituudesta herttaisen hämmentyneet Python-papat (sekä arkistonauhoilta puhuva Graham Chapman, se jo kuollut jäsen) ovat riehakkuudessaan ja avoimuudessaan silti mieluista seurattavaa. Mainioksi on myös mainittava sarjan niin ikään monumentaalinen tunnussävelmä, josta viimeisen osan version tulkitsee Bruce Dickinson. Kuten jamesbondmaisia pauhuja tapaileva tunnuslaulu kertoo, tämä ei ehkä ole viimeinen Monty Python -dokumentti. Mutta niistä kattavimpiin ja kunnianhimoisempiin se tulee varmasti kuulumaan yhä silloinkin, kun John Cleese (isänsä alk. Cheese) on juustona kuussa, Eric Idle viettämässä loputonta joulua, Terry Jones esiintyy viimeisen kerran muussa kuin housuissa (joko uruilla tai ilman), Terry Gilliam on nakannut tussinsa nurkkaan ja Michael Palin häipynyt viimeiselle matkalleen.","Ainakaan dokkarin tekijöiltä ei ole materiaalia puuttunut, ja se näkyy."
758,40.0,"Pitää juoda, kun veri pulppuaa vielä kuumana. Tällaisella ajatuksella näyttäisivät Moonlightin tekijät sarjansa kyhänneet. Vampyyribuumin huipulla luodun sarjan nimen ei kannata antaa johtaa harhaan; Moonlightning (Konnankoukkuja kahdelle) oli humoristinen etsiväsarja 1980-luvulta, Moonlight vain pimeää pelleilyä tekoverellä. Tässä sarjassa ei nähdä Bruce Willistä, mutta kuu kyllä vilahtelee pilvenraosta tämän tästä.Myös Moonlightissa sarjan päähenkilö puuhastelee hämäräheikkien parissa ja pyrkii puolustamaan oikeutta, mutta hänen etsiväntoimissaan nämä hämäräheikit tuppaavat yleensä olemaan vampyyrejä. Samaisiin kulmahammasveikkoihin itsekin kuuluva Mick St. John (O'Loughlin) omaa totta kai yli-inhimilliset kyvyt. Hän haistaa rikolliset kuin sudenpentujen tarkin vihikoira, kuulee rötökset kuin Teräsmies ja iskee pahikset kanveesiin kuin Taikaviitta. Tämä voisi olla loistavaa, elleivät Moonlightin rikosjutut olisi rikollisen köpelösti kirjoitettuja, vampyyrihahmojen purukalusto kuin pilapuodin alesta haalittua ja näyttelijät... No, oikeastaan osalla heistä on charmia yhtä paljon kuin Christopher Leen korvakarvalla, ja he osaavat myös väristä tai vaihtoehtoisesti jämähtää poseerauksentapaiseen yhtä jännittävästi. Se on jo paljon!Lyhytikäiseksi jääneen Moonlightin jaksoissa on sekä pitempää juonenkaarta, että yhden osan mittaisia seikkailunpyrskähdyksiä. Mick St. Johnin pitempiin operaatioihin kuuluu suojella vaaleaa toimittaja Bethiä (Myles). Hänet Mick on tavannut alkujaan tämän lapsuudessa. Ilmeisesti Hämähäkkimies- ja Batman-lehtiä lukeneet käsikirjoittajat ovat pyöritelleet Bethin ja Mickin suhdetta mielessään varmasti yli viisi sekuntia, ja päätyneet sitten soveltamaan sarjakuvista tuttuja käänteitä heihin. Leikki alkaa sillä, että Mick tuntee olevansa osa Bethin elämää, vaikka tämä ei osaakaan arvata miten. Koko suhdekuvio on yllätyksettömyydessään yhtä kutkuttava kuin puolimetrinen kaktus tuolin paikalla. Tämä kuvio kuitenkin näytellään halvan näköisissä kulisseissa edes sellaisella intohimolla, että aiemmin vastaavaa näkemättömät ehkä jaksavat siitä jonkin verran innostua.Myöhemmin sarjaan ilmestyy Mickin verenhimoinen ex-vaimo Coraline (yliampuvan jäätävä Sossamon), joka näkee Bethin kilpailijanaan, eikä kaihda mitään keinoja raivatakseen tämän taistelutaidottoman Buffy-kopion tieltään. Buffy, vampyyrintappajaan Moonlight linkittyy löyhästi myös Mickin rikkaan vampyyriystävä Josefin (Dohring) kautta. Josef on väitetystä korkeasta iästään huolimatta yhtä teinikloppimainen heppu kuin moni Buffyn entourageen kuulunut kaveri. Josefin kunniaksi on silti mainittava, että hänelle on hahmona annettu enemmän kasvuvaraa ja kosolti runsaammin salaperäisyyttä kuin itse päähenkilö Mickille. Alex O'Loughlin joutuu pusertamaan Mickin roolin naama valkoisena melkein vain yhdellä epätoivoisen alakuloisella ilmeellä. Muka letkeänä muusikkona toiminut Mick on vampyyriksi tultuaan kuin niellyt seipään verran angstia. Se on jäykistänyt miehen sekä henkisesti että fyysisesti niin lukkoon, että vain selvitellessään rikoksia hän näyttää jonkin verran vapautuvan. Beth on taas toisella tavalla estynyt henkilö. Vaikka hänen toimittajana onkin oltava valppaasti mikrofonin kanssa tenttaamassa kysymyksiä ja tutkittava mitä hurmeisempia juttuja, hän antautuu ennemmin suojeltavaksi kuin edes yrittäisi opetella suojelemaan itseään. Blondi mikä blondi.",Köpöisesti kirjoitettu sarja etsivävampyyristä harhailee huonouden kujilla kuin elävä kuollut.
759,80.0,"Mortal Kombat pelisarja on käännetty moneen muottiin. Kahden suuren budjetin elokuvan jälkeen ilmestyi tv-sarja, jota tehtiin vain 22 jakson verran. Nyt aihetta on herätelty uudestaan henkiin uudella visiolla. Internetissä ensiesityksensä saanut minisarja Mortal Kombat: Legacy, jatkaa perintöä uudelle sukupolvelle laajan hahmogalleriansa voimin.MKL sai ideansa kahdeksan minuutin pituisesta Rebirth- trailerista, jonka ohjaaja Kevin Tancharoen julkaisi Youtubessa saadakseen reaktioita ja palautetta kehittämälleen konseptille. Trailerista ideansa saanut sarja menestyikin varsin hyvin. Realistisempi konsepti sai vihreää valoa myös isona koko illan elokuvana. Elokuva julkaistaan näillä tiedoilla 2013.Pelien ja aikaisimpien elokuvien juoni pohjautuu turnaukseen, jossa rinnakkaisten maailmoiden edustajat taistelisivat maailman herruudesta. MKL sisältää yhdeksän kappaletta n.8-10 minuutin pituisia jaksoja. Jaksojen tarkoitus on esitellä nuo edustajat, jotka ensimmäiseen turnaukseen osallistuisivat. Jaksot liittyvät aina jollakin tapaa toisiinsa. Tämä antaa hyvät lähtökohdat tulevalle elokuvalle, herättäen mielenkiintoa ja mielipiteitä muuten ohukaisesta juonesta. Varsinaista juonta ei siis ole. Tarkoitus on vain esitellä hahmot, jotka tulevat ottamaan toisistaan mittaa turnauksessa. Arvailun varaan jää siis mielenkiintoisella tavalla hyvin paljon.Sarjaan on saatu nykyajan Martial-arts piireistä parhaat nimet tulkitsemaan taistelijoita. Esimerkiksi  Michael Jai White on sanavalmis Jax. Matt Mullins on ison egon omaava filmitähti Johnny Gage. Darren Shahlavi on julma asediileri Kano.  Kenenkään näyttelytaidoista on paha sanoa vielä mitään sillä jaksojen ajasta noin puolet on fyysistä mittelöä.Taistelut ovat tyylikkäästi toteutettu lyhyen kuvausaikataulun ja pienen budjetin puitteissakin. Joissakin taisteluissa on juurikin rahallisista syistä turvauduttu CGI-taistelijoihin ja jopa Anime-tyyliseen kerrontaan ja toteutukseen. Tehosteet eivät ole parhaimmasta päästä, mutta toimivat juurikin jaksojen pituuden ansiosta ihmeen hyvin.",Mortal Kombat: Legacy jatkaa pelin perintöä uudelle sukupolvelle laajan hahmogalleriansa voimin.
760,100.0,"Sledge Hammer eli Moukarimies on Alan Spencerin luoma ja vuosina 1986-1988 Yhdysvaltain televisiossa pyörinyt sarja. Sarjaa on tehty vain kaksi tuotantokautta ja sitä on esitetty myös Suomessa. TV-sarja on ainakin Suomessa noussut kulttimaineeseen vaikka sitä esitettiinkin ainostaan kahden tuotantokauden verran. Itsekin muistan alkaneeni tykkäämän kyseisestä sarjasta vasta hiukan vanhempana, sillä penskana jutut menivät vähän ohi.Sledge Hammer on David Raschen (Sentinel) esittämä ja ainakin omasta mielestäni ehkä koko maailman kovin poliisi. Moukarimiehen huumori on satiirista tilannekomiikkaa, joka myös parodioi aika paljon Clint Eastwoodin legendaarista Dirty Harrya. Huumori perustuu pitkälti päähenkilön itsensä aiheuttamiin koomisiin tilanteisiin sekä aivottomiin ja usein myös erittäin sovinistisiin huomautuksiin. Sledge Hammer on sadistinen, väkivaltainen, itsekeskeinen, rasistinen, sovinistinen ja ehkä jopa hieman tyhmä poliisi. Sledge on suoran toiminnan mies, joka ei kaihda koviakaan keinoja kriminaalien eli scumbagien ja weaseleiden kiinnisaamiseksi. Hammerin parempi ja pehmeämpi puoli on hänen työparinsa Dori Doreau, joka on älykäs, kaunis, kiltti ja pätevä työssään eli Slegen täydellinen vastakohta. Dori myös elättelee salaa romanttisia toiveita Hammeria kohtaan, koska uskoo, että kovan pinnan alta löytyy lempeä ja rakastava ihminen. Sledge tosin itse ei sovinistisen ja narsistisen ulkokuorensa alta huomaa Dorin piileviä tunteita. Hammerin pomo, poliisipäällikkö Trunk tietysti vihaa Hammeria tämän väkivaltaisen ja arvaamattoman käytöksen vuoksi ja joutuu popsimaan ties kuinka paljon erilaisia verenpainelääkkeitä tämän takia. Ainoa asia tai esine johon Sledge Hammer luottaa on hänen oma aseensa, 44. Magnum-revolveri. Hän jopa puhuu aseelleen, käy sen kanssa suihkussa ja nukkuu sen kanssa.Sledge Hammer on sarja, joka jakaa mielipiteet aika voimakkaasti kahtia - niinkuin hyvän TV-sarjan tuleekin. Itselleni Moukarimiehen huumori ainakin ""kolisee"" ja lujaa. Parhaimmillaan tämä sarja on muutaman kaverin kanssa katsottuna ja samalla hieman kaljaa siemaillen, mutta tietenkin myös yksin katsottuna mitä mainiointa viihdettä.Danny Elfman on säveltänyt sarjan tunnuskappaleen, joka jää erittäin hyvin soimaan loppupäiväksi päähän kun sen on kerran kuullut.Vielä en ainakaan Suomen kamaralla ole törmännyt Moukarimiehestä tehtyyn DVD-versioon, mutta varmasti Jenkeistä pystyy kyseisen boksin tilaamaan. Ainoa vaan, että saattaa joutua näkemään pikkuisen vaivaa jos sieltä asti meinaa tilata,  mutta kyllä se varmasti olisi sen arvoista. Joka tapauksessa parhaita 80-luvulla esitettyja komediasarjoja.","Sadistinen, väkivaltainen, itsekeskeinen, rasistinen, sovinistinen..."
761,100.0,"Vihdoinkin Mr. Beaniä saadan DVD:lle. Suomessa on julkaistu Mr. Bean 10 years -juhlajulkaisu kolmella erillisellä levyllä, joita ei saa Suomesta samassa paketissa. DVD tulee kyllä hieman myöhässä, sillä Mr. Bean syntyi jo vuonna 1989 ja nyt eletään jo vuotta 2003 (tämä arvostelu luultavasti julkaistaan vuoden 2004 puolella).Kaikki varmasti tuntevat Beanin. Hän on hieman tyhmä ja kommellusten mies. Hänelle tapahtuu aina kaikkea noloa. Hänellä on tyttöystävä, joka ei aina pidä Mr. Beanin ideoista. Hänen paras kaveri on hänen ikioma pehmolelunsa Nalle.Tällä levyllä on neljä jaksoa Beaniä ja Mr. Beanin parhaat palat, joka esittelee meille sarjan hauskimpia hetkiä. Noissa jaksoissa Bean käy mm. kokeessa, uimahallissa, huvipuistossa ja kirkossa. Nämä neljä jaksoa ovat mielestäni sarjan legendaarisimmat. Parhaita paloja katsellessa saa nauraa äänensä käheäksi.",Nämä jaksot jaksaa katsoa varmasti moneen otteeseen. 
762,100.0,"Rowan ""Mr. Bean"" Atkinsonin ikimuistettavin hahmo aloitti maailman valloituksensa tämän DVD:n neljällä ensimmäisellä jaksolla. Olen aina ollut suuri hyvänkomedian ystävä ja Mr. Beanin nimi lupaa aina hyvää, joten pakkohan tämä oli käydä ostamassa.Mr. Bean on brittihuumorin kirkkaimpia helmiä kuin Palmu -leffat suomileffojen. Rowan Atkinson on todella hauska mies ja ensimmäisillä kerroilla näitä jaksoja katsoessa meinasi ääni mennä ja vatsalihakset kipeytyä. Ikimuistoisia sketsejä löytyy paljon, kuten koekirjoitukset, uimahalli, huvipuisto, kirkko ja ehdoton suosikkini, kauhuelokuvissa. Voi vain ihmetellä, miten tuo Rowan Atkinsonin melkein mykkä hahmo pystyy ainaisella piruilullaan ja koikkelehtimalla joka paikassa aina naurattamaan. Rowan on verbaalilahjakkuus, jonka veroista ei toista ole.DVD:n ostaminen on erittäin suositeltavaa hyvän huumorin, eteenkin brittihuumorin ystäville, mutta varmastikkin kaikki saavat tästä naurut irti, oli sitten miten tylsä skeptikko tahansa. Extrana DVD:ltä löytyy Mr. Beanin parhaat palat, joka on julkaistu jopa yksinäisellä VHS:llä. Kaikki sarjan jaksot nähneenä se ei naurata enää niin paljon, mutta jos haluaa katsoa ne parhaat palat niin se on verraton extra. Ja mielelläänhän näitä jaksoja uudestaan katsookin.nimimerkki: Sano mitä sanot",Brittihuumorin kirkkaimpia helmiä.
763,100.0,"Rowan Atkinsonin esittämä hilpeä Mr. Bean on parasta (britti)komiikkaa mitä on nähty sitten Monthy Pythonin. Itse en kovin paljoa jaksa Monthy Pythonin jutuille nauraa, mutta arvostan sitä silti hyvän ja huolellisen käsikirjoituksen sekä omaperäisyyden takia. Mr Bean sen sijaan on iskenyt aina täysillä; muistan kun näin tätä sarjaa joskus 90-luvun alkupuolella televisiosta ja silloin katselin naama hymyssä äijän toilailuja. Merkittäväksi tämän asian tekee se, että katsoessani kyseistä sarjaa se ei ollut vielä suomessa lyönyt läpi sellaisella voimalla kuin se muutaman vuoden päästä teki, joten se olkoot ylpeyden aiheeni, että löysin tämän mahtavan komediasarjan ennen suurempaa yleisöä.Rowan Atkinson on jossakin dokumentissa maininnut suureksi innoittajakseen legendaarisen ranskalaiskoomikon Jacques Tatin ja erityisesti tämän Riemuloma Rivieralla klassikkoleffan. Täytyy myöntää, että on miehissä aika paljon samoja piirteitä: molemmat ovat hiljaisia, omaperäisiä ja saattavat itsensä mitä ihmeellisempiin tilanteisiin ja sitä kautta vaikeuksiin. Toinen vähintään yhtä legendaarinen koomikko, johon Atkinsonia voi verrata on mykkäkomedian mestari Buster Keaton. Suosittelen erityisesti katsomaan The General leffan, jota pidetään yhtenä suurimmista komedioista, jota on tehty. Keaton tuli tunnetuksi kivikasvoisena koomikkona ja Mr Bean on kivikasvo jos kuka! En tiedä kuinka paljon Atkinson on Keatonin tuotantoon tutustunut, mutta yhtäläisyydet ovat niin suuret, että sattumaa se ei voi olla. Sehän on aivan ratkiriemukasta kun Mr. Bean törmäilee ympäriinsä ja aiheuttaa kaikille ongelmia ja tekee sen melkeinpä täysin ilmeettömänä; hymyä ei paljoa nähdä hänen kasvoillaan, mutta silti herrasta jää mieleen sympaattinen kuva. Ei hän tahdo pahaa kenellekään vaan on sydämestään hyvätahtoinen. Se ei ole hänen vika, että uima-altaaseen hypätessä uimahousut lähtevät pois jaloista ja juuri silloin kaikki komennetaan ylös altaasta. Se on vain yksinkertaisesti huonoa tuuria, tällaista voisi sattua oikeassa elämässä ja se on päälimmäinen syy mikä tekee Mr. Beanistä niin hauskan.Tätä tyyppiä katsoessasi et voi olla nauramatta. Atkinsonin ottamat vaikutteet mykkäkomedioista yhdistettynä nykypäivään toimivat kuin tauti. Uskomattoman upeaa miten sitä vielä n. 60 vuotta mykkäkomedian kulta-ajan jälkeen osataan tehdä näin loistavaa komiikkaa, jota voidaan hyvällä syyllä sanoa 90-luvun versioksi mykkäkomedioista. Jokainen Mr. Bean jakso on tullut katsottua varmaan kymmenen kertaa ja ne on VHS nauhalla, mutta kyllä tämä DVD-julkaisu on jokaisen Mr. Bean -fanin (ja hyvän komedian fanin yleensäkin) toiveiden täyttymys.Nimimerkki: Acedia",Tätä tyyppiä katsoessasi et voi olla nauramatta.
764,100.0,"Uskomaton hyypiö, Mr. Bean seikkailee jälleen. Tälläkertaa jopa viidessä jaksossa! Jostain syystä menin ostamaan tämän DVD:n ensin, koska minusta nämä jaksot vaikuttivat parhaimmilta. Ja ensimmäisen katsomiskerran jälkeen huomasin olevani oikeassa. Mr. Bean, tuo pirullisen ilkeä, mutta välillä myös säälittävä huono-onninen nolojen tilanteiden mies, pyörii tämän DVD:n jaksoissa muunmuassa kaupungilla, järjestää hienot uudenvuoden juhlat mahtavine herkkuineen, leikkauttaa hiuksensa (eikä vain omaansa) ja viettää mukavaa lomaa hotellissa varsin vilpoisessa yöasussaan. Jaksot saavat takuuvarmasti nauramaan ja sopii kaikille, iästä tai sukupuolesta riippumatta. Bean on lähes mykkä, joten ilmeily on suuressa osassa. Ja sitähän Atkinson todellakin osaa.Extrana mielenkiintoinen dokumentti Mr. Beanin synnystä. Dokumentti on hyvin valaiseva ja se on pakko katsoa, jos sattuu olemaan Bean -fani.","Sopii kaikille, iästä tai sukupuolesta riippumatta."
765,100.0,"Toinen levyllinen Mr. Bean jaksoja on ensimmäisen levyn tapaan varsinaista herkkua. Tämä sisältää viisi jaksoa ja mielenkiintoisen dokumentin Mr. Beanin synnystä.Mr. Beanille tapahtuu taas kerran paljon kommelluksia. On erittäin hulvatonta katsoa hänen ideoitaan ratkaista ongelmia. Hän on välillä jopa vähän ilkeä, mutta taas välillä hyväsydäminenkin henkilö, jota välillä käy todella sääliksi.Näiden viiden jakson aikana Bean käy mm. hotellissa, kaupungilla sekä parturissa. Hän viettää myös ""loistavia"" uudenvuoden juhlia kavereittensa Hubertin ja Rubertin kanssa. Hän pitää myös remontin kotona. Nämä kaikki saa hymyn huulille. Tämä levy on myös siitä erikoinen, että jonkinlaisena Mr. Bean -fanina luulin nähneeni kaikki jaksot, mutta tuota parturissa käyntiä en ollut ennen nähnyt. Luulenpa, että tuota jaksoa ei ole jostain syystä näytetty ollenkaan Suomessa, mutta voin tietysti olla väärässä.Dokumentissa puolestansa kerrotaan miten Bean syntyi ja samalla katsotaan myös Rowan Atkinsonin tarinaa. Siinä nähdään myös Atkinsonin näyttelemiä sketsejä eri sarjoista.Päähenkilöitä ei sarjassa ole Beanin lisäksi muita. Siispä sarja rakentuu kokonaan hänen toilailujensa ja Atkinsonin näyttelijäkykyjen varaan. Atkinsonin naamalla ei hymyä paljon nähdä, mutta mies on ihan hervoton ja mainio näyttelijä. Tämä sarja vaan leimasi hänet Mr. Beaniksi ja hänen roolinsa muissa elokuvissa ovat hyvin samantapaisia. Rowan Atkinsonin tyypilliset roolit ovat juuri tällaisia hieman typeriä hahmoja, mutta koskaan Atkinson ei ole yltänyt toisiin näin hyviin suorituksiin.Tämä on parasta brittihuumoria Monty Pythoneiden jälkeen, muuta ei voi sanoa. Kaiken ikäiset jaksavat varmasti innostua tästä, sillä Mr. Bean on lähes mykkä sarja. Minunlaisille faneille nämä DVD:t ovat pakko-ostoksia.","Tämä on parasta brittihuumoria Monty Pythoneiden jälkeen, muuta ei voi sanoa."
766,100.0,"Mr. Bean, tuo maan mainio sekoilija jatkaa seikkailujaan tällä kolmannella kymmenvuotis-DVD:llä. Tällä kertaa mukana on 5 jaksoa.Mr. Bean on mielestäni yksi hauskimmista brittiläisistä tv-sarjoista mitä koskaan on tehty. Heppu ei paljon puhu, mutta puhumisen sijaan hän joutuu väistämättä kaikenlaisiin hauskoihin ja välillä jopa hieman noloihin tilanteisiin. Tästä nimi nolojen tilanteiden mies.Rowan Atkinson sopii Beanin rooliin kuin nenä päähän. Kukaan muu ei mielestäni osaisi esittää Beania yhtä hyvin kuin Atkinson. Atkinsonin ilmeily saa katsojan suun kääntymään väkisin pieneen hymyyn.Tämä kolmas DVD sisältää siis viisi Mr. Bean -jaksoa: Mr. Bean palaa, Takaisin kouluun Mr. Bean, Lyö tiiltä, Mr. Bean, Hauskaa joulua Mr. Bean, Mr. Beanin huolia. Näiden jaksojen lisäksi levyllä on ekstrana kaksi hieman lyhyempää, mutta sitäkin hauskempaa jaksoa: Kirjasto ja Bussipysäkki.Suosittelen Mr. Beania kaikille hyvän brittihuumorin (ja huumorin yleensä) ystävälle. Ei Beanin toilailuja pysty vakavalla naamalla katsomaan, vaikka kuinka yrittäisi. On se niin hupaisa tyyppi. Valitse siis Mr. Bean ja naura itsesi kipeäksi seuratessasi hänen toilailujaan.","Ei Beanin toilailuja pysty vakavalla naamalla katsomaan, vaikka kuinka yrittäisi."
767,90.0,"Nate Fisher (Krause) palaa kotiin jouluksi. Odottaessaan lentokentällä isäänsä Nathanielia (Richard Jenkins), niin isälle käykin pieni onnettomuus, jossa hän heittää veivinsä. Nate jää vähän pidemmäksi aikaa kotiseudulle, sillä hänen äitinsä Ruth (Conroy) ottaa miehensä kuoleman todella raskaasti ja tarvitsee nyt lohduttavaa olkapäätä. Kotona Nate tapaa myös kontrollifriikin pikkuveljensä Davidin (Hall), joka hoitelee nyt isänsä perheyritystä Fisher & Son -hautaustoimistoa, ja pikkusiskonsa Clairen (Ambrose), jonka yleisin harrastus on koulun opon kanssa jutteleminen. Fishereiden talon alimmassa kerroksessa ruumiita hoitelee Federico Diaz (Rodríguez), joka on nuori perheenisä ja erittäin taitava käsistään. Hänen käsissään ruumiiden fiksaamisesta tulee taidetta.Naten pitäisi lähteä takaisin Seattleen, mutta hänen isänsä piruili sen verran, että testamenttasi hautausfirmansa molemmille pojilleen 50-50. Davidia alkaa todella potuttamaan isänsä suunnitelmat, mutta Naten pienestä vastahakoisuudesta huolimatta veljekset alkavat yhdessä pyörittämään kuoleman ympärillä kuljeskelevaa bisnestä, vaikka isompi hautaustoimisto huohottaakin heidän niskaan. Samalla kun perheen esikoinen yrittää tutkia kuka hänen isänsä oli, niin hän löytää myös uuden rakkauden kohteen. Kyseessä on nainen nimeltä Brenda (Griffiths), jonka maanisdepressiivinen veli Billy (Jeremy Sisto) laittaa kapuloita Brendan ja Naten väliseen suhteeseen. Davidilla puolestansa on naissotkujen sijasta miessotkuja, mutta hän salailee asiaa taitavasti, ja Claire onnistuu ihastumaan vähän outoon tyyppiin, josta koituu hieman harmia nuorelle tytölle. Ruthilla puolestansa oli jo suhde avioliittonsa aikana ja nyt hän päättää jatkaa sitä odottamattomin tuloksin. Siinä lähtökohdat Mullan alla -TV-sarjalle.Alan Ball voitti Oscarin American Beautyn käsikirjoituksestaan ja tuon leffan tyyli on vahvasti läsnä myös tässä hänen luomassaan TV-sarjassa, joka sisältää runsaan annoksen mustaa huumoria. Yleisöön sekä kriitikoihin uponnut sarja on kieltämättä hienoa tavaraa. Pienellä yhteiskuntakriitikillä varustettu meno jaksaa vain viihdyttää jaksosta toiseen ja jo ensimmäisten jaksojen aikana katsoja on totaalisesti koukussa (tai ainakin allekirjoittaneelle kävi näin). Viikossa tuli ahmittua tämä koko 13-jaksoa sisältävä 1. tuotantokausi ja viimeisen levyn poistettuani DVD-laitteestani rupesin haluamaan lisää Fishereiden arkea.Jokainen jakso (paitsi ensimmäinen) alkaa hyvin kuolemalla, joka johdattaa meidät jakson teemaan. Välillä nähdään tavallisia sairaudesta tai vanhuudesta johtuvia kuolemia, mutta joskus hieman erikoisempia ja järkyttävämpiä juttuja. Vaikka kuolema onkin hyvin vakava asia, niin silti Mullan alla repii siitä paljon huumoria irti, eikä se vältämättä iske kaikkiin katsojiin. Jos ei anna pienen mustan huumorin häiritä, niin löytyy tästä paljon muutakin, kuten kauniita tarinoita (tosin rujolla tavalla kauniita), hienoa draamaa ja satiiria amerikkalaisesta yhteiskunnasta sekä hautaustraditioista.Myös sarjan henkilöhahmot ovat sen kiinnostavinta antia. Normaalein persoona on ehdottomasti Nate ja muut ovat sitten vähän oudompia, mutta silti uskottavia ja syvällisiä. Hahmot tosin vaihtelevat poskettomista kliseistä (jotka on tosin tarkoituksella tehtyjä, että saataisiin lisämahdollisuuksia satiiriin) aidonoloisiin tyyppeihin.Että hahmoista saatiin noin onnistuneita, niin myös näyttelijöiden piti panostaa rooleihinsa. Peter Krausessa on karismaa ja hän vetäiseekin hienosti Fishereiden perheen esikoisen roolin. Pikkuveljenä nähtävä Adam C. Hall ei ole ollenkaan hassumpi hänkään. Myös Fisherin perheen naisia näyttelevät Frances Conroy ja hänen tytärtään esittävä Lauren Ambrose elehtivät hienosti kameran edessä. Freddy Rodríguezin roolihahmo ei ole jotenkin niin syvä, kuin muut hahmot, mutta on silti todella hyvä roolissaan. Vaikka Fishereiden elämä onkin kiinnostavaa, niin silti minusta tämän ekan kauden parhaimmistoon kuuluu Naten tyttöystävän Brendan suhde veljeensä Billyyn, sillä Jeremy Sisto on aivan uskomattoman hyvä roolissaan hieman sekopäisenä Billynä, eikä Brendana nähtävä Rachel Griffiths ole myöskään ollenkaan huono. Pitää vielä mainita Richard Jenkinsin roolisuoritus Fishereiden perheen päänä, joka käy välillä juttelemassa perheelleensä haudan takaa (ei ehkä ihan kirjaimellisesti, mutta melkein).",Hieno sarja. Viime aikojen TV-annin parhaimmistoon kuuluvaa tavaraa.
768,90.0,"Mullan alla -sarjan löytäminen yli kymmenen vuotta American Beautyn jälkeen ja vieläpä Dexterin Michael C. Hallin loistokkuuden myötä on kuin olisi kuunnellut Led Zeppelin I:n, todennut sen loistavaksi ja muistanut lopulta yhtyeen muun tuotannon vasta John Paul Jonesin Them Crooked Vultures -soitannan myötä…Ok, vertauskuva ontuu. Mutta Alan Ballin luoma sarja ei sitä tee. Homoudestaan avoin käsikirjoittaja on kieltämättä toistanut vuoden 1999 klassikkokäsikirjoituksensa osasia aika tarkalleen, mutta luonut siinä samassa pinon 2000-luvun keskeisimpiä draamahahmoja ja pohdiskelua elämästä sekä siitä kuusi jalkaa syvempänä odottavasta synkeästä kuolemasta.Lähtökohtana 13-tuntiselle ja liberaalille debyyttisiisonille toimii mikäpä muu kuin kuolema. Hautausurakoitsija Fisher kuolee jättäen firmansa nelihenkiselle perheelleen. Avausjakso leikittelee vielä markkinavoimille ostoskanavamaisilla hautausvälinemainoksillaan, mutta jatkossa meno tasaantuu ja yhdistävänä tekijänä toimii ennen kaikkea jokaisen jakson avaava kuolema – aina erilainen, mutta aina niin riipaiseva.Kuin tyhjästä (lue: American Beauty -ohjaaja Mendesin teatterimusikaalista!) loistokkuuteen hypännyt Michael C. Hall on sarjan David Fisher, kalvakka kaappihomo, joka fiksaa työkseen kuolleita hautauskuntoon. Hissukka David voisi olla suvereeni keskushahmo yhdeksässä sarjassa kymmenestä, mutta nyt haastetta tulee monelta suunnalta: Peter Krause puhaltaa tuttuun Tuhlaajapoika palaa -tarinaan liekkiä sen verran paljon, että tulee synnyttäneeksi Feeniks-lintumaisesti Nate Fisher Jr. -hahmonsa hautaustoimiston sähäkäksi valopilkuksi, veljensä vastakohdaksi. Palailijan rinnalle löytyy aina mainion Rachel Griffithsin ihanan ristiriitainen superälykäs sekopää Brenda. Eikä yhtään väheksyvää sanaa sovi heittää Ruth-lesken (F. Conroy) tai teiniyden hormoni(- ja huume)huuruisessa sekavuudessa kulkevan Clairen (Lauren Ambrose) suuntaan.Mullan alla on sarja, jota huomaa katsovansa siksi, että TAHTOO (kyllä, se kirjoitetaan isolla) elää kiinnostavan perheen jokaisen osasen elämää ja katsoa, minne elon tie heidät vie. Tai siis jos tarkkoja ollaan, niin sarjan voimakkaasti viivaama kuolemahan siellä odottaa, joten avaussanaksi voisi kohota pikemminkin ”Miten”. Brendan ja Naten suhde on tapaamisesta asti yhtä skitsoutta ja kummallisuutta, mutta sitä enemmän se koskettaa, kun rakastamisen universaali vaikeus ja ihanuus paistaa parin toimista. Clairen jokainen hapuilu ja tukea etsivä katse toimii empatiakanavana läpi kauden, ja Ruthin perusäitimäisen koominen huoli on perhettä yhteen kokoavista voimavaroista suurimpia. Onnistunutta on myös sarjan tapa muistuttaa Ruthin avulla, ettei elämä ehkä sittenkään lopu rakkaan kuolemaan, vaan menetyksen kokeneella on oikeutensa uuteen yritykseen.Hautausyrityksen ympärille eli kirkollisen taantumuksen ja kuoleman vääjäämättömyyden keskelle sijoittuvana Mullan alla varmasti järkyttää monia piirejä läväyttämällä mukaan niin homoutta, huumeenkäyttöä, yritysmaailman tunteettomuutta (Fishereitä ahdisteleva alan jättitekijä) kuin itsetuhoista käytöstä. Ts. sarja parsii itsensä kokoon yhdistämällä jokaiselle tuttua elämän kummallisuutta ja toisaalta kurkkaamalla kolikon vähemmän hyväksytylle puolelle. Jotkut homostelukohtaukset toki hieman ihmetyttävät heterokatsojaa, mutta jo siinä vaiheessa, kun huomaa jakson päätteeksi pohtivansa esille nostettua (usein kipeää) näkökulmaa, lie käsikirjoittajaryhmä päässyt toivomaansa tulokseen.Aivan viittä tähteä kaudelle ei tohdi antaa, vaikka useat osatekijät (etenkin näyttelijätyö, Nate-Brenda-suhteen kehitys, Ruthin osa tarinaa) moiseen velvoittaisivat. Päätösjakso ei mitenkään kruunaa menoa tai räjäytä pottia, vaan pikemminkin kulkee uinuvassa mielentilassa kohti seuraavia kausia. Myös kieltämättä väriläikkänä toimiva Brendan veljen ympärille nivottu sivujuoni hakee paikkaansa kiehtovassa outoudessa. Niin monta muuta laatusarjaa tummanpuhuvasti virnuileva Mullan alla hautaa alleen, että sarja on ehdottomasti saanut yhden (myöhäis)fanin lisää. Olkoonkin, että tienviitaksi tarvittiin sarjamurhaajasarjatähden ja American Beautyn loistokkuus.",On nautinto seurata näin hienosti kirjoitettujen draamahahmojen elämää.
769,100.0,"Mullan alla -sarjan ensimmäinen tuotantokausi oli loistavasti toteutettua draamaa mustalla huumorilla höystettynä. Ensimmäisen tuotantokauden katsottuani pohdin voiko sarjan taso tästä enää nousta. Kakkoskauden nähtyäni voin sanoa, että voi. Toinen tuotantokausi tarjoaa pitkälti sitä samaa mitä ensimmäinenkin tuotantokausi: Draamaa ja mustaa huumoria.  Soppa on tällä saraa vain paremmin keitettyä. Tämä HBO:n tuottama draamasarja kertoo hautausurakoitsijaperheestä. Sarjan alussa perheen pää, Nathaniel Fisher ajaa upouudella ruumisautolla kolarin. Hän kuolee saamiinsa vammoihin. Tämä menetys yhdistää perheen ja käynnistää upean draaman kulun.Kaudella esitellään useita sivuhenkilöitä, joita ei ensimmäisellä kaudella juurikaan ollut. Davidin (Michael C. Hall) ex-poikaystävin, Keithin huumeita käyttävä sisko ja hänen tyttärensä ovat sivuhahmoista ehkä keskeisimpiä. Myös Naten (Peter Krause) entinen naisystävä kasvaa kauden loppua kohden keskeiseksi hahmoksi. Sivuhenkilöt luovat päähenkilöille lisää syvyyttä ja tuovat vaihtelua sarjaan. Itselleni Mullan alla -sarjan suurin meriitti on sen aiheuttamat tunteet. Sarjan henkilöiden kohtalot ovat oikeasti riipaisevia, ja sarjan aikana heitelläänkin liuta ongelmia henkilöiden niskaan. Erityisesti Brendan (Rachel Griffiths) hahmon kautta haettu shokeeraavuus onnistuu oikeasti järkyttämään ja luomaan henkilölle lisää lihaa luiden ympärille. Siitä kuuluu kiitos loistaville käsikirjoittajille, jotka ovat keksineet uudenlaisia tapoja luoda draamaa. Toisella tuotantokaudella on pari selkeästi huonompaa jaksoa timanttien joukossa. Nämä huonot episodit ovat onneksi harvassa, eivätkä ne onnistu horjuttamaan sarjan paikkaa suosikkisarjanani. Timanttien joukossa yksi on yksi lähes täydellinen jakso. Jaksossa vietetään Fisherin perheen isän (Richard Jenkins) kuoleman vuosipäivää ja joulua.  Jaksossa on paljon tunnetta ja jakso onkin sarjan parhaita. Jenkins osaa näytellä loistavasti rooliaan ja tässä jaksossa hän on tavallista enemmän esillä. Sarjan suurin narinan aihe on tajuttoman surkea suomikäännös, joka ei kuitenkaan ole sarjan tuottajien vika. Monet ”turhat” jutut on jätetty täysin kääntämättä. Yhteenvetona todettakoon, että Alan Ball on onnistunut luomaan loistavan sarjan, joka on jokaiselta osa-alueelta liki täydellinen. Pari neljän tähden jaksoa on mahtunut mukaan tähän viiden tähden sarjaan, mutteivät ne häiritse kokonaisuutta paljoakaan. ","Alan Ball on onnistunut luomaan loistavan sarjan, joka on jokaiselta osa-alueelta liki täydellinen."
770,100.0,"Mullan alla -sarjan kakkoskausi jatkaa siitä, mihin edellinen jäi; vahvasti kirjoitettujen päähahmojensa harhailuun elämänlevyisellä tiellä. Jaksojen rakenne ei juuri muutu, jokainen episodi alkaa yhden ainutlaatuisen elämän katkeamisella, ja sillä miten tuo tapahtumien vääjäämätön ketju vaikuttaa Fisherin vähintäänkin omalaatuisen perheen elämään.Yksi iso etu debyyttikauteen on se, että (vaikka sen ei pitänyt olla edes mahdollista) Natesta, Brendasta, Davidista, Ruthista ja Clairesta kehittyy entistä tärkeämpiä ihmisiä katsojalle. Kaikille keskusviisikon jäsenistä on roppakaupalla samaistuttavia iloja ja huolia, jotka täytyy hautaustoimiston surumielisessä ympäristössä punnita uudelleen joka kerta, kun ruumishuoneelle kärrätään uutta elotonta ruumista.Laatudraamoihin (Esimerkiksi vaikkapa Vincent Gallon Buffalo '66 tai sitten American Beauty, jonka mainitseminen Mullan alla -sarjan yhteydessä on aina pakollista) eksyy yllättävän usein, tahallisesti tai sitten jopa osin tahattomasti, keittiönpöydän ympärille keskittyviä keskeisiä ja hyvin intensiivisiä kohtauksia. On oikeastaan aivan sama, onko kyseessä jonkinlainen keino luoda nykyaikaisen perheen yhdistävästä huoneesta esittelypaikka keskushahmoille vaiko ei, mutta joka tapauksessa myös Mullan alla 2 aloittaa Fisherin kummajaisperheen ruokailuhetkellä. Onnistuneelle ja mukavan friikille aterialle pääsee mukaan mm. Ruthin venäläisenä miesystävänä kivan sivuroolin tekevä Ed O'Ross. Myöhemmissä jaksoissa visiittejä saadaan esimerkiksi Jeremy Sistolta Brendan takaisin kuvioihin palaavana veljenä ja Molly Parkerilta rabbina.Potkaistuaan itsensä liikkeelle sarjan kakkoskausi ei paljoa ailahtele, vaan pitää laatutasonsa stabiilina, aivan kuin kompensoidakseen silkkaa ilkikurisuuttaan hahmojensa päänsisäistä kuohuntaa. Claire kärsii ykköskaudelta tutun pahispoikaystävänsä rinnalla etsien samalla uusia tuulia elämäänsä. Nuoruuden vastapainona on vanhuus ja leski Ruth nousee entistä keskeisempään rooliin tiettynä vanhoillisuuden perikuvana, jonka sarjan selkeän liberaali ilmapiiri yrittää murtaa lopultakin avautumaan ja purkamaan patoutumansa. Värikkään Nate & Brenda -parivaljakon yhteiselo muuttuu sekin varsinaiseksi friikkisirkukseksi, ja muutenkin ON/OFF-henkinen poukkoilu on vallalla sarjan ihmissuhteissa niin rakkauden hankalien kiemuroiden kuin perheenjäsenienkin välisten suhteiden osalta. Jollakin tapaa sarja tuntuu koko ajan johtavan suuntaan, jossa hahmojen on löydettävä tuosta kaoottisesta ON/OFF-viidakosta oma suuntansa ennen kuin se todellinen Off-napin painallus lopettaa kaiken.Vaikka Alan Ball toimii ""vain"" sarjan luojana eikä ole varsinaisesti käsikirjoittanut montaa jaksoa, sarjan tunnelma lähenee tämän muiden töiden vapautunutta tyyliä koko ajan. Isot teemat hallitsevat. Suvaitsevaisuus ja tasa-arvo ovat kaikki kaikessa ja ne ovat pöydälle näkyvästi nostettuna, aivan kuten True Bloodissakin kaapista ulos hypähtäneiden vampyyrien ja ihmisten välisessä ”sodassa”. Uskonto on yksi sivuteema; tapa rakentaa uskottavuutta elämälle, mutta mieluusti siten, ettei se edellytä aiempien teemojen lyttäämistä. Rakkauden kantava voima puolestaan muuntaa ihmiset magneettipinnoiksi, jotka vetävät toisiaan puoleensa, mutta kriisien hetkellä tunteet kääntyvät (tilapäisesti?) hylkiviksi. Siinä sekamelskassa syntyy iso osa sarjan vahvasta aitoudesta.Syvällisyytensä noin kuuden jalan syvyyteen yltävä Mullan alla tekee lopulta jokaisesta osasestaan kauniin taideteoksen. Yksikään välähdyksenomaisesti introssa vilahtava ihmistarina ei tunnu päälleliimatulta tai hahmo turhalta. Kärkiteokseksi kohoavat silti yksinäisyyden kolkkoudesta oman sielunmessunsa saarnaava jakso 5 (The Invisible Woman) sekä joulujakson hulvattomat Helvetin enkelit. Punaisista langoista kantavin on Brendan ja (omaa sairauttaan suotta salailevan) Naten suhteen mielipuolisuus; heidän lipumisensa onnenpoluilta aina suoraan sudenkuoppaan. ”Siks fiit anderin” kakkoskauden ainoa ongelma taitaa lopulta olla siinä, että huumassa sitä saattaa erehtyä vain sokeasti odottamaan seuraavaa ja seuraavaa jaksoa. Ja lopulta päämäärä voi ohittaa matkan.",Viiden tähden hyvyyttä kuuden jalan syvyydestä.
771,100.0,"Alan Ballin luoma Six Feet Under, suomalaisittain Mullan alla on loistava televisiosarja. Sarja on toiminut likimain niin täydellisesti kahdella ensimmäisellä kaudella kuin vain toivoa saattaa. Kolmaskin kausi on loistava kokonaisuus, vaikka se ei ylläkään aivan niin korkealle kuin edelliset tuotantokaudet.Six Feet Underin kolmas kausi hyppää tapahtumissa seitsemän kuukautta edellisen kauden lopusta eteenpäin. Nate on ollut leikkauksessa (ensimmäinen jakso leikittelee Naten kohtalolla: kuollut, halvaantunut vai täysissä sielun ja ruumiin voimissa), Claire pääsi haluamaansa taidekouluun, äiti Ruth jatkaa suhdesotkuissa pyörimistään ja David käy parisuhdeterapiassa yhdessä miehensä Keithin kanssa. Kauden kuluessa henkilöitä heitellään rämpimään läpi rajujen tapahtumien, kuten aiemmillakin kausilla.Kolmoskauden suurin heikkous on sen hieman laimea alkupuolisko, jota tosin joku voi pitää hienona introna loistavalle loppupuoliskolle. Kaikkien onneksi nämä alkupään jaksotkin ovat hyviä, eivätkä ne häiritse juurikaan.  Jotkut voivat lukea heikkoudeksi myöskin vähentyneen komediallisuuden, itseäni tämä ei haitannut.Sarjassa on paljon loistavia jaksoja (mm. toisen tuotantokauden It’s the Most Wonderful Time of the Year) ja kolmannen kauden loppupään neljä viimeistä jaksoa kuuluvat kaikki ehdottomasti näihin. Erityismaininnan ansaitsee kauden finaaliepisodi (I’m sorry, I’m Lost), jossa Peter Krause tekee Nate:na aivan loistavan roolisuorituksen.Kolmas kausi on kahdesta aiemmasta poiketen laajakuvassa, ja valaistus ja värit ovat parempia kuin ennen. Suomitekstitys on myöskin parantunut hieman, joskin joitain huonoja käännöksiä löytyi. Dvd-boxi on lähes samanlainen kuin aikaisemminkin, ainoastaan jo ennestään vähäisten lisämateriaalien määrä on ehkä hieman pienentynyt. Dvd-valikot ovat myöskin samanlaiset kuin ennen. Ne johdattavat hienosti sarjan tunnelmaan (Brendasta oli jossain kohdassa jonkin levyn valikkoa aivan upea kuva!). ",Six Feet Underin kolmas tuotantokausi on edelleen laadukasta draamaa ja komediaa.
772,100.0,"Televisiossa tai elokuvissa ei ole käsitelty hautausurakoitsijan uraa juuri mitenkään. Ei ihme, sillä sana ”hautaustoimisto” tuo mieleen harmaat, kuivat pukuihmiset ja tunkkaisen mädän ruumiin hajun. Paikka ei tulekaan ensimmäisenä mieleen pohdittaessa hyviä ideoita televisio-ohjelmalle. Onneksi Alan Ballilla on välähtänyt.Välttääkseni juonipaljastukset en kerro juonesta kuin sarjan lähtöasetelmat. Hautaustoimiston johtaja ja perheen pää kuolee yllättäen auto-onnettomuudessa jouluaattona. Kuolema yhdistää joulunviettoon valmistautuvan perheen ja antaa loistavan alkusysäyksen yhdelle parhaista television draamasarjoista. Neljännen kauden alussa perheen pään kuolema ei tietenkään ole enää kovin suuressa roolissa, vaan käsikirjoittajat ovat kehittäneet uudet, mielenkiintoiset juonenkäänteet. Neljäs kausi onkin juonellisesti sarjan parhaita.Six Feet Underin jokainen kausi on ollut loistava, joten neljännelle kaudelle syntyi ainakin omalla kohdallani aika paljon ennakko-odotuksia. Onneksi Mullan allan neljäs tuotantokausi on vähintään yhtä laadukas kuin edellinenkin, ehkä jopa parempi. Näyttelijöiden suoritukset edustavat television kärkipäätä - ja hyvä näin, koska sarjassa  luetaan paljon henkilöhahmojen kasvoilta. Haluan nostaa esille Rachel Griffitsin ja Peter Krausen loistavat näyttelytaidot ja on todella sääli, ettei kumpikaan ole saanut ansaitsemaansa julkisuutta ja kehua. Sarjan ohjaus, leikkaus, valaistus ja (kuten aikaisemmin mainitsin) käsikirjoitus ovat myös kunnossa. Päähahmoihin uppoaa sisään ja heistä alkaa välittää. Tärkeimpien henkilöiden elämää maustavat tukku nimekkäitä sivuhenkilöitä, mm. Nicole Richie pienessä cameo-roolissaan.Mikään tai kukaan ei ole täydellistä, ei siis myöskään Mullan alla. En tiedä onko sarjan ohjaaja halunnut tehdä tarkoituksella sarjasta näin masentavan, vai onko kyse vain liiallisesta rajan ylittämisestä. Erityisesti jakso nimeltä ”That’s My dog” pisti maahan koko loppuillaksi. Minusta television kuuluu viihdyttää, ei masentaa, vaikka viihdyttämiseen kuuluu toki myös tunteiden herättäminen. Toisaalta tuo yllä mainittu jakso oli jotain ainutlaatuista television historiassa rohkeudellaan ja masentavuudellaan. Kai sekin jotain merkitsee.Neljänneltä kaudelta löytyy myös pari vähemmän loistavaa kuolemaa, jonka ohjaaja voi hyvin perustella sillä, että kuitenkin todella harva kuolee nähdessään lentäviä pumpattavia Barbaroita ja luulee niitä enkeleiksi, jolloin hän lähtee juoksemaan ja jää auton alle.",Neljäs kausi on juonellisesti sarjan parhaita.
773,100.0,"Mummo on Pekka Lepikön (mm. Kyllä isä osaa) ohjaama 10-osainen komediasarja. Sarja kertoo Mummosta (Anja Räsänen) ja tämän kahden pojan (Ahti Jokinen ja Mauri Kuosmanen) perheistä. Mummon elämä on kaikkea muuta kuin tavallisen vanhan mummon elämää. Hänelle sattuu ja tapahtuu heti ensimmäisestä jaksosta lähtien, jossa ennustus on vähällä päättää Mummon elämän liian varhain. Lisäksi mummo ostaa tietokoneen ja onnistuu murtautumaan sillä jopa pankin järjestelmään. Lisäksi Mummo päättää vielä vanhoilla päivillään mennä naimisiin. Hahmoja puhutellaan sarjassa pääosin nimillä ""isä"" ja ""äiti"". Ahti Jokisen esittämän isän nimeksi mainitaan kuitenkin eräässä jaksossa Tauno, vaikka koko sarjan ajan hän on vain isä ja perheen sukunimen kerrotaan olevan Nieminen. Mauri Kuosmasen esittämä veli mainitaan vain isän veljenä ja mummokin on vain Mummo. Ainoastaan Niemisen perheen tytärtä kutsutaan nimellä Anna sekä isän veljen perheen poikaa sanotaan Matiksi. Sarjan huumori on paikoin todella hauskaa ja jopa aika nerokastakin. Venla-yleisöäänestyksessä vuosina 1988 ja 1989 katsojat äänestivät Mummon vuoden hauskimmaksi ohjelmaksi.Sarjan näyttelijät sopivat mielestäni enemmän kuin hyvin rooleihinsa. Hauskimman roolin sarjassa tekee kuitenkin ehdottomasti Anja Räsänen mainion Mummon roolissa. Erityismaininnan ansaitsee myös sarjan hilpeä tunnussävel jonka esittää Anja Räsänen.""Mummo kortin nappaa pöytään, mummo temput oivaltaa..."" Ainoa ns. miinuspuoli sarjalle tulee siitä, että jaksoja on vain 10, sillä kyllä näitä mummon seikkailuja olisi enemmänkin seurannut. Vuonna 1995 Mummo kuitenkin palasi televisioon Kyllä isä osaa -sarjan jatko-osiin.Mummon DVD-julkaisu sisältää 2 levyä, joille jaksot on tasaisesti ripoteltu (5 jaksoa per levy, ei ekstramateriaalia). Jaksojen nimet ovat: 1. Ennustus, 2. Tietotekniikkaa, 3. Taikauskoa, 4. Kuviteltu ystävä, 5. Yksinäistä, 6. Merirosvoradio, 7. Kiellettyjä kasetteja, 8. Graffiteja, 9. Koiran elämää, 10. Omalla porukalla. ",Mitä mainiointa viihdettä.
774,100.0,"Rowan Atkinson on parhaiten tullut Suomessa tutuksi Nolojen tilanteiden miehenä. Eli Mr. Bean. Muistan miten katselin pienenä räkänokkana tuota itsekästä ja lapsellista miestä, joka ei sanonut sanaakaan. Atkinson oli tehnyt jo ensiesiintymisen sketsisarjassa Not the nine o`clock news, mutta läpimurto tapahtui tässä historiallisessa komediasarjassa Musta Kyy. Tapahtumat sijoittuvat keskiajalta ensimmäiseen maailman sotaan ja aina hänellä on mukana Tony Robinsonin tulkitsema Baldrick.Musta KyyEnsimmäisellä tuotantokaudella elämme keskiaikaa, jossa Musta Kyy on kuninkaan halveksittu poika, joka jää aina armotta veljensä jalkoihin. Musta Kyy yrittää jokaikisessä jaksossa päästä valtaan tai naisiin, mutta ikinä hän ei tahdo onnistua. Syyt tähän ovat mitä ihmeellisemmät. Baldrickin lisäksi Kyytä tukee Lordi Percy, jota ei ole siunattu älynlahjoilla.Ensimmäinen tuotantokausi on rehellisesti sanottuna huonoin koko sarjasta. Komiikka on niukemmassa ja draama pääsee joskus vallitsemaan liiaksi. Mustan Kyyn luonnekkaan ei ole kohdallaan. Hän vaikuttaa lähes yhtä tyhmältä kuin Percy ja sehän tekee Baldrickista porukan järkimiehen. Kyllä nämä kerran tai pari katsoo, mutta sen jälkeen se on jo aika tuskallista.Musta Kyy 2Nyt olemme renessanssin aikakaudella. Brittein saarta hallitsee kuningatar Elisabeth ja hän on henkiseltä tasolta alle 10-vuotias. Musta Kyy kuuluu kuningattaren hoviin ja on jopa ystävä, vaikka kuningatar saattaa uhkailla mestauksella silloin tällöin. Tämä antaa jopa juonen muutamassa jaksoissa. Eli mestauksen välttäminen. Hoviin kuuluvat myös pappi Melchett, Percy ja hoituri. Baldrick pysyttelee taka-alalla ja syö lantaa.Nyt alkaa tapahtua. Mustan Kyyn luonne on täydellinen. Häikäilemätön, irstas ja ahne. Täydellinen vasta kohta edelliselle sukupolvelle. Baldrickin on lopulta niin tyhmä ettei osaa laskea paljon 2+2 on. Melchett on ihan mukava lisäys, kuten myös utarehullu hoituri/Bernard. Miranda Richardsonin tulkitsema kuningatar on myös huvittavaa seurattavaa. Luonne on kuin kakaralla. Tällä tuotantokaudella ensiesiintymisensä tekevät myös Hugh Laurie jaksossa ""kahleet"" ja Lordi Flashheart jaksossa ""kellot"".Musta Kyy 3Olemme 1800-luvun taitteessa. Brittein kuningas on hullu. Eikä polvi pojasta parane. Prinssi George johtaa maata ja Musta Kyy toimii hänen hovimestarinaan ja hankkii lisätienestiä myymällä prinssin vaatteita ja siirtämällä varoja kuninkaallisesta kassasta muualle. Baldrick ei ole enää niin halveksittu vaan hänen ja Mustan Kyyn välillä aistii ystävyyttä. Välillä kaksikko käy myös rouva Migginsin kievarissa, jonka taso on vähän niin ja näin.Hugh Laurie tuli jo tutuksi ja hän jatkaa näyttelemistään Prinssi Georgen roolissa. Yläkerrassa humisee olan takaa ja hän yltääkin Miranda Richardsonin roolin tasalle. Atkinsonin ja Robinsonin kemia muuttuu tässä vaiheessa hykerryttäväksi. Muita päähenkilöitä ei ole ellei laske mukaan rouva Migginsia näyttelevää Helen Atkinson-Woodia(ei sukua Rowanille). Todella mukavaa katsottavaa.Musta Kyy 4Nyt olemme hypänneet ajassa ensimmäisen maailmansodan asemasodan aikaan. Rintama on liikkunut vähemmän kuin ostoskasseja kantava astmaattinen muurahainen ja huhut suuresta hyökkäyksestä ovat suuret. Kapteeni Musta Kyy majailee korsussa seuranaa Luutnantti George ja Sotamies Baldrick. Valta ei ole enää pääasia vaan oman nahan pelastaminen. Byrokratiaa(huonoa sellaista) pyörittää taka-alalla Kenraali Melchett ja Kapteeni Kevin Kultsi(Darling).Viimeinen tuotantokausi on edeltäjien lailla loistavaa huumoria ja kestää monia katselukertoja. Atkinson, Robinson, McInnery, Laurie ja Fry. Jokaikinen on saatu viimeiselle tuotantokaudella ja lordi Flasheart tekee myös pikaisen visiitin eräässä jaksossa. Eräs hauskimpia (ja vakavimpia) asioita on brittien sotastrategian kiritisoiminen. Musta Kyy jaksaa koko ajan heittää läppää siitä, kun taas Baldrick yltyy viimeisessä jaksossa filosofoimaan sodasta.Musta Kyy on ehdottomasti parhaimpia brittiläisiä komediasarjoja ikinä. Richard Curtis ja Ben Elton. Miehet monen hyvän komedian takana ovat tehneet räiskyvän ja historiaa tuntevan sarjan. Monet vitsit syntyvätkin historian merkkihenkilöistä, tapahtumista tai paikoista.Näyttelijät hoitavat hommansa myös aina hyvin eikä parane yhtään valittaa. Näin lahjakkaita on saanut varmaan etsiä kissojen ja koirien kanssa.DVD:n lisämatksut olivat pettymys. Niitä ei ole yhtään. Jokunen dokumentti, valokuva ja TV-mainos olisi varmasti löytynyt. Kuten myös ne kolme Musta Kyy - erikoisjaksoa. Viides levy ei olisi ollut yhtään pahitteeksi. Silti nämä 24 alkuperäistä jaksoa tarjoavat viihdettä pitkäksi aikaa. ",Parhaimpia brittiläisiä komediasarjoja ikinä.
775,80.0,"Blackadder on brittikomedia joka kuvaa Edmund Blackadderin (Rowan Atkinson) inkarnaatioita historiassa. Hän on keskellä jotain historallista draamaa ja mukana on aina Baldrick (Tony Robinson) antamassa tarpeellista apua ovelilla suunnitelmillaan. BBC iskee komediahermoa neljällä kuudesta puolen tunnin episodista koostuvalla episodilla. Taso on rankasti vaiheleva, mutta katsojan onneksi loppua kohti nouseva ja saavuttaa jotain merkittävää.Prinssi EdmundKuningas Richard III:n (Peter Cook) kuollessa omituisissa olosuhteissa hänen poikansa Richard IV (Brian Blessed) perii kuninguuden. Hänellä on kaksi poikaa, joista toinen on Edmund (Rowan Atkinson) joka janoaa valtaa. Apuna tällä vinkuvalla, vetistelevällä ääliöllä on aseenakantaja Baldrick (Tony Robonson) ja lordi Percy Percy (Tim McInnerny). Ensimmäisellä kaudella prinssi Edmund joutuu jos jonkinlaiseen pulaan mm. noidanmetsästäjien kanssa ja yrittää toteuttaa kuulemaansa ennustusta, joka ironista kyllä pitää paikkansa, mutta kukaan ei maininnut kuinka kauan Edmund on kuningas. Blackadderin ensimmäinen inkarnaatio on sosiaalisen järjestyksen huipulla, mutta hän itse on tyhmä kuin vasemman jalan saapas ja Percy Percy ei ole yhtään sen älykkäämpi. Onneksi rahvaasta tuleva Baldrick omaa oikeasti ovelia suunnitelmia. Huumoria revitään keskiajan omituisista uskomuksista ja poliittisesta kiemuroinnista. Kokonaisuus kylläkin tökkii pahasti, sillä huumoria ei oikein saada irti mistään tarpeeksi kovaa ja prinssi Edmundin vikinä suorastaan iskee näköhermoa. Heikoin kausi, mutta ikiaikainen valhe 'hankalasta alusta' pitää tässä tapauksessa paikkansa. Lisäksi juurikin Baldrick keksii nimen jonka prinssi Edmundin jälkikasvu omaksuu sukunimekseen. Black Adder on iskevämpi kuin Black Vegetable.Lordi Edmund BlackadderKuningatar Elisabeth I (Miranda Richardson) hovi on vaarallinen, sillä lyhyesti sanoen idioottimainen kuningatar tuo ainakin Allekirjoittaneelle tulee Herttakuningatar mieleen ja Elisabeth I jopa lainaa kyseisen kortin iskulausetta. Mukana on myös on Melcehtt (Stephen Fry) ja Blackadderin apuna ovat luonnollisesti Baldrick (Tony Robinson) ja Percy Percy (Tim MiInnerney). Prinssi Edmundin asema putoaa, mutta hänen älynsä kasvaa ja Baldrickin tapauksessa äly lähentelee hänen sosiaalista asemaansa, mikä on pohjasakka. Kuitenkin huumoria saadaan irti huomattavan paljon ja mukana on myös lordi Flashheart (Rik Mayall) ja muitakin värikkäitä persoonallisuuksia. Kokonaisuutena Blackadderin sukukronikoiden toinen kause määrittää mistä on kyse: älykäs tarkkailija ja tämän koominen piriste, jonka ovelat suunnitelmat ovat hupia ja lisäksi Percy Percy keksii puhtaan vihreän salaisuuden. Huumoria on mukana enemmän kuin vähän toinen kausi on hauska koko ajan.Hovimestari Edmund Blackadder, prinssihallitsijan lähin apuriOn 1800-luvun alku ja Iso-Britanniaa hallitsee prinssi George (Hugh Laurie) joka on täydellinen idiootti. Tai paremminkin sanoen täydellinen idiootti on kehumista, sillä prinssi hukkaa hänelle myönnetyt 5000 puntaa korttipelissä, mistä hovimestari Blackadder (Rowan Atkinson) toteaa että hän taitaa olla huono kyseisessä pelissä, sillä hänen pelinsä päättyiv't hänen omatessa enemmän rahaa kuin aloittaessa. Hovimestari tarvitsee luonnollisesti apulaisen ja Baldrick (Tony Robinson) on taas apuna ja kun Blackadderin ja Baldrickin yhteiskunnallisen aseman lähentyessä Baldrick myös tyhmenee saavuttamalla tyhmyyden huipentuman. Lisäksi Edmundin ja Baldrickin välinen suhde muuttuu selkeästi henkilökohtaisemmaksi ja lämpimämmäksi, mutta Edmundin kohoava älykkyys ei kiellä moittimasta Baldrckia tämän typeryydestä. Vaikka Edmund on pelkkä palvelija, on hän silti älykäs ja tarkkaavainen tarkkailija ja prinssihallitsijan typeryydestä revitään äärimmäistä huumoria. Rowan Atkinson on loistava sanavalmiina Edmundina ja pakko on mainita että ovela hovimestari onnistuu pärjäämään aika hyvin sosiaalisessa kisassa vaikka hullu Wellingtonin herttua (Stephen Fry) hänet telookin. Välissä joutuu Edmund tekemään karkeita töitä, mutta kolmannen inkarnaation ilmetessä Blackadder paranee, joskin episodien taso on harmillisen epätasainen. Välissä saa nauraa vatsalihakset hellänä, mutta välissä saa suorastaan suuttua komedian ollessa anteeksiantamattoman heikkotasoista. Tony Robinsonin suusta kuuluu loistavia repliikkejä ja Hugh Laurie taas repii äärityperänä prinssinä. Lisäbonuksena voi sanoa että komedia on ääripilkallisuudestaan huolimatta lämmintä. Prinssi George todellakin tiedostaa tyhmyytensä ja antaa siis sympaattista valoa muuten ääriankaraan pilkkaan, mutta epätasaisuus vaivaa kokonaisuutta vaikka huumori alkaa olla joa itseironista.Kapteeni Edmund Blackadder, yksi monista brittiarmeijan kapteeneista Ensimmäisessä MaailmansodassaEnsimmäinen Maailmansota. Kapteeni Blackadder (Rowan Atkinson) on huomattavan tarkka huomaamaan että eloonjäämistodennäköisyys laskee juoksuhautapalveluksessa. Ovela, verbaalinerokas ja täysin häikäilemätön kapteeni Blackadder haluaa hyvin yksinkertaista asiaa: jäädä eloon ja paras tapa jäädä eloon on päästä pois juoksuhaudoista. Ammattisotilaan apuna on tietysti sotamies Baldrick (Tony Robinson), joskin yli-innokas, yläluokan ääliö ja kaiken lisäksi vapaaehtoinen luutnantti George (Hugh Laurie) ja 'stark raving mad' kenraali Melchett (Stephen Fry) ovat haitaksi. Lisävaivana on esikunnassa palveleva kapteeni Kevin Darling (Tim McInnerny), joka toisin kuin enemmistö Blackadderin ympäristöstä on älykäs ja tietoinen ympäristön vaarallisuudesta. Loppua kohti Blackadderin taso kohoaa ja neljäs kausi antaa uskomattoman kolkkoa komediaa. Mukana on rankkaa komediaa brittikomentajien epäpätevyydestä, mestarillista verbaalivääntelyä ja näyttelijät ovat loistavassa vedossa. Irvailulta ei säästy Punainen Paronikaan (Adrian Edmondson), joka kohtaa loppunsa lakonisessa huumorissa lordi Flashheartin (Rik Mayall) toimesta. Chaplinin teesiä mukaillen komedia ja tragedia ovat lähellä toisiaan ja viimeisessä Blackadderin episodissa pääsee komedia hulvattomaan huippuunsa ja kun aihe on niin lähellä nykyaikaa ei voi tragedia jäädä huomaamatta. Hysteerisen hauskassa päätösepisodissa Baldrickin tyhmyys loistaa kuin valo, kuten myös kenraali Melchettin kyvyttömyys nähdä todellisuus ja luutnantti Georgen ylioptimismi ja niiden vastapainona on kapteeni Blackadderin tarkkaavainen havainnointi ja kapteeni Darlingin suorastaan käsikopelolla löytyvä pelko, joka on täydellisen aiheellista. Baldrick kehittyy pelkästä pellestä suureksi inhimilliseksi metaforaksi ja antaa äänen Euroopan typerimmän sodan lukemattomille, nimettömille uhreille ja sanoo järkeviä sanoja, joskin hän silti tekee kauheaa kahvia. Lisäksi Baldrick on runoilija ja kun Sudanissa opittu temppu ei auta kapteeni Blackadderia ei Baldrickin ovela suunnitelmakaan pysty pelastamaan. Lyhyesti sanoen Blackadderin viimeinen kausi repii äärimmäistä huumoria ja on myös äärimmäisen traaginen. Neljäs kausi todistaa Chaplin (jota Blackadder vihaa) teesin äärimmäisen todeksi ja katsoja saa nauraa koko ajan ja silti tragedia tuntuu koko ajan. Tim McInnerny ei ole yhtään typerän Percy Percyn oloinen ja osoittaa ammattitaitoaan.Kokonaisuus on melkoisen hauska. Alku on aika hankala, mutta Edmundin aseman laskiessa ja älykkyyden lähestyessä Baldrickin tasoa huumorin määrä kasvaa suorastaan eksponentiaalisessa tasossa ja pakko on jälkiviisastellen sanoa että Blackadder loppui huipulla ja se on se oikea tapa lopettaa. ""No more killing! Let's all go home"", on Baldrickin filosofinen toteamus ja ehkä se sopii jopa elämänohjeeksi. Oli miten oli, Mustan Kyyn kokonaisuus on hauska ja loppua kohti nouseva,",Melkoisen hauska.
776,90.0,"Musta Kyy on loistava brittiläinen komediasarja. Kantavana ideana on asettaa Mustan Kyyn suvun moninaiset edustajat historian eri vaiheisiin. Monet heistä ovat päässeet varsin merkittävissä asemissa erilaisten historiallisten hallitsijoiden hoveissa ja kaikilla on etunimi Edmund. Idea on melko omaperäinen ja niin on huumorikin. Onneksi se huumori on myös todella hauskaa.Boksi on koottu neljästä eri Mustan Kyyn tuotantokaudesta. Ajallisesti jaksot sijoittuvat keskiaikaan, viktoriaaniseen aikaan, renessanssiin ja ensimmäiseen maailmansotaan. Kun aika kuluu sarjan sisällä, myös sarja itsessään kehittyy. Tänä aikana Musta Kyy kehittyy pelleilyhuumorista älykkääksi ja kantaaottavaksi sarjaksi.Ensimmäinen tuotantokausi on mielestäni myös kaikkein huonoin. Huumori perustuu liikaa siihen että tyypit näyttävät ja kuulostavat hauskalta ja tekevät hauskoja juttuja. Jutut ovat välillä myös liian väkivaltaisia ja huumori vielä hakee muotoaan. Lisäksi monet sivuhahmot ovat hieman... ärsyttäviä. Muutenkaan ensimmäinen tuotantokausi ei ole niin omaperäinen kuin myöhemmät osat. Toisessa tuotantokaudessa ollaan päästy pitkälle ensimmäisestä ja Musta Kyy on jo asettunut omaan muottiinsa. Kausi on myös erittäin hyvä ollen Mustan Kyyn toiseksi paras kausi. Kolmas tuotantokausi ei ole aivan niin hyvä mutta loistava kuitenkin.Pajatson kuitenkin tyhjentää kaikilla saroilla neljäs ja viimeinen kausi. Visuaalinen huumori on hylätty lähes täysin ja tilalle on tullut nerokas dialogi nerokkailla hahmoilla. Baldrick on yksinkertainen tomppeli, George on kiihkoisänmaallinen tomppeli ja kenraali Melchett mahtipontinen tomppeli. Ainoa vähänkään älyllinen on kapteeni Musta Kyy. Joka keskustelussa joku ymmärtää jotain väärin, löydetään hupaisia sanaleikkejä tai keksitään naseva vastaus. Neljännen tuotantokauden suurin ja ainoa ongelma onkin että se jättää muut osat täydellisesti varjoonsa.Vaikka muut osat eivät aivan kilpailekaan viimeisen kanssa, jokainen toimi myös omana kokonaisuutenaan loistavasti. Naurussa on pitelemistä monessa kohtaa, näyttelijät ovat hyviä ja käsikirjoitus samoin. Lisäksi - varsinkin viimeisessä tuotantokaudessa - loistavaan huumoriin yhdistyy älykkäät kannanotot sekä sodanvastaisuus. Mitä muuta voi hyvältä komediasarjalta vaatia? Täydellistä katsottavaa.","Naurussa on pitelemistä monessa kohtaa, näyttelijät ovat hyviä ja käsikirjoitus samoin."
777,100.0,"Musta Kyy on legendaarinen komediasarja, joka tekee hillitöntä parodiaa historiasta. Mustan Kyyn näyttelijäsuorituksia ja nerokasta käsikirjoitusta ei voi olla kehumatta liikaa. Historiasta on saatu aikaan sen verran riemastuttavia juonenkäänteitä joita ei nykyään televisiossa näe. Sarjassa on neljä ajanjaksoa aina pimeältä keskiajalta ensimmäiseen maailmansotaan saakka. Toinen kausi on sarjasta paras ja huonoin on ensimmäinen.Keskiajan pottahiustyylin edustajana (Sarja 1)Ensimmäinen kausi sijoittuu pimeälle keskiajalle ja päähenkilönä seikkailee Edmund (Rowan Atkinson), jolla on kauhea pottakampaus. Edmund on kuningas Richard neljännen (Brian Blessed) poika ja Edmundin äiti on kuningatar (Tim McInnerny), jotka eivät valitettavasti omaa samoja hoksottimia kuin isäntänsä. Huumoria revitään mm. venäläisestä munasuojuksesta ja arkkipiispoista.Ensimmäinen ajanjakso on huonoin kaikista Mustan Kyyn kausista. Onhan tämäkin hyvää viihdettä, mutta kaikki ei ole aivan kohdallaan. Edmundin kiero persoona ei pääse oikein esille ja Baldrick tuntuu jopa viisaalta. Muutenkin ensimmäinen kausi on hieman ylisynkkä. Ei tämä ole huono ollenkaan vaan aavistuksen erilainen kuin muut kaudet. Silti ihan hyvää viihdettä.Kuningattaren palvelijana ja Baldrickin haukkumisesta taidetta tekevänä (Sarja 2)On renasanssin aikakausi. Edmundilla ei mene edelleenkään hyvin. Edmund joutuu palvelemaan bimbomaista kuningatarta (Miranda Richardson) ja vähä-älyiset Baldrick ja lordi Percy pyörivät jaloissa. Kauden aikana Edmund joutuu yhä hulluimpiin tilanteisiin kuten seilaamaan vaarallisen meren yli laivalla, jonka kapteeni on yksijalkainen ja järjestämään sivistyneille sukulaisilleen ja räävittömille kavereilleen yhtäaikaa erilliset juhlat.Toinen kausi on jo sitä taattua Mustaa Kyytä. Edmundin kiero persoona on esillä koko ajan ja Baldrick on loistavan tyhmä. Näyttelijät pistävät parastaan peliin ja kuningatarta näyttelevä Miranda Richardson on etenkin hyvä päänäyttelijöiden ohella. Huumori on nerokasta ja katsojalla on naurussa pitelemistä monessa kohdassa. Varsinaiseksi helmeksi nousee jakso ""Olut"". Kokonaisuutena tämä kausi on hyvin onnistunut jossa kaikki palaset loksahtavat kohdalleen. Tämä on myös sarjan paras kausi.Prinssin rahojen kynijänä (Sarja 3)Nyt ollaan siirretty vuosiin 1760-1815. Edmund palvelee prinssi Yrjöä (Hugh Laurie), jonka älykkyystaso vetää vertoja jopa Baldrickin älykkyydelle. Edmund käyttääkin prinssin tyhmyyttä hyväkseen myymällä tämän sukkia ja käyttämällä prinssin rahaa tämän tietämättä. Silti Edmund on rahapulassa ja suunnittelee Baldrickin kanssa keinoja rahan saantia varten. Välillä Edmund ja Baldrick tutustuvat maantierosvon elämään.Kolmas Musta Kyy on melkein kakkosen veroinen viihdyttäjä joka naurattaa takuuvarmasti. Hugh Laurie loistaa tyhmänä prinssinä Rowanin ja Tonyn ohella eli kuvioissa heiluu mukana varsin uskottava näyttelijäkolmikko. Richard Curtis ja Ben Elton ovat taas rustanneen varsin värikkään käsikirjoituksen.Epätoivoisesti rintamalta pois pääsemistä suunnittelevana (Sarja 4)Ensimmäinen maailmansota. Edmund kumppaneineen loikoilee juoksuhaudoissa sodan pauketta kuunnellen. Edmund yrittää epätoivoisesti päästä pois rintamalta. Hän mm. laittaa alushousut päähän ja lyijykynät sieraimiin näytellekseen hullua, joka pitää siirtää pois rintamalta. Ehtiipä Edmund joutua myös teloitusryhmän eteen tapettuaan kirjekyyhkyn.Viimeinen kausi Mustaa Kyytä on edellisten osien tapaan hubaisaa huumoria. Baldrick on niin tyhmä että Edmundkin sekoaa ja Edmundin kierous on huipussaan. Näyttelijät ovat taas hyviä kuten myös käsikirjoituskin. Mustaan Kyyn taso ei ole laskenut ollenkaan.I Have A Cunning Plan, My Lord ... Loppujen lopuksi Musta Kyy on yksi parhaista brittiläisistä huumorisarjoista ikinä. Eniten tästä saa irti jos tuntee historiaa. Loistava sarja, jota kelpaa suositella. Sarjaa saa DVD-pakettina joka on erittäin suositeltava ostos.nimimerkki: Mask",Yksi parhaista brittiläisistä huumorisarjoista ikinä. Eniten tästä saa irti jos tuntee historiaa.
778,100.0,"Kaikkihan me suomalaiset Muumit tunnemme! Nuo Tove Janssonin ihastuttavat satuolennot ovat ilahduttaneet jokaisia lapsia kirjoissa. Muumeista tuli niin suosittuja, että Dennis Livson pyysi Tovelta lupaa suunnitella Muumeille omaa TV-sarjaa. No, tuumasta toimeen, ja niin ilmaantui vuonna 1990 meidän näköpiiriimme japanilainen animaatiosarja, jota suurin osa lapsista nykyäänkin katselee.Minäkin kuulun niihin ihmisiin, jotka rakasti pienenä Muumeja. Omista kokemuksistani päätellen saatoin kerran natiaisena katsella jopa kolmen aikaan aamuyöllä nauhotetuista kaseteista. Eli se kertoo jo sen verran, miksi en löydä mitään syytä sanoa mitään pahaa näistä.Jos minulta kysyttäisiin parhaimmat hahmot koko sarjasta, sanoisin niiden olevan Nipsu, Nuuskamuikkunen, sekä tietyst Pikku Myy. Onhan ne muutkin hahmot ihan kivoja, mutta ainoastaan kaksi hahmoa, Hemuli ja Vilijonkka, ovat aika rasittavia, mutta ne ovat niin pieniä seikkoja, että ne eivät vaikuta paljoakaan tähän arvosteluun.Vaikka sarja onkin tehty ihan lapsille, saattaa välillä tapahtua hurjia asioita kuten aavelaivan ilmaantuminen merellä tai hattivattien hyökkäykset. Silti kolkoin lisä on aina ollut Muumeissa jo kauan lapsia pelottanut yksinäinen ja kylmä olio, Mörkö. Totta puhuakseni Mörkö on minustakin pelottavampi kuin missään pahimmassa kauhuelokuvassa ilmaantuva örkkimörkki. Tämä on eräs vakuuttavista asioista, mistä minun on ehdottomasti annettava lisää pisteitä.Tämä on ihan selvästi hurmaava lastenohjelma kautta aikojen, sanon minä. Se on enimmäkseen lapsille tarkoitettu, mutta se ei tarkoita että tämä olisi aikuisellekkaan liian lapsellista. Näissä 101:ssä jaksossa sattuu ja tapahtuu paljon asioita, mikä on varmaan yksi syistä tämän päästessä Suomen parhaimpien lastenohjelmien joukkoon.","Enimmäkseen lapsille tarkoitettu, mutta se ei tarkoita että tämä olisi aikuisellekkaan liian lapsellista. "
779,100.0,"``Pikku-Myy: - Ei täällä ketään ole - korkeintaan kummituksia....KRAAK-A-KRAKNipsu: Ouh! Ovi vainoaa minua.´´Tuo repliikki jäi niin pysyvästi mieleen, että päätin laittaa sen arvosteluni alkuun. Tuollaisiin pieniin vitseihin törmää lähes jokaisessa Muumilaakson Tarinoita - sarjan jaksossa. Se onkin syystä Suomen suosituimpia lastenohjelmia.Tove Janssonin muumikirjat ovat unohtumattomia, eikä Tove Jansson käsikirjoittajanakaan aiheuta pettymystä. Tästä onkin vaikea löytää huonoa jaksoa, mutta kaikista jaksoista/kohtauksista minulle mieleenpainuvimpia ovat: Kadonneet lapset, Vampyyri, Viidakon kätköissä, Musta kreivitär, Kultainen Valtakunta, Salainen ruokalaji ja jakso, jossa purjehditaan autiolle majakkasaarelle, kohdataan aavelaiva ja majakan kummitus.Muumipeikko ja pyrstötähti -elokuvakin on loistava, mutta jää täysin sarjan varjoon. Siinä on esimerkiksi eri ääninäyttelijät. Ja Muumilaakson tarinoita -sarjan näyttelijät ovat mahtavia. Myös musiikki on tunnelmallista, ja ikimuistoiset tunnuskappaleet soivat jaksosta toiseen.Vaikka useissa jaksoissa näkyy selvästi seikkailuvaikutteet, niin kaikki tehdään huumorimielessä. Muumilaakson tarinoissa onkin se mielenkiintoinen puoli, että jaksoissa näkyy vivahteita monista eri genreistä - mutta loppujen lopuksi kaikki tehdään huumorimielessä. Tämä ei ole komedia, mutta silti hauska, sekä yksi kaikkien aikojen parhaimmista Tv-sarjoista. ",Jaksoissa näkyy vivahteita monista eri genreistä - mutta loppujen lopuksi kaikki tehdään huumorimielessä.
780,70.0,"Satuin saamaan VHS:sänä käsiin tämän Stephen Kingin käsikirjoittaman leffan. Kuten aina ennenkin on jauhettu, Kingin raapustuksista on tullut kahdenlaisia pätkiä, hyviä tai huonoja. Ilolla ilmoitankin, että tämä on sitä hyvää laatua. Jos on tarpeeksi kauhunkatselupäällä niin kannattaa katsoa tämä. Sipsipussi käteen ja video pyörimään.On vuosi 1989. Mainen osavaltion saariston yhden saaren, Little Tall Islandin, ylle on tulossa pahin lumimyrsky sataan vuoteen. Puolet 400:sta asukkaasta on mennyt turvaan mantereelle, puolet taas päättänyt jäädä saarelle, näiden mukana luonnollisesti kylän kaupanpitäjä ja sheriffi Mike Anderson (Daly)vaimoineen (Farentino). Viimeisen lautan jo aikoja sitten lähdettyä mantereelle ilmestyy outo mies nimeltään Andre Linoge. Linoge päättää teurastaa yhden saaren asukkaan tyylikkäällä kävelykepillään jonka kahvan on hopeinen sudenpää. Häkkihän siitä tietysti heilahtaa. Mutta vaikka Linoge, jolta ei löydy henkilöllisyystodistusta eikä edes tuotemerkkejä vaatteistaan, onkin kaltereiden takana, hän tietää yllättävän paljon saaren asukkaiden likaisia salaisuuksia ja alkaa terrorisoimaan heitä oudoilla voimillaan myrskyn riehuessa. Ei tarvitse mainita, että edellämainituista kahdesta uhasta Linoge on se pahempi.Elokuvan juoni on hyvä ja pitää otteessaan, jos vain jaksaa katsoa koko leffan (240 min.). Elokuva on VHS:sänä kahdella kasetilla joten uskonette että välillä alkoi tuntumaan istumalihaksissa. Sille kiitos että elokuva on ohjattu hyvin (1 pojo), tunnelma on välillä mukavan karmiva (1 pojo), kaikin puolin hyvästä näyttelijätyöstä 1 pojo. Varsinkin Colm Feoren rooli Linogena on omaa, hyvää luokkaansa. Myös musiikista hieman (0,5 pojoa). VHS:sän kuvalaatu oli välillä heikohko mutta tunnelmaa se ei pilannut. Minuun ainakin tämä upposi.",Elokuvan juoni on hyvä ja pitää otteessaan.
781,70.0,"Tämä Stephen Kingin käsikirjoittama minisarja on varsin hyvin asiansa osaava kauhutörähtely. Yli neljä tuntia kestävä teos tuntui alkuun ajatuksena tuskalta, kun lajityyppinä oli vielä kauhu, joka ei oikein kuulu omiin suosikkigenreihini, mutta Storm of the Century yllätti todella positiivisesti. Pläjäyksessä vallitsee mysteerinen tunnelma ja lumisiin maisemiin on hyvä luoda kauhua.Tuossa alempana lukee jo juoni, niin turha sitä on alkaa uudestaan kerrata. Pienessä saaressa sijaitseva kaupunki kokee hirmuisen lumimyrskyn ja outo mies tuo mukanaan joukon murhia. Näyttelijät ovat suurimmilta osin nimeltä tuntemattomia TV-kasvoja, mutta hyviäkin löytöjä joukosta löytyy. Salaperäisenä vieraana, Andre Linogena, nähtävä Colm Feore tulkitsee roolihahmoaan painajaismaisen kylmästi ja onkin yksi teoksen kantavista voimista. Jo yksin tuo roolihahmo luo pelottavaa tunnelmaa. Timothy Daly hoitaa myös pisteet kotiin kaupungin konstaapelina. Ohjaus on normaalia TV-työtä, mutta ihan hyvin ohjaaja Craig R. Baxley on saanut tarinan siirrettyä elävän kuvan muotoon. Filmi pitää otteessaan yli neljän tunnin ajan, eikä pitkästä kestostaan huolimatta katsojaa ala haukotuttamaan. Parhaimmillaan teos on, kun Andre Linoge latelee kylän väen salaisuuksia.Pientä laahausta on havaittavissa, kyllä teos olisi toiminut ihan hyvin, ehkä jopa paremminkin, tiiviimpään muottiin sullottuna. Lopussa selitellään aivan liikaa, terävämpi loppu olisi voinut olla hyväksi. Ulkokuori muistuttaa laadultaan TV-työtä, mutta sellainenhan tämä onkin, niin se annettakoon nyt anteeksi. Hieman paremmalla ammattitaidolla kyseessä voisi olla hieno mestariteos, mutta ihan hyvin tämä toimii näinkin. Storm of the Century on mielenkiintoinen kauhuelokuva, jota on maustettu onnistuneesti draamaosuuksilla. Katselee kerralla läpi ihan mielenkiinnolla, mutta ei tätä ihan heti uudestaan jaksa katsoa. Suosittelut lähtevät kaikille kauhuelokuvien ystäville, sillä tähän on onnistuneesti luotu kiehtovan painajaismainen tunnelma.",Pläjäyksessä vallitsee mysteerinen tunnelma ja lumisiin maisemiin on hyvä luoda kauhua.
782,100.0,"Netflixin Narcos jatkui vihdoin ja jälleen pääsemme seuraamaan Pablo Escobarin edesottamuksia. Toinen kausi alkaakin suoraan siitä mihin ensimmäinen päättyi. Joten tarinaa on siinä mielessä helppo seurata, kunhan vain muistaa mihin ensimmäinen kausi päättyi. Toisen kauden alussa jos on muutama hahmo joita ei muista keitä he ovat niin se onneksi käy nopeasti ilmi kertojan avulla. Kertojana toimii jälleen ensimmäisen kauden tavoin sarjan yksi päähahmoista agentti Murphy (Boyd Holbrook). Edelleen sarjan parasta antia on ehdottomasti sen pääosaa Pablo Escobaria esittävä Wagner Moura. Joka on roolissaan todella loistava. Jälleen maininnan arvoista on myös sarjan autenttisuus sillä kaikki Kolumbialaiset puhuvat keskenään Espanjaa eikä Englantia niinkuin yleensä Hollywood tuotoksissa on tapana. Myös oikeat uutislähetykset ja esimerkiksi presidenttien puheet kyseiseltä ajanjaksolta tuovat mukavaa lisää muutenkin jo loistavan sarjaan. Toinen kausi siis jatkuu suoraan siitä mihin ensimmäinen päättyi kun Pablo pakeni vankilasta. Pablon paosta johtuen Kolumbian presidentti on luonnollisesti vihainen. Minkä takia hän ei enää suostu tekemään uutta sopimusta Pablon kanssa vaikka tämä sitä ehdottaakin. Näin alkaa jälleen erilaiset poliisin, armeijan ja agenttien takaa-ajot Pablon kiinnisaamiseksi. Pablo myös jatkaa liiketoimiaan entiseen mallin, mutta ongelmaksi muodostuu osa hänen joukoistaan jotka ovat häntä vastaan. Kuten esim. Judy Moncada jonka miehen Pablo tappoi viime kaudella. Pablo myös suunnittelee saavansa apua Yhdysvalloilta jotta hän pääsisi jälleen vankilaansa, mutta Yhdysvaltain Presidentillä on muita suunnitelmia. Hän lähettää lisää johto hahmoja Kolumbiaan Pablon kiinnisaamiseksi ja jotta hänen tuomittaisiin Yhdysvalloissa jossa Pablo saisi kovemman rangaistuksen. Jossain välissä hallitukset myös kypsyvät Pablon aiheuttamaan väkivaltaan ja kiinnisaamistesta tulee toissijainen tehtävä. Sillä Kuolleena voi olla parempi vaihtoehto kaikille. Sen verran ongelmia Pablo aiheuttaa. Seuraavaksi yksi todella suuri spoileri. Jos haluat välttyä siltä katso ensin tämä Narcosin toinen kausi ja lue arvio vasta sitten loppuun. Kokonaisuutena toinen kausi siis kuvaa Pablon elämää vankilan jälkeen ja sitä miten hän aina onnistuu lyömään vastustajansa. Pablo onnistuu aina olemaan askeleen edellä poliiseja, mutta hänen vihollisensa ottavat kovemmat keinot käyttöön. Pala palalta Pablon kartelli syöksyy kohti tuhoa niin poliisien kuin varsinkin muiden huumeparonien toimesta. Sekä uuden Los Pepes ryhmän toimesta, jotka todella väkivaltaisin keinoin tuhoavat Pablon organisaatiota. Lopulta Pablo joutuu lähettämään perheensä turvaan koska taistelut käyvät liian vaarallisiksi ja kaikkien henki on vaarassa. Ja kuten Netflix tätä kautta mainosti kertoo kausi Pablon tuhosta joka lopulta johtaa hänen kuolemaansa. Tämä ei kuitenkaan välttämättä ole sarjan loppu sillä se jätetään avoimeksi koska Cali kartelli pitäisi seuraavaksi pysäyttää. Sarjan tekijät ovat myös kertoneet että aikovat mahdollisesti jatkaa sarjaa Pablon kuoleman jälkeisillä tapahtumilla. Kysymys kuuluukin onko seuraava kausi ilman Pabloa yhtä hyvä vai olisiko tähän hyvä lopettaa? Murphyn ja Peñan (Pedro Pascal) yksityiselämää olisi voinut olla hieman enemmän mukana niin kuin oli ensimmäisellä kaudella. Toivottavasti sitä nähdään mahdollisella seuraavalla kaudella lisää. Toki Peñan taistelu lain molemmin puolin ja niiden seurausten seuraaminen oli mielenkiintoista ja antoi hahmolle lisää syvyyttä. Uusista hahmoista esiin nousi Limon josta tuli ensin Pablon uusi kuski ja lopulta oli viimeiseen asti Pablon rinnalla. Kun muut olivat poissa, kuolleet, vangitut tai hylänneet Pablon. Omasta mielestäni toinen kausi on edelleen mahtavaa viihdettä ja tarinan kerronnallisesti loistava. Jotkut arvostelut ovat pitäneet toista kautta huonompana kuin ensimmäinen, mutta itse olen eri mieltä. Toinen kausi on edelleen yhtä hyvä kuin ensimmäinen ja myös temmoltaan nopeampi. Sillä joka jaksossa tapahtuu niin paljon asioita että välillä saattaa pudota kärryiltä jos ei seuraa tarkkaan. Myös kaikki näyttelijät ovat edelleen hyviä ja osa jopa mahtavia. Joistain näyttelijöistä vain tulee itselleni mieleen joku telenovelan hahmo. Varsinkin juuri Judy Moncadaa näyttelevä Christina Umaña on kuin suoraan telenovelasta. Kuitenkaan sekään ei tee kokonaisuudesta huonoa. ",Loistava Narcosin 2. kausi
783,60.0,"Nauti hiihdosta enemmän! –tallenne on epätoivoisen tehtävän edessä. Kun kokemukset lajista ovat koulun ja armeijan pakkohiihto suksilla, jotka luistivat joka muuhun suuntaan paitsi eteenpäin, niin  lähtökohtaisesti ei tässä tapauksessa voi puhua nautittavasta lajista. Asennevamma on siis olemassa. Pystyykö yksi lätty ja kaksi miestä muuttamaan sen?Hiihto on varmaankin ruotsalaisten keksintö, koska mikään muu kansa ei ole voinut kehitellä noin urpoa tapaa edetä. Tai sitten turkulaisten. Mutta kerran Risto Kaskilahti oli valmis pistämään loimensa likoon asian puolesta, niin annetaan vielä armoa. Risto Kaskilahti opettelee ensin perinteisen tyylin tavan sivakoida ja motivaation lähteenä on Finlandia-hiihdon läpikahlaaminen. Hiihdon A-maajoukkueen valmentajan (Reijo Jylhä) opastuksella ja joukkueen mukana leirityksillä kiertäen näyttelijä omaksuu lajin ja sen piilevät hienoudet. Ja tavoitehan täyttyy. Risto näkee Finlandia-hiihdon maalivaatteen.Sama operaatio tehdään luisteluhiihdon kanssa vuotta myöhemmin. Tavoitteena on tällä kertaa veivata läpi Vuokatti-hiihdon 60 km:ä. Ja maalissa on onnellinen Risto. Koko pläjäys ajoittuu vuosiin 2003-2005 ja meno on tullut tutuksi Elixir-ohjelmasta. Kaskilahti suhtautuu asiaansa huumorilla, jotta kuntoilijakin saisi motivaatiota ammennettua asiasta. Jos laji on kerran noin hauska, niin miksei sitä voisi ottaa omaankin ohjelmaan. Homma vain kasahtaa varvikkoon siinä että Kaskilahden operaatiot ovat kaukana mökkijärvihiihtäjistä. Sykemittarit, aina sopivasti loivakkaat sukset niin pidon kuin luiston kannalta, tutorina maan ykkösheppu jne. – kuntoilijan loikka tuolle tasolle ja noille varustuksille on suht’ pitkä. Hiihto on sittenkin puhdas välineurheilulaji.DVD:lle on otettu perusasioita paikkomaan Suomen Hiihtoliiton koulu-TV:mäiset opetusjaksot hiihtotekniikoista ja voitelusta. Tylsä toteutus nollaa orastanutta innostusta asiaan. ",Homma kasahtaa varvikkoon siinä että Kaskilahden operaatiot ovat kaukana mökkijärvihiihtäjistä.
784,100.0,"Gainaxin 90-luvun alkuvuosina tuottama Matka maapallon ympäri oli ilmestyessään valtava hitti ja toi tekijöilleen mainetta ja kunniaa, mutta ajoi samalla studion taloudelliseen kurimukseen rahojen valuessa toisaalle sarjan oikeuksien haltijoiden taskuihin. Taloudellisen epäonnistumisen seurauksena Gainax joutui peruuttamaan tukun suunniteltuja projektejaan, joista isoin oli jatko-osa Royal Space Force: The Wings of Honnêamiselle. Hideaki Anno ajautui harmittavien vastoinkäymisten seurauksena vuosikausien masennuskierteeseen. Jossain vaiheessa Annoa lähestyi joukko kiinnostuneita liikemiehiä tarjoten mahdollisuutta uuteen televisiosarjaan täydellisillä taiteellisilla vapauksilla. Näin syntyi saaga nimeltä Neon Genesis Evangelion, meidän aikamme kuuluisin ja menestynein anime-franchise. Neon Genesis Evangelionin tarina sijoittuu vuoteen 2015 ja suuren osan ihmiskunnasta tuhonneen Toisen iskun ja Antarktiksen jäätikön sulamisen jälkeiseen maailmaan, keskelle siviilisaatioiden rippeiden taistelua enkeleiksi kutsuttuja jättimäisiä olentoja vastaan. Enkeleiden tuomaa uhkaa vastaan taistelee YK:n alainen NERV-järjestö sopivien nuorten ohjaamien ihmismäisten EVA-yksiköiksi kutsuttujen mechojen avulla. Yksi valituista nuorista on Shinji Ikari, jonka etäiseksi jäänyt isä on myös NERVin johtaja. Sarjassa keskeisenä teemana on sen keskeisimpien hahmojen kokema ahdistus, itseinho ja yksinäisyys, mutta siinä viljellään myös paljon kristillista symboliikkaa ja viittauksia psykoanalyyttisiin teorioihin.Käytännössä Neon Genesis Evangelion on yhdistelmä kaikkia Gainaxin ja Annon aiempia tuotantoja. Koko mechatarina, sen keskeisimmät sivuhahmot ja päähenkilö isäsuhteineen on repäisty suoraan Gunbusterista pienin kosmeettisin muutoksin. Annon itsensä mukaan Evangelion ei Gunbusterista eroten niinkään kerro mechataisteluista tai sodasta vaan Shinjin ja erityisesti Annon itsensä masennuksesta. Parhaiten tämän huomaa ehkäpä viimeisistä hyvin abstrakteista tajunnanvirtamaisista jaksoista, joista koko mechamättö on jätetty kokonaan pois ja pääosassa on vain Shinjin itsensä sisäinen konflikti. Yksi ihmisiä huomattavasti jakava seikka tässä sarjassa taitaa olla sen teinisen angstiset henkilöhahmot, joista etenkin Shinji on ymmärtääkseni monesta äärimmäisen ärsyttävä kitisijä. En väitä vastaan, mutta ymmärrän tämän kyllä täysin. Neon Genesis Evangelion uppoutuu melkoisen syvälle keskeisten henkilöhahmojensa mielen syövereihin, eikä ahdistuksen ja yksinäisyyden kaltaiset tuntemukset välttämättä ole niitä kaikkein mielekkäimpiä seurattavia. Yleensä tällaisissa mecha- ja muissakin animeissa häärää sankarina nuori kirkasotsainen idealisti, mistä Shinji ei oikeastaan voisi enempää erota, joten hämmennyksen ja inhon ymmärtää. Itse pidin sarjan hahmoista erittäin paljon, joten ei tästä sen enempää.Harmittavasti en tässä paljoa ilkeä avata sarjan varsinaista symboliikkaa, mutta sitä piisaa ja paljon. Olen lukenut, että alun perin tämän piti olla varsin simppeli ja suoraviivainen mecha-sarja, mutta hyvin aikaisessa vaiheessa alkuperäinen käsikirjoitus heivattiin menemään ja Anno aloitti kikkailunsa kristillisen symboliikan ja psykoanalyyttisten teorioiden kanssa. Yksi syy sarjan runsaaseen psykologiseen symboliikkaan oli Annon lukema kiinnostava mielenterveysongelmia käsitellyt kirja, jonka mies oli saanut ystävältään lahjaksi kesken sarjan tuotannon. Vaikka tästä ihan asiaakin löytyy, uskon että suurin osa kaikesta symboliikasta ja viittauksista taitaa olla lähinnä tyylikeino muiden joukossa, mutta se tuntuu toimivan ja kaikesta fanien teorioinnista päätellen myös kiinnostaa ihmisiä. Animaatiosta voi vain sanoa, että se on jälleen taattua Gainaxia ja Annoa, eli parasta. Jos on koskaan sattunut näkemään näiden tekijöiden muita sarjoja, elokuvia tai Daicon IV:tä, tietää miten taitavia nämä kaverit halutessaan ovat. Erityisen hieno pätkä on alkuvideo, joka käytännössä tiivistää koko sarjan tarinan hienosti vaivaiseen minuuttiin.Yksi isompi harmitus sarjassa kuitenkin on: kaksi viimeistä jaksoa. Tarinan mukaan Evangelionin rahoittajat ja tuottajat eivät pitäneet finaalia kohden kovenevasta väkivallasta ja sarjan loppu jouduttiin improvisoimaan kokoon säästöbudjetilla vähän Gunbusterin tapaan. Anno itse oli omien sanojensa mukaan loppuun tyytyväinen, mutta raivostuneiden fanien lähettämän vihaisen palautteen ja tappouhkausten vuoksi sarjan loppu päätettiin tehdä uusiksi elokuvan muodossa, mistä lisää Neon Genesis Evangelion: The End Of Evangelionin arvostelussa.Ennen tämän sarjan katsomista lähemmäs parikymmentä vuotta sitten olin vielä erittäin skeptinen koko manga- ja animejutun suhteen; katsoin tämänkin lähinnä tylsyyteeni ja tykkäsin yllättäen kovasti. Neon Genesis Evangelion on maineensa veroinen, genrensä parhaiden teosten joukkoon kuuluva klassikko, jolla Gainaxin itsensä tuotannossa vetää vertoja lähinnä alkuperäinen Gunbuster. ",Evangelion jos mikä kuuluu jokaisen animen ystävän yleissivistykseen.
785,80.0,"Richard Mayhew (Gary Bakewell) on lontoolainen nuorukainen. Hän on toimistotöissä ja on kihloisa määrätietoisen Jessican (Elizabeth Marmur) kanssa. Hänen elämänsä on rauhallista ja vakaata.Alapuolisessa Lontoossa Door (Laura Fraser) Porticon huoneesta joutuu pakenemaan murhaajia, jotka tappavat hänen perheensä. Murhan toteuttavat herrat Croup (Hywel Bennett) ja Vandemar (Clive Russell) ovat työkaluja ja väkivallan ammattilaisia, jotka osaavat työnsä erinomaisesti. Door kykenee avaamaan ovia ja haavoittuneena hän paiskautuu Richardin polulle. Richard toimii itsenäisesti ja päättää auttaa Dooria ja kyseinen teko nykäisee hänet omituiseen ja irrationaaliseen maailmaan minkä todellisuus noudattaa ihan toisia lakeja. Selviytyäkseen kyseisessä omituisessa maailmassa hän lyöttäytyy Doorin ja tämän tuttavan, Carabasin Markiisin (Paterson Joseph) mukaan. Mukana kulkee myös Doorin palkkaama henkivartija Hunter (Tanya Moodie) joka aikoo kaataa Lontoon pedon. Lopulta tilanne ratkeaa ja Richard pystyy palaamaan takaisin omaan maailmaansa, mutta matka on muuttanut häntä enemmän kuin hän uskookaan.BBC:n tuottama ja Neil Gaimanin käsikirjoittama Neverwhere on tyylikäs ja omalaatuinen urbaani fantasia. Mustan huumorin, outojen henkilöhahmojen ja painajaismaisesti tutun ympäristön yhdistelmä  on katsojalle yhtä outo kuin Richardillekin. Gary Bakewellin suoritus ei ole mikään karismajärkäle, mutta sellaisena se onkin juurikin uskottava. Richardilla ei ole mitään erikoisia apuja ja onkin melko pitkälti muista riippuvainen, mutta oppii pärjäämään. Paterson Joseph hoitaa karismaa suorituksessaan Carabasin Markiisina joka on jokaiselle tavalla tai toisella tuttu. Tanya Moodien Hunter jää hieman ohueksi hahmoksi, mutta suoritusta ei voi haukkua kehnoksi. Vastapuolta edustavat Hywel Bennett ja Clive Russell tekevät varman humoristista työtä kolkkona työparina joka kiduttaa, tappaa, uhkailee, petkuttaa ja ironista kyllä - noudattaa saamiaan ohjeita ja kunnioittaa markkinarauhaa. Enkeli Islington (Peter Capaldi) taas on vaikeaselkoinen henkilö joka kylläkin on soveliasta enkelille jonka havaintomaailma ja muisti ovat aivan erilaisia.Neverwhere on vahvasti kirjoitettu ja ohjattu teos, jonka pahin heikkous on tuotannossa. Visuaalinen ilme on kohdillaan, mutta erityisesti toiminnallisemmissa kohtauksissa olisi kaivannut lisäbudjettia vaikutelman tehostamiseksi. Illuusio on vahva toiminnan ollessa hillittyä, mutta lopun rajummissa kohtauksissa illuusion ohuus paljastuu. Onneksi kyseisiä kauneusvirheitä ei ole paljoa ja tarina pysyy koko ajan vahvasti esillä.",Tyyliä ja laatua.
786,80.0,"Erehdyin joskus katsomaan pari minuuttia teinidraama O.C.:ta, ja taannoin katsoin italialaisamerikkalaisten teinien pornosikailureality Jersey Shorea. Masennuin. Tätäkö nykynuoriso katsoo? Rikkaita, hemmoteltuja ja itsekkäitä teinejä sikailemassa Hollywoodin kukkuloilla ilman periaatteita tai persoonallisuutta. Päädyin muistelemaan omaa murkkuikääni ja pitkäaikaista suosikkisarjaani Niin sanottu elämäni. Onnistuin saamaan käsiini kaikki sarjan osat ja katsoin koko shown lähes kertaistumalta uudestaan. Mikään ei ollut muuttunut, Niin sanottu elämäni on edelleen paras koskaan näkemäni teinisarja.Myönnän, että 90-luvulla murrosikää eläneenä en osaa suhtautua erityisen objektiivisesti itselle rakkaaseen flanellipaitojen, grungen ja korvalappustereoiden vuosikymmeneen, mikä vaikuttanee kiintymykseeni sarjaa kohtaan. Mutta omat teinivuodet olivat ja menivät, eikä flanellia löydy enää vaatekaapista, mutta Niin sanottu elämäni kolahtaa edelleen. Sarja on aito, sielukas ja rehellisesti samaistuttava, oli nuorille 90-luvulla ja olisi taatusti myös nyt, jos sitä joku kanava päättäisi näyttää. Winnie Holzmanin luoman sarjan keskiössä seurataan 15-vuotiasta Angelaa (Claire Danes), joka yrittää selviytyä teini-iästä ja sen mukanaan tuomista muutoksista, high schoolista, ihastuksista, äitisuhteesta, kaveripiirin vaihtumisesta, elämästä. Yhden tuotantokauden mittaiseksi jääneessa sarjassa seurataan Angelaa ja hänen kavereitaan noin vuoden ajan. Toisin kuin nykyisissä teinisarjoissa, joissa kaikki hahmot tuntuvat ja näyttävät muovisilta,Angelan ystävät edustavat todentuntuista läpileikkausta aidoista ihmissieluista. Ystäväpiiristä löytyy boheemi sekoilija Rayanne (A. J. Langer), tyttöjen vessaa käyttävä meikkaava poika Ricky (Wilson Cruz), naapurin nörtti Brian (Devon Gummersall), lapsuuden bestis Sharon (Devon Odessa) sekä ihastus Jordan (Jared Leto); hävyttömän hyvännäköinen söpis, mutta ei suinkaan futisjoukkueen kapteeni, vaan introvertti ja lukihäiriöinen poika. Vaikka sarjassa keskitytäänkin nuoriin, myös nuorten vanhempien elämää käsitellään taidokkaasti ja äärimmäisen uskottavasti. Angelan vanhemmat Patty (Bess Armstrong) ja Graham (Tom Irwin) ovat enemmän tai vähemmän onnellisesti naimisissa, mutta taistelevat lähiökliseisiin ja tapa-avioliittoon turtumista vastaan. Rayannen yksinhuoltajaäiti ei ehdi usealta työltään keskittyä tyttäreensä, Rickyn vanhemmat ovat hylänneet omalaatuisen pojan kokonaan.Angela ystävineen käsittelee asioita, jotka eivät vain tunnu aidoilta, vaan joita nuoret ihan oikeasti käyvät läpi. Miltä tuntuu kun äiti ei ymmärrä, vaan haluaa väkisin pitää kulisseja pystyssä, miltä tuntuu tuntea itsensä rumaksi ja hyljeksityksi vaikkei syytä olisikaan, millainen on 15-vuotiaan oikeus sananvapauteen tilanteessa missä nuoren ajatukset yritetään tukahduttaa? Hienointa sarjassa onkin tapa käsitellä nimenomaan nuorten tunteita. Nuoria ei koskaan aliarvoida, vaan heidän tunteitaan käsitellään syvällisesti ja voimakkaasti. Sarjan nuoret ovat keskenään hyvin erilaisia, mutta kukaan ei ole tyhmä eikä kenestäkään tehdä naurunalaista. Samaa ei voi sanoa esimerkiksi edellämainitusta Jersey Shoresta. En voi sanoin kuvailla kuinka hienoa oli murkkuiässä katsoa amerikkalaista tv-sarjaa ja ajatella, että juuri noin minäkin olen ajatellut! Juuri tuolta minustakin on tuntunut! Käsi ylös, kuinka moni 14-vuotias nykypäivänä samaistuu esimerkiksi Gossip Girlseihin? ",Edelleen paras koskaan näkemäni teinisarja.
787,80.0,"Luulin tietäväni jotakin eläimistä ja nisäkkäistä, mutta tämä DVD-boksi osoitti monin paikoin tietojeni vähyyden. En tiennyt esimerkiksi sitä, että Australiassa elää munivia nisäkkäitä. Jo tässä tarkoituksessa, opetusmielessä, Nisäkkäiden maailma puolustaa paikkaansa.Vaikka ensisijaisesti Nisäkkäiden maailma kuvaa eläimiä ja niiden elintapoja, lähes yhtä tärkeä osa dokumenttisarjan kiehtovuutta on David Attenborough. Rauhallisen oloinen tv-legenda onnistuu maltillisella ja persoonallisella tyylillä saamaan katsojan kiinnostumaan näistä eläimistä. Nisäkkäiden maailmaa voikin halutessaan katsoa kuin ihmisten draamaa, paitsi että tapahtumat ovat tosia ja karumpia. Savannilla olevat söpöt kasvinsyöjäantiloopit joutuvat vaanivan gepardin saaliiksi. Mutta sarjassa ei ole tunteellista paatosta (vaikka useassa kohtauksessa soikin dramaattinen musiikki), vaan maltillisesti esitetään, että tuo kuuluu luonnon kiertokulkuun.Kukin jakso rakentuu tietyn teeman ympärille. Ensimmäisessä jaksossa käydään yleisesti läpi nisäkkäiden ominaisuuksia ja sitä, miten nisäkkäistä tuli menestynein eläinryhmä maailmassa. Seuraavat jaksot käsittelevät ravintoa (hyönteis-, kasvin-, ja lihansyöjät, jyrsijät ja kaikkiruokaiset) sekä elinympäristöä (vesielämä ja korkeat paikat). Kaksi viimeistä jaksoa käsittelevät ihmisten lähimpiä sukulaisia, apinoita sekä meidän omaa kehitystämme siksi mitä me nyt olemme. Erityisesti jälkimmäinen jakso kasvaa laajemmaksi kuin sarjan aiemmat osat. On mielenkintoista myös havaita, että joillain apinoilla on laumoissa järjestys, jossa jokaiselle on osoitettu paikkansa. Dokumentti osoittaa, että vasta puusta laskeutumalla maahan ja opittuamme kävelemään kahdella jalalla saimme alulle kyvyn muodostaa nykyisenkaltaisia yhteiskuntajärjestelmiä.Oma suosikkijaksoni on kaikkiruokaisia käsittelevä jakso. Siinä esitetään mm. kaupungeissa yöaikaan liikkeelle lähteviä pesukarhuja ja viemäreissä majailevia rottia. Tuon jakson aikana oivaltaa, että luontoa ja eri eläimiä on kaikkialla. Nisäkkäiden maailma kannattaa katsoa myös siksi, että oppii tuntemaan luonnon kokonaisuudessaan ja näkemään luonnossa vallitsevat lait. Sitä kautta luonto ei näyttäydy enää niin pelottavana, ja luontoa oppii kunnioittamaan ihan eri tavalla.","Luonto ei näyttäydy enää niin pelottavana, ja luontoa oppii kunnioittamaan ihan eri tavalla."
788,90.0,"Kaksitoista tuotantokautta yhteensä tehty NYPD Blue mullisti paikalleen jämähtänyttä poliisisarjakaavaa. Mukana oli realistista väkivaltaa, siihen aikoihin yllättävän paljon alastomuutta sekä ronskia kielenkäyttöä. Poliisit eivät olleet enää mitään ihanteellisia sankarihahmoja ja vaan erittäin inhimillisiä, omat vikansa omaavia ja työlleen omistautuneita ihmisiä.Sarja alkaa tilanteesta, kun New Yorkissa työskentelevän poliisietsivän Andy Sipowiczin (Dennis Franz) ura alkaa olla ohi. Hän oli ennen hyvä kyttä, nykyisin täysi luuseri. Avioliitto on kariutunut monta vuotta sitten ja hän tuskin tuntee jo melkein aikuista poikaansa. Nykyisin lähimmät ystävät ovat viinapullo sekä vakiobaarissa pörräävä ilotyttö. Andy joutuu ampumavälikohtaukseen ja elämänarvot pitää punnita uudestaan. Viinan juonti täytyy lopettaa, mutta omin keinoin. Andy ei muiden ihmisten tukea kaipaa, niinpä kaikenlaiset AA-kerhot voidaan unohtaa jo heti kättelyssä. Kaiken lisäksi Andy on rasisti ja aika väkivaltainenkin, mutta osaa hillitä itsensä tarpeen tullen ja on loppuen lopuksi aika sympaattinen henkilö. Ensimmäisen tuotantokauden aikana Andy alkaa tehdä myös lähempää tuttavuutta naispuolisen syyttäjän kanssa.Andyn lisäksi NYPD Blue seuraa myös muiden New Yorkin poliisien elämää. Andyn poliisipari on ystävällinen ja reilu, mutta tiukan paikan tullen kovia otteita käyttävä John Kelly (David Caruso), joka on häkeltynyt juuri tapahtuneesta avioerosta. Rankka työ ja mutkikas yksityiselämä alkaa vähän stressata Johnia. Poliisipäälikkö on jäyhä mustaihoinen Arthur Fancy (James McDaniel), jonka kanssa Andylla menee usein sukset ristiin. Myös Fancylla on omat perhehuolensa. Nuori James Martinez (Nicholas Turturro) joutuu työssään usein pohdiskelemaan oikeaa ja väärää samalla, kun hänestä on tulossa loistava poliisi. Janice Licalsi (Amy Brenneman) joutuu tekemään uraansa vaikuttavia ratkaisuja joutuessaan pahaan välikäteen ja hermoheikko Greg Medavoy (Gordon Clapp) yrittää pärjätä samaan aikaan töissään, kun pahasti rappiolla oleva perhe-elämä painaa päälle.Vaikka taustalla jylisee kunnon pääjuoni, niin jaksoissa on tietenkin oma rikostarinansa. Sarja ei kuitenkaan sisällä pelkästään rikosjuttuja, jotka olisivat ladattu täyteen jännitystä ja huimia käänteitä, vaan se kertoo enemmän raskaan työn vaikutuksesta poliiseihin. Väkivaltaakin on mukana, mutta sarja luottaa enemmän psykologiseen jännitykseen. Sarjan taso laski hieman viimeisillä kausilla, mutta ensimmäinen kausi on erittäin laadukasta kovaotteista rikosdraamaa, jonka viiltävä realistisuus pitää otteessaan.Sarjan tukipylvääksi muodostui lopulta Dennis Franzin sympaattinen roolisuoritus ylipainoisena poliisi Andy Sipowiczina. Hän on roolissaan hurjan hyvä, mutta ei hänen pariaan tulkitseva David Caruso ole ollenkaan sen huonompi. Caruso yritti luoda elokuvauraa ja lähti sarjasta pois ensimmäisen tuotantokauden jälkeen, mikä on harmi, sillä hän näyttelee erittäin hyvin erittäin hyvin kirjoitettua hahmoaan. James McDaniel on sopivan jäyhä johtajahahmoksi ja John Turturron veli Nicholas Turturro vakuuttaa nuorena poliisina. Ensimmäisen kauden tärkeät naishahmot, Johnin ex-vaimo Laura Michaels Kelly (Sherry Stringfield) ja pahaan paikkaan joutuva naiskyttä Janice Licalsi, jäävät jotenkin pintaraapaisuiksi. Eivät Sherry Stringfield ja Amyn lailla -sarjasta tuttu Amy Brenneman mitään ihan huonoja näyttelijöitä ole, mutta ei heitä voi pahemmin kehuakaan, mikä voi johtua lopulta aika pieneksi jäävästä ruutuajasta. Käsikirjoitukset ovat tietysti laatutavaraa, kun sarjan ovat luoneet David Milch (Deadwood) ja legendaarinen Steven Bochco (mm. Hill Street Blues ja L.A. Law). Ohjauksesta vastaavat mm. elokuviakin ohjanneet Dennis Dugan, Gregory Hoblit ja Bradley Silberling.",Kyseessä on vahvaa henkilöpainoitteista rikosdraamaa.
789,80.0,"Äidin hylkäämä 16-vuotias  Ryan Atwood (Benjamin McKenzie)  joutuu  Kalifornia Newportin Beachin varakkaaseen yhteisöön. Sandy Cohen on lakimies joka ottaa chinolaisen kovanaaman kotiinsa asuumaan.  Ryan ystävystyy Sandyn ja Sandyn vaimon pojan Sethin (Brody) kanssa. Ja ei mene hetkeäkään kun kuvioissa on jo kaunis naapurin tyttö Marissa ja tämän paras ystävä villinä bilettäjänä tunnettu Summer.O.C on tunnettu teinien lempiohjelmana ja on saavuttanut ison suosion Amerikassa kuin täällä Suomessakin. Eikä mikään yllätys, sillä O.C on laatusarja parhaimmillaan. Jokainen jakso on yllätys ja nautinto. O.C sopii aikuisille, teineille ja jopa perheen pienimmille.Näyttelijätyöt ovat sarjan helmi. Päähahmo Ryania esittävä McKenzie oli aika tuntematon näyttelijä ennen O.C:ta, mutta silti hän vetää roolinsa melkein täydellisesti. Kiusaantuneen teinipojan roolin on omaksunut Adam Brody. En osaa sanoa kumpi mainituista vetää roolinsa paremmin, mutta hyvin vetävät kumpikin. Heidän kemiansa elokuvassa on aitoa ja voisi sanoa jo vähän liikuttavaa. Naapurin tyttöä Marissaa esittää Mischa Barton. Mischa ei vedä rooliaan niin hyvin kuin voisi mutta ei siltikään ole paljon valittamista. Hänen parasta kaveriaan Summeria näyttelee tummahiuksinen Rachel Bilson. Summer on aluksi bitchmainen ämmä joka ärsyttää todella, mutta kauden loppua kohden huomaa ettei tämä loppujen lopuksi niin ärsyttävä olekaan.  Isällisen roolin omaava Peter Gallegher on perheen pää eli Sandy Cohen. Sandyn auttaa nuoria kuin vanhojakin sarjan aikana huomattavan paljon. Hänen neuvojensa avulla Ryankin luopui kovanaaman roolista.Huh,huh tulipa kerrottua paljon roolihahmoista. Kuten jo tuossa aikasemmin saatoitte huomata että sarjan hahmot ovat omaperäisiä ja kaikki erilaisia. On ongelmalasta, kiusattua poikaa, kovanaamaa, leuhkaa ämmää, ihanaa isää... Kaikki tuo sisältyy tähän yhteen sarjaan.DVD paketista vielä. Extrat ovat ihan hyvät, mutta olisivat voinneet lisätä pakettiin vaikka yhden levyn extroja varten. Kuvan- ja äänenlaatu on hyvä, paitsi joissan kohdissa näyttää että kuvanlaatu heikkenisi jotenkin. Mutta muuten paketti on moiteeton ja suht'koht hyvää kamaa.Suosittelen O.C:ta kaikille hyvän maun omistaville.",Jokainen jakso on yllätys ja nautinto.
790,100.0,"The O.C. on amerikkalainen nuorten draamasarja, joka sijoittuu Kalifornian Newport Beachin hienostoalueisiin ja aurinkorantoihin. Elokuva starttaa kuitenkin pahamaineisesta Chinon kaupungista, jossa sarjan päähenkilö Ryan Atwood(Ben McKenzie) päätyy varastamaan isoveljensä kanssa autoa huonoin seurauksin: Ryan päätyy poliisilaitoksen ja äitinsä saarnan jälkeen kodittomana kadulle, josta hänet poimii Ryanin oikeusavustajana toiminut Sandy Cohen(Peter Gallagher). Ryanin onneksi Sandy asuu aurinkoisessa Newport Beachissa rikkaan ja menestyneen vaimonsa Kirstenin(Kelly Rowan) ja jo sarkastisuuden huippua koettelevan poikansa Sethin(Adam Brody) kanssa. Cohenien sukkelasuinen perhe ottaa Ryanin asumaan heidän allastaloonsa.Kovia kokenut ja köyhän maailman silmästä silmään kohdannut harvasanainen Ryan ja koulukiusattu nörtti Seth ystävystyvät ja kaksikko aloittaa sopeutumisen paikkaan, jossa raha, ulkonäkö ja valta merkitsevät lähes kaikkea. Naapurin tyttö Marissa Cooper(Mischa Barton) on koulun kuningatar ja tyttö, johon Ryan iskee välittömästi kaupunkiin saavuttuaan silmänsä. Ikävä kyllä Marissalla sattuu olemaan poikakaverinaan vesipoolojoukkueen kapteeni ja koulun kingi Luke(Chris Carmack), joka hieman vaikeuttaa Ryanin tehtävää. Seth on puolestaan ollut koko ikänsä ihastunut Marissan parhaaseen ystävättäreen Summeriin(Rachel Bilson), jota lähemmäs hän vihdoin Ryanin vanavedessä pääsee. Voisi odottaa, että sarja on pinnallista teinivilauttelua jaksosta toiseen, mutta ei... O.C. on jotain aivan muuta. Tarina on mielenkiintoinen ja alkuasetelma herkullinen, kun köyhä kovanaama, nörtti ja kasa rikkaita rikkaita nuoria laitetaan samaan leikkikehään telmimään. Eikä O.C. ole pelkkä nuortensarja, vaan yhtälailla se seuraa varttuneimpien henkilöiden elämää. Elämää, jossa jokainen päivä voi tuoda tullessaan sata uutta ongelmaa. Näyttelijäkaarti ei ole nimekäs, mutta moni näistä nuorista löi sarjassa itsensä läpi ja mielestäni he kaikki ovat loistavasti roolinsa hoitavia tulevaisuuden tähtiä.O.C:ssa draama ja komedia sekoitetaan nerokkaasti yhteen ja molemmat toimivat vailla pienintäkään heikkoutta. Cohenien välinen sanailu on hauskaa seurattavaa ja myös Summeria esittävä Rachel Bilson taitaa komedian ""ei niin fiksun tytön"" roolissa. Sarjan mukana katsoja pystyy kokemaan suuria tunteita ja varsinkin nuori katsoja pystyy samaistumaan roolihahmoihin ja heistä tulee ikään kuin perheenjäseniä. Näin puhuu allekirjoittanut, joka koki sarjaa seuratessaan ensirakkautensa ja samaistumisen Ryanin rooliin. Joka tapauksessa hieno sarja ja tämä ensimmäinen tuotantokausi on ylivertaisesti se paras! Sarjasta voisin kirjoitella paljon pitempäänkin, mutta eiköhän em. käynyt jo ilmi, että ainakin minä pidän tästä sarjasta. O.C. alkaa jälleen Subilla syksyllä 2008 ensimmäisestä jaksosta lähtien, joten kaikki katsomaan!","Voisi odottaa, että sarja on pinnallista teinivilauttelua jaksosta toiseen, mutta ei... O.C. on jotain aivan muuta."
791,100.0,"Kun ensimmäinen O.C. - jakso näki päivänvalon rapakon takana, alkoi sarjasta hirveä kohina.. Oli kaikenlaisia juttuja, kehuttiinpa sitä jopa 90-luvun hittisarjan Beverly Hills 90210:n mantelinperijäksi. On siis selvää, että pilottijakson tullessa Suomen tv:stä, oli odotukset katsojilla korkealla ja paineet sarjan tekijöillä kovat.Ryan Atwood (Ben Mckenzie) on fiksu, nuori kundi, jonka perhetausta ei ole kovin ruusuinen. Poika varastaa veljensä kanssa auton ja jää kiinni. Veli joutuu vankilaan ja Ryan heitetään ulos omasta kodistaan.  Onneksi huono-onnisella kaverilla on oma haltijakummi, harvinaisen mukava asianajaja Sandy Cohen (Peter Gallagher). Sandy ottaa pojan omaan kotiinsa mistä vaimo Kirsten (Kelly Rowan) ei kovasti iloitse, mutta sarkastinen poika Seth (Adam Brody) sitäkin enemmän. Tästä alkaa Ryanin hankalalta vaikuttava sopeutuminen Newport Beachin eliittiin, jota vauhdittavat naapurin tyttö Marissa Cooper (Mischa Barton) ja tämän paras ystävä, pinnallinen Summer Roberts (Rachel Bilson). Neidot ovat luonnollisesti Newportin kovimmat bilettäjät ja seurapiirien ehdottomat kuningattaret. Josh Schwartz on tehnyt erinomaisen hienoa työtä kirjoittaessaan Kalifornian nuorten pintaliitoelämästä ja etsimällä siihen syvempää merkitystä uuden tulokkaan avulla. Sarjassa kerrotaan suorasti rikkaiden ja köyhien erilaisista elämistä ja samalla todetaan, että loppujen lopuksi olemme kaikki aika samanlaisia. Schwartz on yhdistellyt mukavasti komediaa ja draamaa. Välillä käsitellään vakaviakin aiheita kuten alkoholismia, lääkeriippuvuuksia ja rahapetoksia. Komediaa tarjoaa eniten nokkelat repliikit sujuvasanaisten näyttelijöiden välillä. Parhaat naurut katsoja saa Cohenin perheen keskinäisestä sanailusta, joka yleensä sijoittuu perheen keittiöön.Tuntemattomista nuorista näyttelijöistä irtoaa uskomattomia suorituksia. Ben Mckenzietä on sanottu uudeksi Russel Crowiksi ja Mischa Bartonilla on edessään loistava tulevaisuus. Adam Brody on hurmaavan hauska ja Rachel Bilsonin Summer on ihastuttava yhdistelmä ärsyttävää pinnallisuutta ja söpöä fiksuutta. Brodyn ja Bilson välillä räiskyy ja kipinöi alusta alkaen niin kovasti, että en yhtään ihmettele, että kaksikko on tosielämässäkin löytänyt toisensa.Aikuisistakin löytyy hienoja suorituksia. Peter Gallagher on loistava hauskana ja huolehtivana Sandy Cohenina ja Melinda Clarke vetää hauskasti ilkeän Julie Cooperin roolin.O.C. on erittäin fiksusti tehty nuortensarja, joka tullaan muistavan vielä kauan televisiohistoriassa.",Schwartz on tehnyt erinomaisen hienoa työtä kirjoittaessaan Kalifornian nuorten pintaliitoelämästä ja etsimällä siihen syvempää merkitystä.
792,100.0,"O.C. on jostain syystä aina koukuttanut minua. Ainoa ""teinisarja"" jonka olen katsonut jaksotarkasti ja voikin olla, että jää viimeiseksi. En suinkaan tarkoita, että nämä kyseiset sarjat olisivat huonoja, en vain usko, että mikään samankaltainen sarja ylettää O.C.n tasolle. OCn toinen tuotantokausi jatkaa siitä mihin ensimmäinen jäi, on vain edetty kesän yli. Ryan on muuttanut uuden tyttöystävänsä kanssa takaisin Chinoon, saatettuuan tämän raskaaksi juuri ennen kesää likaisessa ""Mermaid"" motellissa. Marissa yrittää vain unohtaa Ryanin juomalla ja ottamalla aurinkoa. Seth lähti kesän alussa purjehtimaan merelle, jättäen Summerin New Porttiin. Kristenin ja Sandyn välit ovat tulehtuneet poikien lähdettyä, kun taas New Portin oma Julie Cooper asustaa omassa kartanossaan, esittäen onnelista perhettä Caleb Nicholin rinnalla. Näistä asetelmista lähdetäänkin toiseen tuotantokauteen. Sarjaa on sanottu ensimmäistä tuotantokautta huonommaksi, turhaan, sillä mikään kausi ei ole turha tässä sarjassa, viimeinen niitoo vain paketin yhteen ja sitä edelliset rakentavat omat mielikuvat näiden ihmisten elämästä ja ihmissuhteista Orange Countryn maisemissa. Jokaisessa jaksossa on mahtava käsikirjoitus, jaksoissa on aina uutta potkua ja mukavasti huumoria, eikä pelkkää angstia ja riitelyä vaikka sitäkin on riittämiin ujutettu joukkoon. Ohjaus on kaunista ja sulavaa joka tekee silmälle hyvää. Homman kruunaa musiikki ja roolihahmot. En osaisi kuvitella rooleissa muita näyttelijöitä. Hahmot on kuin nakutettu niitä esittäville henkilöille, mikäs sen parempaa kuin nähdä raskaan päivän jälkeen Peter Gallagher Sandy Cohenina tai Rachel Bilson Summer Robertsina. Muita näyttelijöitä suinkaan unohtamatta! Jaksoista parhaiten jäi mieleen The Return of the Nana ja viimeinen traaginen jakso The Dearly Beloved joka sai niskavillat nousemaan ja ihon menemään kananlihalle kun Ryan lähtee Treyn luo. Siitä enempää spoilaamatta. ",Suosittelen tätä kaikille jotka haluavat rentoutua raskaan päivän jälkeen.
793,60.0,"Veijo Hietala on sanonut, että elämme nyt uusromantiikan aikaa. Osuen vallan oikeaan. Kun tosi-tv:n kyyneleillä on vallattu jopa musiikkilistat, vampyyrit on kaivettu haudoistaan True Blood -pulloja kippistämään, ihmissudet raahattu ulvomaan jo mainitun tositelkkarin ruudun eteen ja J.K. Rowlingin rahapussi paisutettu ähkyn partaalle, mitäpä muuta romantiikkalähdettä nykyihmisellä on enää jäljellä kuin vanhat satuklassikot ja niiden rujot tarinat, joiden tahtiin meistä lähes jokainen on joskus lapsosena nukahtanut?Mm. Tronin tuoreesta versioinnista ja Lost-telkkuloistokkuudesta vastanneet Adam Horowitz ja Edward Kitsis ovat ne oivaltajat, jotka keksivät naittaa lumikit, punahilkat, tittelintuuret, pinokkiot, hullut hatuntekijät ja muut tutut hahmot saman fantasiaseikkailun voimanlähteeksi. Tuloksena syntyy satujen klassisista aloitussanoitusta nimensä repäissyt Olipa kerran (Once upon a time), joka starttaa niin huimalla intensiteetillä, että sitä voisi luulla suuremmaksikin merkkiteokseksi.Lostista mukaan käsikirjoittajaherroille on tarttunut näyttelijöiden (mm. de Ravin ja Dale) lisäksi ainakin erilaisten maailmojen ja takaumien välillä poukkoilua: Pahuus on vanginnut kaikki satuhahmot meidän maailmaamme Storybrooke-nimiseen tuppukylään ja saanut heidät vieläpä unohtamaan identiteettinsä. Tarina on tällöin esitettävä sekä fantasiatäytteisen menneen että arjen rassaaman nykyhetken perspektiivistä.Housen kyynisyydestäkin selvinnyt Jennifer Morrison on se, joka vaaleine kutreineen ja punaisine nahkatakkeineen käy Storybrookeen hyvyyden omana edustajana, itsekään tätä seikkaa tietämättä. Biologinen jälkeläinen Henry (Jared S. Gilmore) puolestaan tietää mystisen satukirjansa opetelleena turhankin hyvin, mihin äiti pystyy (tai ainakin pystyisi, jos uskoisi asioiden nykytolaan). Tai kuinka pahis oma adoptioäiti oikeasti onkaan. Kun mukaan summataan jo mainitut satuhahmot plus kymmenen muuta, hyvän ja pahan miekat kolisevat yhteen varsin äänekkäästi.Sarjan ensimmäisen tuotantokauden ongelma on epätasaisuus. Alkuun on sijoitettu monta klassikkotason jaksoa, jotka häikäisevät fantasiakaipuisen silmiä niin, että täytejaksojen tyhjyys meinaa välillä jäädä huomaamatta. Mitä pidemmälle televisioon puserrettu iltasatu jatkuu, sitä väsyneempi ja kaavaan turtuneempi laps... anteeksi, siis katsoja on. Satumaailmankaikkeuden tietokonetehosteet ovat liian usein tusinatavaraa. Mitä järkeä on raahata lohikäärme ärjymään tämän luokan produktioon, jos se näyttää jääkiekkojoukkue KalPan mainosvideon ”lohikäärmeeltä”?","Mitä pidemmälle televisioon puserrettu iltasatu jatkuu, sitä väsyneempi ja kaavaan turtuneempi katsoja on."
794,90.0,"Kuinka paljon mielenkiintoisempaa olisikaan ollut yläasteella ja lukiossa opiskella ihmiskehon biologiaa, jos opettajan puheen sijasta olisimme katsoneet tätä sarjaa?Olipa kerran elämä on kolmas osa legendaarisesta animaatioiden sarjasta. Tätä voitaneen pitää kaikkien opetusohjelmien isänä, äitinä ja kummivanhempina. Tuskin kukaan näitä jaksoja katsonut on ollut oppimatta asioista ihmiskehosta.Tämä sarja tarjoaa hyvin arkisia ja tieteellisiä, mutta silti kiinnostavia seikkailuja ihmisruumiissa. Ohjelman draama syntyy ainoastaan ihmiskehon tapahtumien ympäriltä. Eikä tähän ohjelmaan toki mitään sen suurempia tapahtumia kaipaakaan.Tässä, kuten muissakin Albert Barillén sarjoissa, hyvä ja paha on helppo erottaa selkeästi ulkomuodosta. Mutta kuten fiktiossa yleensä, tässä sarjassa hyvä ja paha ovat oikeasti helppo nimetä. Hyvää esittävät mm. valkosolut, vasta-aineet ja kehon puolustusjärjestelmä, pahoja taas edustavat ihmisille haitalliset virukset ja bakteerit.Vaikka uutta tieteellistä tietoa tulee koko ajan, Olipa kerran elämä on säilyttänyt ajankohtaisuutensa ja viihdyttävyytensä jo 20 vuoden ajan.","Voitaneen pitää kaikkien opetusohjelmien isänä, äitinä ja kummivanhempina."
795,80.0,"Albert Barillén tuottamien, moninaisia aihepiirejä käsittelevien opetuspiirrossarjojen viidentenä osana valmistui tieteen historiaan syventyvä Olipa kerran keksijät. Ihmisen luomia erilaisia saavutuksia sivutessaan sarja sisältää luonnollisesti paljon yhtymäkohtia ihmiskunnan historiaa käsitelleeseen Olipa kerran ihminen-sarjaan, mutta enemmän yksittäisiin henkilöihin keskittyessään Olipa kerran keksijät-sarjan pääpaino on kuitenkin erilainen. Myöskin lähtökohta jokaiselle jaksolle on nuorten oppilaiden kokoontuminen vanhan mestarin asunnolle kuuntelemaan hänen tarinoita, kun Olipa kerran ihminen eteni kertojaäänen varassa kulkevana historialuentona.Kuten luonnollista historian valossa, lähtee Olipa kerran keksijät liikkeelle muinaisista kiinalaisista ja kreikkalaisista. Vähin erin kasvaa ihmiskunnan tietämys aiemmin mystisinä pitämistään asioista. Lääketiede kehittyy, ihmisen ja asuttamamme planeetan paikka maailmankaikkeuden pienenä osana selkeytyy, ja mitä lähemmäs nykypäivää edetään, nousevat yksittäisten ihmisten oivallukset ja teot merkittäviksi saavutuksiksi. Lopulta höyrykoneen keksiminen oli se ratkaiseva asia, josta sikisi nykyisenkaltainen teollinen maailmamme. Tietenkin viihdyttävyyden ja ala-asteikäisille suunnatun sanoman takia kaikkein mutkikkaimpia siivuja keksintöjen ja teorioiden sisällöstä on jouduttu karsimaan, mutta ainakin tältä pohjalta saa hyvän yleiskuvan ihmiskunnan oivallusten merkittävyydestä, ja sarja herättää kiinnostuksen tutkia asioita lisää.Olipa kerran keksijät sisältää myös sisäänrakennettuna tarinana sen, mitkä voimat yleensä ovat olleet eniten tiedon etenemisen tiellä. Aina Charles Darwinin evoluutioteoriaan asti kristinuskon ja Raamatun kautta pyrittiin määräämään pappien taholta totuus maailmasta. Kaiken haluttiin olevan pysyvää ja jumalallisen ilmoituksen kautta määriteltyä totuutta, mutta jonka taustalla oli kuitenkin vain papiston vallanhalu. Kaikista kuuluisin tapaus tästä lienee Galileo Galilein tarina, jossa hän joutui myöntämään papiston edessä olevansa väärässä, mutta kuitenkin omassa mielessään hän tiesi olleensa oikeassa. Ja kuten eräs papiston edustaja Galileolle toteaa, ei tietämättömille ihmisille pidä totuutta kertoa, sillä heidän yksinkertaisen ja vilpittömän uskon myötä heidän elämänsä pysyy onnellisena. Mutta jotta asia ei olisi näin yksiulotteinen, niin esimerkiksi perinnöllisyystieteen uranuurtaja Gregor Mendel oli munkki ja työskenteli teoriansa parissa luostarissa.Olipa kerran keksijät on piirrostavaltaan Barillén aiempien sarjojen kaltaista yksinkertaistettua jälkeä, jossa ei näy viitteitä minkäänsortin visuaalisesta kokeilevuudesta tai pyrkimyksestä luoda jotain yhdysvaltalaisen tyylin möykkäanimaatiota. Suomalainen ääninäyttely on ihan kelvollista, vaikkakin joidenkin ääninäyttelijöiden maneerit alkavat kyllästyttää jaksosta toiseen, ja vaihtelu olisi virkistänyt. Myöskin musiikkipuolella sarja luottaa samoihin kappaleisiin jaksosta toiseen, ja Olipa kerran elämä-sarjasta muutamat kappaleet on lainattu. Eli äänipuoli hieman sarjassa puuduttaa, ja siitä antaisin suurimmat moitteet muuten nautinnollisen sarjan suhteen.",Tiede ja teoriat tarjotaan yksinkertaistetussa muodossa.
796,60.0,"Jee, sketsiviihdettä. Omid Djalili Show on nimestään huolimatta brittihuumoria. Entä kuka on Omid Djalili? Hän on, kuten sketseissäänkin tuo esille, iranilaisperäinen britti, jolla on takanaan läjäpäin sivuosarooleja isoissa elokuvissa.Mikä sarjassa on positiivista, on Djalilin kyky osata nauraa itselleen. Hän repii huumoria helposti itsestään, joten iloksemme sketsien välissä nähdään Djalilin stand upia. Useimmiten nuo elävän yleisön edessä esitetyt pätkät houkuttavat nauramaan jopa herkemmin kuin varsinaiset sketsit. Toki niissäkin on meheviä oivalluksia, kuten Djalilin esittämän valkoihoisen britti-isän ja hänen perheensä tapaaminen tyttären tummahipiäisen poikaystävän kanssa.","Mikä sarjassa on positiivista, on Djalilin kyky osata nauraa itselleen."
797,80.0,"Joskus pari vuotta sitten JIM-kanavalla pyörinyt Ongelmia paratiisissa herätti mielenkiintoni heti kun avasin tv:n etsien sunnuntaisen krapulapäivän viihdykettä. Vaikka sarjan teemat eivät ole mitenkään keveitä, onnistui se kummasti myös toimimaan tällä tasolla. Banged up Abroad välittää hieman erilaista matkailumainontaa, johon olemme tottuneet. Tuskin se kuitenkaan kasvattaa turistimäärää paikoissa, joista nämä ihmiskohtalot ovat pelastuneet. Arvostelen nyt kauden toisen tuotantokauden, jonka sisältämistä jaksoista liikkuu Internetissä erittäin ristiriitaista tietoa, mutta tutkinnan jälkeen tulin siihen lopputulokseen, että olen katsonut oikeat jaksot ja niitä myös oikean määrän. Dokumentaarinen sarja kertoo ihmisistä, jotka ovat joutuneet vaikeuksiin ulkomailla. Jotkut ovat hölmöilleet itsensä liriin huumeiden kanssa, jotkut ovat viettäneet unelmalomaa tai olleet työmatkalla, mutta tilanne on muuttunut yllättäen panttivankidraamaksi. Rähinää ja sydämenlyöntejä on syntynyt Koreassa, Ugandassa, Filippiineillä, Bangladeshissa, Kuwaitissa, Tsetseniassa, Intiassa, Pakistanissa, Perussa, Malesiassa, Taiwanissa ja Equadorissa. Jos pelkäät matkustamista ja vieraita kulttuureita ja paikkoja, et ainakaa pelkää niitä vähemmän katsottuasi Ongelmia paratiisissa. Sarjan henkilöt edustavat ääriesimerkkejä siitä, millaisia vaaroja tietämättömyys ja huono tuuri aiheuttavat länsimaalaisille etenkin kehitysmaissa. Nämä henkilöt ovat siinä mielessä onnekkeita, että ovat kertomassa meille kokemuksistaan, eivätkä mestattuina kenenkään tietämättömissä. Eräässä jaksossa vilahtaa myös kaksi suomalaista, Risto Vahanen ja Seppo Fränti, jotka olivat kaapattuina Jolon saarella, Filippiineillä vuonna 2000 Abu Sayyaf –sissien toimesta.Ongelmia paratiisissa esittää dramatisaatioiden avulla jokaisen tapauksen. Välissä tapahtuman kokenut tai kokeneet henkilöt kertovat kokemuksistaan, eikä ohjelmassa ole erillistä juontajaa. Henkilöt ovat useimmiten kotoisin Isosta-Britanniasta tai Yhdysvalloista. Dramatisaatiot ovat, tai ainakin näyttävät olevan, kuvattu jokaisessa kohteessa ja luonnollisessa ympäristössä. Tunnelma on hyvin realistinen, näyttelijät muistuttavat esikuviaan ja itse pahikset puhuvat omaa kieltään. Parasta on kuitenkin ihmisten tarinat ja se, miten niihin pystyy eläytymään. Vaikka ns. huumeurpoille ei heru sympatiaani, niin on erittäin mielenkiintoista seurata miksi ja miten he nyt ovat kameran takana, vaikka teoriassa heidän kuuluisi olla lukittuina vankilassa lopun ikäänsä. Ongelmia paratiisissa näyttää, miten vahva ihmisen selviytymisen halu voi olla. Kun tilanne näyttää mahdottomalta ja mielenterveys varisee, niin jostain löytyy se pieni ääni, joka sanoo, että vielä pitää jaksaa ja toivoa. Mikä erikoisinta, joskus sorretulta löytyy myötätuntoa niitä ihmisiä kohtaan, jotka ovat ajaneet heidät siihen tilanteeseen. ",Bisarri ihmismieli osoittaa sopeutumiskykynsä niin viidakoissa kuin kylmässä kellarivankilassa jossain päin Groznya
798,90.0,"""'Blinky' Watts is not blind. He suffers from boseman simplex. He actually sees 25,62 times as much as we do. If we would see what Blinky is seeing right now it would look something like this...""David Lynch, Missoulan kirous/siunaus elokuvataiteelle tuo aina mieleen omituisen, surrealistisen näkemyksen missä aika, tila ja identiteetti heittää kieppiä kaatuvalla rekillä. Sama pätee TV:ssä, mutta Mark Frost ja David Lynch eivät luoneet pelkkää Twin Peaksia kaikkine omituisuuksineen. Kyseisen mestariteoksen jälkeen kaksikko nykäisi aikaan lyhyen ja ennen kaikkea koomisen periodisarjan. Mukana on siis surrealistista, ajoittain huonon maun mukaista ja koko ajan hervottoman hauskaa kohellusta 1950-luvun TV-studiossa. Lester Guy (Ian Buchanan) on kulahtanut näyttelijä joka tähdittää pienen Zoblotnick-yhtiön ohjelmaa. Shown toinen tähti on lyhyesti sanoen tyhmä Betty Hudson (Marla Rubinoff) ja studiotoimintaa ohjaa Itä-Euroopasta kotoisin oleva Vladja Gochktch (David L. Lander). Tuottaja Budwaller (Miguel Ferrer) yrittää pitää mielenterveytensä kasassa mikä ei ole helppoa sillä kaikki menee aina pieleen. Suorassa lähetyksessä ei myöskään ole tilaa töppäilyyn, sillä Zoblotnickin (Sydney Lassick) toimistosta tuleva linja on tarpeeksi kuuma sylkemään liekkejä.David Lynch ja huumori eivät ole toisensa poissulkevia suureita. Suoraan lähetykseen mahtuu mieletön määrä katastrofeja ja henkilöhahmot ovat riehakkaasti yliampuvia. Lukuisista lyhyemmistä vitseistä huomattavin on 'Blinky' Watts (Tracey Walter) jonka näkökyky muistuttaa pysyvää LSD-trippiä pehmolelukoirin ja mikään ei koskaan selitä mikä on hurry up-kaksosten (Raleigh & Raymond Friend) merkitys.Ian Buchananin suoritus Lesterinä on nautinnollisen ylinäyttelevä ja huokuu niljaa, mutta se on juuri täydellistä kulahtaneelle näyttelijäplantulle jolla on yhä valtava ego. Marla Rubinoffin vastarooli Betty Hudsonina osoittaa kiistatta hänen olevan tyhmä kuin vasemman jalan saapas ja henkisen kömpelyyden lisäksi hän on myös ruumiillisesti kömpelö. Miguel Ferrer toimittaa mainiosti kireän suorituksen Budwallerina joka on yksi harvoista todellisuuden ymmärtävistä hahmoista. Sydney Lassickin suoritus Zoblotnickina on hykerryttävä, mutta kirppuista ahmaa muistuttavaa peruukkia kantava paksukainen käsittämättömällä aksentilla ei voi olla muuta kuin hauska ja David L. Landerin käsittämätön mongerrus vaatii tulkkia.Sarja aloittaa siis käsittämättömän hauskalla otteella, mutta jopa seitsemässä episodissa huomaa että Lynch ja Frost ovat kaataneet lähes kaiken hauskuuden juurikin alkuepisodeihin, sillä surrealismin ja ylltyskäänteiden määrä laskee varsin dramaattisesti, joskaan se ei missään vaiheessa lopu. Ironisena piirteenä voi sanoa että Suomi on ainoa maa koko maailmassa missä tämä nauruhelmi on näytetty kokonaisuudessaan.",Nauruhelmi.
799,90.0,"Nykyään sitä miettii, eikö kukaan voisi luoda taas oikeasti koukuttavaa sarjaa. Sellaista, jonka jokainen jakso on kuin...kuin... jokin sanoinkuvaamaton asia. Noh, sanotaan nyt esimerkiksi vaikka suklaalevy, josta saat napsia suuhusi vain yhden palan per päivä -- ei ole muuten helppo tehtävä, varsinkin kun kyse on maistuvasta suusta sulavasta suklaasta. Pakko on viskoa toinen pala toisen jälkeen saman tien. Sellaisena minä itse ainakin kuvailisin OITNB- sarjaa.Silloin kun tätä sarjaa vasta mainostettiin, en liiemmin siitä innostunut. Katsottuani kuitenkin ensimmäisen kauden voin todeta, että kyseessä oli täysin erityyppinen sarja kuin odotin. Minulla kun oli mainosten perusteella omat kuviot kyseisen sarjan juonesta, kuvioista jne. Sama homma on käynyt lukuisten muidenkin sarjojen ja elokuvien kanssa.",Yllättävän maistuva sarja sekä naisille että miehille.
800,90.0,"Ilkka Remeksen alkuperäistarinaan perustuva alunperin neliosaisena TV-sarjana näytetty Paholaisen tytär kertoo Helsingin yliopiston ATK-osastolla työskentelevästä naisesta, Helena Koskesta (Outi Mäenpää). Helena on hiukan erakkoluontoinen tapaus, joka ei kuvia eikä markkinoita kumartele. Nainen päätyy kidnappaamaan suomalaisen it-yrityksen kansavälisesti arvostetun johtajan Juhani Salomaan (Mats Långbacka). Syytkin tuohon kidnappaukseen selviävät juonen myötä. Juttua päätyy tutkimaan KRP:n profilointiyksikön boheemi päällikkö Raimo Erkkilä (Kari Sorvali), joka ei lasiin syljeskele.Tarina ei ole niin perinteinen suomijuttu, vaan kansainväliseen suuntaan nojavaa rikosdraamaa. Asiantuntijoiden mukanaoloa faktojen lähteenä ei voi olla huomaamatta. Juonenkulkua ei niin vain voi lähteä arvailemaan ja kohtuuyllättäviä käänteitäkin riittää. Huomaa kyllä että juttua on mietitty ja sen voi kuvitella pohjautuvan kirjaan. Remeshän ei ole mikään huono rikoskirjailija. TV-sarjan dramatisointi on varsin onnistunut ja kokonaisuus pysyy kasassa, saaden jopa pienen addiktion päälle. Pläjäyksen haluaa suorastaan ahmia. Näitä saisi tehdä enemmänkin. Silloin maksaisin TV-lupanikin ihan kakistelematta. Kyllähän toki Saksassa tämän tyylisiä TV-sarjoja tehdään ihan liukuhihnalta, mutta ei meillä Suomessa. Ehkä juuri siksi tällaiset kotimaan tapaukset nousevat aina valokeilaan.",Pläjäyksen haluaa suorastaan ahmia.
801,80.0,"Michael Scofield (Miller) on epätoivoisessa tilanteessa. Miehen veli on vankilassa kuolemaantuomittuna rikoksesta, jota hän ei ole tehnyt. Michael saa tietää, että tämä on myös osittain hänen syytään. Hän ryhtyy tarkoin suunniteltuun, joskin epätoivoiseen yritykseen. Michael ryöstää pankin päästäkseen Fox Riverin vankilaan, jossa Lincoln-veljeä (Purcell) pidetään, tarkoituksenaan paeta veljensä kanssa. Kiitettävistä (ja kiitettävän hintaisista) valmisteluistaan huolimatta ei pako ole helppo, ja kunnon draaman tapaan esteet senkun lisääntyvät kaiken aikaa, puhumattakaan siitä, mitä he tekevät jos pääsevät pakenemaan.Idea on mielenkiintoinen, vaikkakin kaukaa haettu. Edes debiili ei yrittäisi moista, mutta mitäpä TV:ssä ei tapahtuisi. Henkilöhahmot ovat kiinnostavia ja hyvin valittu näyttelijäkaarti hoitaa homman kotiin. Sarjaa on kuvattu oikeassa vankilassa, joka ehdottomasti tuo tunnetta mukaan. DVD:llä on ekstroina mm kommenttiraitoja osassa jaksoista, poistetut kohtaukset sekä kohtauksien tekoa.","Edes debiili ei yrittäisi moista, mutta mitäpä TV:ssä ei tapahtuisi."
802,80.0,"Michael Scofield (Wentworth Miller) on mies hankalan paikan edessä. Hänen veljensä Lincoln Burrows (Dominic Purcell) tuomittu syyttömänä vankilaan murhasta, jota hän ei tehnyt. Tekaistu murha sattui olemaan myös sen luokan tappo, jonka seurauksena Lincoln teloitetaan sähkötuolissa. Teloitukseen on aikaa kolme viikkoa ja Michaelilla on suunnitelma. Itse asiassa todella suuri suunnitelma. Michael hommaa itsensä vankilaan tarkoitusperänään vapauttaa veljensä. Suunnitelma ei ole vain niin helppo, miltä se kuulostaa. Ongelmat lisääntyvät jatkuvasti ja pako ei tunnukaan enää niin yksinkertaiselta. Onnistuuko Michael suunnitelmissaan?Amerikkalainen televisiokanava Fox kehitti Paon alunperin 13 jakson mittaiseksi minisarjaksi, mutta laajensi sen 22 jaksoon suuren suosion myötä. Katsojille jääkin suureksi arvoitukseksi olisiko sarja onnistunut olemaan parempi lyheympänä, vaiko nykyisessä muodossaan? 22 jakson mittainen 1. tuotantokausi on erinomaista viihdettä ja hyvin kekseliästä sellaista. Kuitenkin 13 jaksoa olisi ainakin allekirjoittaneen mielestä riittänyt hyvin. Sarjan käsikirjoittajat joutuivat venyttämään sarjaa äärirajoille asti ja uudet ideat piti keksiä hyvinkin pakon omaisesti. Tämä tulee esille piirun verran yli menevine juonenkäänteineen kauden loppupuolella. Jännittävyys on saatu pysymään silti mukana, ja tämä onkin suurin syy miksi ensimmäinen kausi on kokonaisuudessaan hyvin onnistunut.Muita syitä tähän ovat esimerkkilisen hyvä näyttelijätyö. Sarja on täynnä hyvin persoonallisia ja mielenkiintoisia sivuhenkilöitä joiden kohtalo mietityttää, paheksuttaa tai harmittaa. Michaelin puolesta pidetään peukkuja ja jännitetään kynsinauhat verille pureskelemalla. Nuori, tuntematon suuruus Wentworth Miller tulkitsee veljensä puolesta mitä tahansa tekevää miestä taidolla ja varmuudella. Myös Dominic Purcell on pätevä kovana ja luovuttamattomana miehenä, vaikka sähkötuoli alkaa uhkaavasti lähestyä. Valokeilat nappaa kuitenkin itselleen Robert Knepper joka näyttelee sadistista Theodore ""T-Bag"" Bagwelliä, joka on raiskannut ja tappanut monia lapsia Alabamassa. Knepper on uskomaton roolissaan ja tulkitsee T-Bagin eleita lähes täydellisesti tuoden katsojalle suurta sympatian tunnetta huolimatta kaikista hänen tekemistään kauheuksistaan. T-Bag onkin sarjan mielenkiintoisin hahmo, joka nousee tärkeään osaan kauden myötä. Myös muut näyttelijät onnistuvat rooleissaan todella hyvin. Vankilaan joutunutta mafiapomoa John Abruzzia näyttelevä Peter Stormare on erinomaisen kylmä ja tunteeton. Supersympaattinen katsojien sydämet sulattavat Sucre, jota Amaury Nolasco tulkitsee aidolla tunteella. Myös tärkeässä osassa olevat säännöistä piittaamaton ja vankien painajainen, vanginvartija Bellick (Wade Williams) ja vankien lääkäri Sara Tancredi (Sarah Wayne Callies) onnistuvat rooleissaan hyvin. Monet hyvät näyttelijät antavat sarjalle potlkua ja tuovat monia näkökulmia sekä ulottuvuuksia. Ja luonnollisesti antavat katsojille mielenkiintoa katseluun. Pako on  myös muilla saroilla hyvinkin onnistunut sarja. Se on todella jännitävä ja nostaa jännitävimpinä hetkineen jopa katsojan sydämen kurkkuun ja takamuksen ilmaan penkistä. Dialogi on hyvin osuvaa ja vankilahenkistä v*lua. Käsikirjoitus on veitsenterävää ja hyvin huolitteltua. Miljöö on todella aidon tuntuista. Vankila on kuvattu todella realistisesti, mikä johtuu siitä että kuvaukset ollaan suoritettu oikeassa vankilassa. Pako on säästynyt R-ikärajamerkinnältä, vaikka meno vankilassa on karua ja välillä todella väkivaltaista. Silti se on vielä pehmotyylistä, verratuna vaikka esim. Kylmään rinkiin. Kokonaisuutena Pako 1. Tuotantokausi on hyvää viihdettä, joka antaa vaihtelua Ameriikaan televisioon 24:sten, sun muiden action-sarjojen tilalle. Hiukan ylivenytetty ja pitkitelty, mutta silti varsin nautittavaa matskua.",Nostaa jännitävimpinä hetkineen katsojan sydämen kurkkuun ja takamuksen ilmaan penkistä.
803,100.0,"Vuonna 2006 tänne kaukaiseen pohjolaankin rantautunut sarja Pako oli mullistus. Sarja keräsi Suomessa satojatuhansia katsojia ja vuoroin järkytti ja ihastutti katsojiaan itselleen ominaisilla cliffhangereilla ja juonenkäänteillä. Sarjan ensimmäinen tuotantokausi oli luonnollisesti monessa suhteessa paras ja monipuolisin, joskin myös juuri oikealla tavalla seuraavia kausia varten avoimeksi jätetty. Sukeltakaamme siis Fox Riverin syövereihin.Taparikollinen Lincoln Burrows (Dominic Purcell) on pidätettynä varapresidentin veljen murhasta. Hänet siirretään Fox Riverin vankilaan odottamaan lähestyvää tuomiotaan, sähkötuoliin istuttamista. Lincolnin nuorempi veli Michael Scofield (Wentworth Miller) saapuu tapaamaan veljeään syyttävin kysymyksin. Michael haluaa saada henkisen rauhan ja vakuuden veljensä vakuuttelemasta syyttömyydestä. Michaelin varmistuttua asiasta saakin sarja heti alkuun odottamattoman käänteen. Michael tekee aseellisen ryöstön ja järjestää itsensä samaan häkkiin veljensä kanssa. Käy ilmi, että Michael on toiminut Fox Riverin arkkitehtina vankilaa rakennettaessa ja on tatuoinut vartalonsa täyteen vankilan pohjapiirustusta. Alkaa vaihe vaiheelta etenevä monimutkaisen suunnitelman toteutus Lincolnin vapauttamiseksi.Tarina etenee pääasiassa kahdessa tasossa; Michael ja Lincoln juonivat vankilan sisällä, ja heidän ystävänsä yrittävät laillisin keinoin todistaa Lincolnin syyttömyyden ulkoa käsin. Jaksot käsittelevät aluksi yhtä Michaelin tatuoinnin osaa kerrallaan paljastaen pikkuhiljaa niiden konkreettisia yhteyksiä itse vankilaan. Vähitellen sana suunnitteilla olevasta paosta leviää ja mukaan mieliviä vankeja kasautuu melkoinen määrä. Joukkio paisuu lopulta monituisten vaiheiden kautta kahdeksaan henkeen, joista mainittakoon vaikkapa äärimmäisen sadistinen ja väkivaltainen murhaaja-raiskaaja Theodore ”T-Bag” Bagwell (Robert Knepper) sekä kuolemantuottamuksesta vankilaan tuomittu vanha mies Charles ”D.B. Cooper” Westmoreland (Muse Watson). Väistämättä ajaudutaan konfliktitilanteisiin kun tilaa ei olekaan kaikille, ja jokainen sarjaa katsonut varmasti muistaa T-Bagin kohtalokkaat sanat; ”…and then there were six…”.Sarjan selkeä päähenkilö ja hymypoju Wentworth Miller tarjoilee joka jaksossa tinkimätöntä taidokkuutta ja jännityksen luomisen taitoa salaperäisyydellään ja henkisellä/älyllisellä ylivertaisuudellaan. Dominic Purcellin esittämä Lincoln puolestaan on lähinnä juro gorilla, joka ei käytä aivojaan muuhun kuin veljestään huolehtimiseen. Yhdessä veljekset muodostavat yllättävänkin toimivan parivaljakon ja kannattelevat Paon ensimmäisen tuotantokauden takuuvarmalla tempolla alusta loppuun.Ensimmäisen kauden aikana katsojalle paljastetaan jaksojen kuluessa tuskin lainkaan, mitä tulevaisuudelta voisi odottaa ja tämä tekeekin juonenkäänteistä entistä mehukkaampia. Uudet käänteet tuntuvat noudattavan toimivaa, mutta silti täysin ennalta arvaamatonta kaavaa luoden koko sarjalle sille kuuluvan statuksen. Varoituksen sanana heikkohermoisimmille, että Pako on kaikessa loistavuudessaan myös melkoisen rujo ja jopa psykologisestikin ahdistava sarja, joten kaikille ei tätä mestariteosta voi suositella. Kauden alkupuolella nähtävä vankilamellakka esimerkiksi on ajoittain melkoista splatteria, ja kenties kauden ahdistavin jakso nähdään suurin piirtein puolessavälissä kun Lincolnin poika L. J. saa äitinsä ja isäpuolensa kanssa odottamattoman vieraan. Pako ei kuitenkaan sorru turhaan kliseilyyn ja pysyy nöyränä. Ainoiksi pikku vioiksi voidaan lukea ajoittain hiukan överiksi menevä Lincolnin synkistely eristyssellissään murheen alhossa sekä se fakta, että katsojan on yksinkertaisesti mahdotonta tosissaan jännittää kun Lincolnia viedään sähkötuoliin ensimmäistä kertaa jo kauden puolessavälissä (hyvin on kuitenkin painostava ilmapiiri luotu kyseiseen kohtaukseenkin...).Kvadrilogian parhaana osana Paon ensimmäinen tuotantokausi on jokaiselle jännityksestä ja monimutkaisesta, mutta silti mukavasti seurattavissa olevasta juonesta kiinnostuneelle pakko-ostos. Varaudu yllätyksiin, raakuuksiin, nerokkaisiin cliffhangereihin ja yhteen 2000-luvun persoonallisimmista kuvauksista käsitteestä veriside… ja nauti!   ",Mitä sinä olisit valmis tekemään veljesi puolesta?
804,70.0,"Pako on amerikkalainen draamajännäri, joka sai kaikkiaan neljä tuotantokautta, vaikka se alun perin suunniteltiinkin 13-osaiseksi minisarjaksi. Tiedä sitten, olisiko kannattanut tehdä se ihan minisarjana vai antoiko lisäpidennys sarjalle jotain lisäarvoa.Lincoln Burrows (Dominic Purcell) tuomitaan syyttömänä murhasta teloitettavaksi sähkötuolilla. Hänen veljensä Michael Scofield (Wentworth Miller) on kuitenkin varma veljensä syyttömyydestä ja päättää auttaa häntä pakoon vankilasta. Mutta eräät tahot eivät halua Burrowsia vapaalle jalalle. Kaiken takana näyttääkin olevan laaja salaliitto. Eikä vankilassakaan asiat mene aivan suunnitelmien mukaan.Paon ensimmäinen tuotantokausi keskittyy veljesten pakosuunnitelman kehittämiseen. Vankilan ulkopuolella Burrowsin asianajaja pääsee hajulle erittäin laajasta salaliitosta. Toki tässä myös annetaan tilaa myös muille vankilan ja sen ulkopuolella oleville ihmisille. Sarjalla onkin monia yhtymäkohtia tuttuihin sarjoihin ja elokuviin, mutta on sillä myös omia ideoita.Aloitetaan sarjan hyvistä puolista. Tunnelmaan on panostettu melko hyvin. Tässä ylläpidetään kohtuullisen hyvin synkkää tunnelmaa ja sama meininki säilyy kauden alusta loppuun. Myös realistisuuteen on panostettu. Vankilan elämä on raakaa ja se tuo välillä mieleen Kylmän ringin, mutta meininki ei kuitenkaan ole aivan yhtä nihilististä. Väkivalta on kuitenkin melko realistista. Onhan tämä varsin realistinen sarja, vaikka jotkut juonenkäänteet ovat hieman epärealistisia ja pieniä juonenaukkoja jää joihinkin paikkoihin. Ja esiintyy myös paikoitellen epäloogista ja järjenvastaista toimintaa. Saadaan tähän myös hieman jännitystäkin ja katsoja kyllä jaksaa pysytellä mukana. Kauden päätösjaksokin on tehty cliffhanger-tyylillä, joka takaa sen, että katsoja palaa sarjan pariin.Hahmopuolessa ei ole valittamista. Vankilassa ja sen ulkopuolella on paljon mielenkiintoisia hahmoja, vaikka jotkut ovatkin melko kliseisiä. Pääosaveljekset ovat varsin mielenkiintoinen pari ja heidän edesottamuksiaan kyllä jaksaa seurata. Amaury Nolascon näyttelemä puertoricolainen Fernando Sucre on myös mielenkiintoinen kaveri, joka toimii Scofieldin apurina paossa. Ja toki vankien joukkoon pitää mahtua yksi todellinen kusipää. Kuudesta sieppauksesta, raiskauksesta ja murhasta (eikä aina siinä järjestyksessä) kahteen elinkautiseen tuomittu Theodore ”T-Bag” Bagwell (Robert Knepper) on todella häijy psykopaatti, jonka kanssa ei haluaisi samaan selliin. Hän käyttää heikompia vankeja hyväkseen ja tappaa varsin mielellään. Eikä vanginvartijoidenkaan keskuudessa kovin kivoja heppuja välttämättä ole. Vartijoiden pomo Brad Bellick (Wade Williams) on varsin klassinen tapaus elokuvien ja TV-sarjojen vanginvartijoista. Hän tekee vankien elämästä hankalaa, eikä anna monellekaan mitään armoa. Muutkin hahmot ovat erittäin mielenkiintoisia, vaikka joukosta löytyykin aika kliseisiä hahmoja.Vaikka tässä onkin paljon omia ideoita, niin sarja on varsin kliseinen. Onhan näitä salaliittoja ja syyttömiä kavereita, joilla on kuolemantuomio niskassaan nähty jo aika liuta. Myös jotkut tapahtumat ovat melko ennalta-arvattavia. Saadaan tähän kyllä ihan kohtuullisesti myös yllätyskäänteitä. Vaikka onkin ihan mielenkiintoista seurata pakoa suunnitelevien vastoinkäymisiä, niin välillä tulee tunne, että niitä vain rakennetaan tarinan pitkittämiseksi. Myös vankilan ulkopuolella on hieman kliseistä meininkiä. Joka puolella tuntuu olevan salaliittoja ja siellä ei voi luottaa kehenkään.Pako starttaa kyllä ihan mainiosti heikkouksistaan huolimatta. Ei tämä maailman omintakeisimpia sarjoja ole, mutta ainakin ensimmäinen tuotantokausi menee ihan kivuttomasti.","Kliseitä tästä löytyy, mutta pitää kyllä mielenkiintoa yllä loppuun asti."
805,60.0,"Suuren määrän kehuja lukuisilta kriitikoilta kerännyt Pako -sarja on edennyt toiseen tuotantokauteen. Ensimmäisen tuotantokauden lopulla Fox Riverin vankilasta paenneet Michael Scofield (Wentworth Miller), Lincoln Burrows (Dominic Purcell), Fernando Sucre (Amaury Nolasco), T-Bag (Robert Knepper), C-Note (Rockmond Dunbar), John Abruzzi (Peter Stormare), David Apolskis (Lane Garrison ja Charles Patoshik (Silas Weir Mitchell) ovat lähteneet erille teilleen ja yrittävät kadota. Michael ja Lincoln jatkavat Michaelin pakosuunnitelmaa, kunnes matkaan tulee mutka: FBI:n teräväpäinen agentti Alexander Mahone (William Fichtner) tuntuu aavistavan veljesten siirrot jo etukäteen. Myöskin Lincolnin lavastanut ""Yhtiö"" lisää panoksia ja haluaa tosissaan vaimentaa veljekset. Kakkoskauden meno on muuttunut selvästi ykköskaudesta. Siinä missä piinaavan jännittävä ykköskausi oli enemmänkin pohdiskeleva ja raastava kuvaus siitä, kuinka pitkälle rakastamansa ihmisen puolesta voi mennä, kakkoskausi on enemmän toimintapainoitteisempi ja nopeatempoisempi. Myöskin tarina on laajempi. Ykköskaudessa tarina keskittyy itse pakenemiseen ja tapahtumat sijoittuvat päällisin puolin yhteen rakennukseen. Kun taas kakkoskaudessa painopiste on pakenemisen seuraavalla vaiheella: katoamisella, ja tarina kulkee monessa paikassa. Myöskin henkilöhahmot tulevat enemmän esille kakkoskaudessa. Jokaisen paenneen henkilön yksityiselämää ja henkilökohtaisia ongelmia raotetaan, ja täten tarinasta tulee huomattavasti ihmiskeskeisempi ja inhimillisempi. Huolimatta monista uudistuksista toinen tuotantokausi ei onnistu luomaan katsojaan samanlaista yhteyttä kuin ykköskausi. Juonenkäänteitä käytetään liian paljon, mikä alkaa loppua kohden mentäessä pienimuotoisesti masentamaan katsojaa. ""Eikö ne ikinä onnistu?"" ajatteli allekirjoittanut vihäpäissään jatkuvasti epäonnistuvien suunnitelmien seurauksena. Myöskin kakkoskauden mullistava uutuus ym. tarinan laajentaminen muodostuu yllättäen kompastuskiveksi. Liiallisen laajentamisen seurauksena itse tarinan ydinasia pakenee karkuun ja homme menee epätoivoiseksi itsensä toistamiseksi. Alunperin mielenkiintoiseksi povattu loppuratkaisu jättää pienen tympääntymisen maun suuhun. Ihan täysin karkuteille ei toinen tuotantokausi karkaa, vaan käsikirjoittaja/sarjan luoja Scheuring saa pidettyä tarinasta kiinni, ainakin jonkin verran. Vauhdikkaampi ja intensiivisempi kakkoskausi on edelleen jännittävää katsottavaa koko 22 jaksonsa ajan. Taidokkaat näyttelijät ovat edelleenkin sarjan vahvinta antia. Pääkaksikko Wentworth Miller ja Dominic Purcell ovat entiseen tapaan vakuuttavia pakenevien veljesten rooleissa. Fiksupoika Michael saa kovan vastustajan yhtä terävästä agentti Mahonesta, jota William Fichtner näyttelee tunteikkaasti ja vahvasti. Räävittömän sympaattinen ja samalla murhanhimoinen hullu T-Bag aloittaa vankilan ulkopuolella pysäyttämättömän väkivallan kierteen. Knepperin esittämä T-Bag on huomattavasti suuremmassa osassa, mitä ykköskaudessa. Myöskin muut sarjan hahmot kamppailevat omien ongelmiensa kanssa. Sucre haluaa löytää tyttöystävänsä ja mafiapomo Abruzzi ei tiedä jäisikö perheensä luokse vai taipuisiko vanhaan hommaansa. Myöskin pöpipää Charles Patoshik yrittää epätoivoisesti paeta virkavaltaa samoin kuin nuori David Apolskis. Laaja henkilögalleria sisältää monta mielenkiintoista ja helposti samaistuttavaa henkilöhahmoa. On sanomattakin selvää, että itse tarina on rakennettu pelkästään henkilöhahmojen varaan. ","Tarina on laajempi ja intensiivisempi, mutta kompastuu omaan liikayrittämiseensä."
806,90.0,"Lentokone karkaa karkureiden nenän edestä kaukaisuuteen, poliisit lähestyvät joka suunnalta, eikä pakoreittiä ole. ”Now we run!” Näihin sanoihin päättyi kehutun ja palkitun sarjan Pako ensimmäinen tuotantokausi. Varmasti yksi muistettavimmista cliffhangereista TV-sarjojen historiassa. Toinen tuotantokausi jatkaa täydellä teholla siitä, mihin ensimmäinen jäi. Fox Riverin vankilasta karannut ”Fox Riverin kahdeksikko” on pakomatkalla. Joukko on tiiviissä kasassa lukuun ottamatta omille teilleen lähtenyttä ”Tweeneriä” ja T-Bagia, jolta mafiapomo John Abruzzi katkaisi kirveellä käden. Heti kättelyssä esitellään toisen kauden merkittävin uusi hahmo, FBI:n agentti Alexander Mahone, joka ottaa karanneiden vankien tapauksen hoidettavakseen. Hänen tähtäimessään ovat ensisijaisesti veljeskaksikko Michael (loistava Wentworth Miller, mies, jolla on kaksi sukunimeä) ja Lincoln (Dominic Purcell, joka tutulla tavalla paahtaa eteenpäin kuin puskutraktori). Mahonesta paljastuukin piakkoin, että hänelle on siunaantunut tavallista suurempi määrä loogista ajattelua ja pitkälle vietyä kylmäverisyyttä, joita hän kursailematta käyttää hyväkseen karkureiden kiinnisaamisessa. Kun Mahone lähestyy ensimmäisiä takaa-ajettaviaan, käy ilmi, että ”uhri” olisi eksaktimpi ilmaisu kiinnijäävistä vangeista puhuttaessa. Yhtiöllä on luonnollisesti sormensa pelissä, joten kilpajuoksu kuoleman kanssa voi alkaa.Michaelilla on kuitenkin aikoja sitten valmiiksi hiottu suunnitelma B, joka takaa hänelle ja veljelleen turvallisen etumatkan Panamaan kauas poliisien vaikutuspiiristä. Tasohyppelypelien tavoin toisella kaudella tulkitaankin Michaelin kokovartalotatuoinnin jäljelle jääneitä merkkejä labyrintin tavoin suunnitelman alkaessa muotoutua. Ikinä ei kuitenkaan tämän kaltaisissa sarjoissa ole kaikki niin yksinkertaista ja mutkia tulee matkaan. Vangit esimerkiksi ajautuvatkin kukin omilta tahoiltaan Utahiin metsästämään ensimmäisen kauden lopussa kuolleen Charles Westmorelandin a.k.a. D.B. Cooperin kätkemää valtaisaa viiden miljoonan dollarin ryöstösaalista, eikä siinäkään hötäkässä kuolonuhreilta lopulta vältytä. Utahissa eroavat myös väliaikaisesti veljesten tiet kun Lincoln lähtee poikansa L. J:n perään ja Michael keskittyy Yhtiön tuhoamiseen. Toisen tuotantokauden tapahtumat eivät etene tiukan kronologisesti, mikä voidaankin varmasti laskea tälle sarjalle vain eduksi. Jokaisen vangin henkilökohtaista karkumatkaa seurataan tasaisin väliajoin. Kaikilla on omat ongelmansa: T-Bag kuljeskelee ympäriinsä irtonaista kättään kanniskellen, C-Note yrittää epätoivoisesti saada sairaalle tyttärelleen hoitoa ja vainoharhainen Charles ”Haywire” Patoshik tahtoo lautalla Hollantiin. Samaan aikaan agentti Mahone pyrkii napsimaan vankeja yksitellen Yhtiön kiristäessä häntä menneisyyden haamuilla. Mahone kasvaakin yhdeksi toisen tuotantokauden kiinnostavimmista hahmoista kaikkine henkilökohtaisine ongelmineen.Toinen kausi on ahdettu ääriään myöten täyteen ja lähes ilmiömäisellä tavalla myös onnistuneesti. Katsoja pysyy mukana ja loistavia uusia juonenkäänteitä ilmestyy alati nurkan takaa. Esimerkiksi edellisellä kaudella spekuloitu varapresidentin veljen Terrence Steadmanin kuolema osoitetaan lopullisesti palturiksi. Katsoja on koko sydämellään mukana tapahtumissa ja välillä ei meinaa penkissä pysyä. Kauden parasta antia lienevät Michaelin monimutkaiset suunnitelmat ja kyky, jolla hän on aina askeleen edellä, jopa agentti Mahonea. Loppuouolella otetaan tunteetkin mukaan. Vaikkapa C-Noten ahdinko tyttärensä kanssa tuo lähes kyyneleet silmiin. Seurauksena onkin antautuminen hoidon saamiseksi, mutta mitä käykään C-Notelle itselleen?Omalla tavallaan jopa ensimmäisen kauden tasolle yltävä toinen tuotantokausi on maksimaalisen viihdyttävää katseltavaa. Kausi pysyy mahtavasti uskollisena ensimmäiselle kaudelle ja tuo myös uusia kysymyksiä ja ongelmia julki. Hahmojen henkisen tasapainon voi tuntea järkkyvän ja jos oikein mukaan heittäytyy, tulee itsekin vainoharhaiseksi. TV-sarjojen aateliin millä tahansa mittapuulla lukeutuva Paon toinen tuotantokausi on takuuvarma paketti toimintaa, jännitystä, suuria tunteita ja loistavaa käsikirjoitusta.","Takuuvarma paketti toimintaa, jännitystä, suuria tunteita ja loistavaa käsikirjoitusta"
807,60.0,"Kun sarjan Pako toinen tuotantokausi päättyi, jätettiin katsoja ihmettelemään, että miten ne asiat nyt näin pahasti saattoivat mennä pieleen. Michael joutui uudestaan vankilaan Lincolnin vaellellessa kaduilla Saraa etsien. Sucre jää makaamaan vertavuotavana keskelle katua rakkaan (ja Bellickin mukaan siepatun) Maricruzinsa nimeä toistellen. Salaperäinen kenraali kertoo Michaelin vankilaan joutumisen olevan juuri Yhtiön suunnitelmien mukaista. Huh huh, miten tästä selvitään?Paon kolmoskaudella pyöritään siis edelleen Panamassa, mystisessä Sona-nimisessä vankilassa, jonne Michael passitettiin. Aluksi käy myös ilmi, että samaan häkkiin on heitetty myös Bellick, T-Bag sekä Mahone. Yhtiö saattaa Michaelin tietoon, että Sonassa piileskelee James Whistler –niminen mies, joka Michaelin on määrä saattaa vapauteen. Pienenä motiivina Michaelille toimii fakta, että Sara on kaapattu ja ainakin toistaiseksi vielä yhtenä kappaleena. Lincoln toimii Sonan ja Yhtiön salaperäisen työntekijän Susan B. Anthonyn välisenä viestinviejänä yrittäen samalla löytää Saraa omin neuvoin. Sonassa tieto edessä olevasta mahdollisesti paosta yllättäen pääsee leviämään ja porukkaa kertyy mukaan tasaiseen tahtiin kauden kuluessa.Sona onkin sitten Fox Riveriin verrattuna melkoinen paikka; suuren taannoin sattuneen mellakan takia kaikki vartijat ovat vetäytyneet Sonasta ja pystyttäneet sähköistetyn aidan vankilan ulkopuolelle samalla tarkkaillen itse fasiliteettia sitä ympäröivistä torneista. Pakoon päästäkseen on siis ylitettävä suhteellisen suuri ”No man’s land” vankilan muurien ja aidan välillä tulematta ammutuksi. Asetelma on hiukan siis muuttunut ykköskaudesta. Michael pistääkin oitis aivoriihen pystyyn ja alkaa suunnitella kaikkien aikojen pakoa. Suunnitelma täytyisi kuitenkin pitää salassa vankilan ”pomoilta” Sammylta ja Lecherolta, jotka olivat mellakan turvin saavuttaneet Sonan sisällä johtoaseman. Vartijat ovat ilkeämpiä ja aggressiivisempia, vankilan sisäinen hierarkia perustuu kananjalkoja symboleina käyttäen järjestettäviin mies-vastaan-mies –tappeluihin, eikä aikaakaan ole suunnitteluun ylen määrin, sillä Sara on vaarassa. Siinäpä se sitten pääpiirteittäin olikin. Analyysia kehiin.Kolmas tuotantokausi etenee sopivan suoraviivaisesti ja juonenkäänteitä on runsaasti. Kahden päämiljöön (vankila ja sen ulkopuolinen maailma) tarinat ovat korostetun erillisiä Lincolnilla ollen omat ongelmansa ulkopuolella ja Michaelin tuskaillessa Sonan sisällä. Uudet hahmot ovat luontevia ja kiinnostavia, sillä heihin on aikaa syventyä ja hiljattain heidän menneisyydestään paljastuvat seikat pitävät mielenkiinnon yllä. Myös yhteydet aiempiin kausiin ovat kunnossa, eikä tarina siis vaikuta täysin irralliselta. Kunnianhimo pysyy aisoissa kun keskitytään yhteen asiaan kerrallaan, eikä katsojalta siis todellakaan vaadita ajatteluelimen ylikuormittamista perässä pysymiseen.Kolmannen tuotantokauden suurin ja ratkaisevin puute on lyhyys. Käsikirjoittajalakon takia vain kolmentoista osan mittaiseksi jäänyt kausi stoppaa saman tien kun Sona on jäänyt taakse. Tästä katsojalle jääkin olo, että tämä kaikki on jo nähty ensimmäisellä kaudella. Kun tapahtumiin ei ole, kuten sanottua, keskitytty erityisen suurella kunnianhimolla jää kolmannesta kaudesta karvas maku. Ekstramateriaaleista kun vilkaisee Chris Vancen (James Whistler) kommenttia viimeiseksi jääneeseen jaksoon, ei pettymys ainakaan lievene: ”We’re now in the mid-season. Stay with us, we’ve got a lot more surprises!” Noh, kuten tiedämme, homma menikin sitten vähän uusiksi. ",Monien positiivisten seikkojen ohella kolmannen tuotantokauden suurin ja ratkaisevin puute on lyhyys
808,60.0,"(sisältää satunnaisia spoilereita)Voi sitä ihmetystä kun tämän neliosaisen vankilaeepoksen ensimmäisen tuotantokauden viimeisen jakson lopputekstit pyörähtivät käyntiin. Niin monet suuret kysymykset jäivät auki odottamaan tulevia kausia. Toinen tuotantokausi toimi, kolmas ei niinkään, mutta neljäs ainakin alkoi lupaavasti. Veljekset ovat lähteneet eri teille Michaelin janotessa kostoa Saran kuolemasta. Veljesten polkujen jälleen kohdattua, esitelläänkin neljännen tuotantokauden koossapitävä voima, mystinen Skylla. Jonkinlainen erittäin arvokasta tietoa sisältävä laite, jota jo aiemmilta kausilta tuttu kenraali tavoittelee ”Yhtiön” (parempi suomennos kuin kökkö ”Firma”) nimissä keinolla millä hyvänsä. Uusi tuttavuus, Homeland Securityn agentti Don Self pestaa Michaelin ja Lincolnin samaan hommaan tietysti kiristyksen uhalla. Mukaan saadaan vielä painostettua mm. Mahone, Sucre ja uusi hahmo, itämaista mallia oleva tietokonenörtti... ai niin ja tietysti Sara, joka siis ei kuollutkaan. Huh! I didn’t see that one coming(?) No siinä katosi siis kolmoskauden loppuratkaisu taivaan tuuliin, mutta koska vanha jengi on siis mukavasti kasassa, niin Skyllan metsästäminen voi alkaa.Kuten aina, on myös tällä kaudella jokaisella hahmolla jotain henkilökohtaista hampaankolossaan. Parhaimpana esimerkkinä Mahone, jonka pojan, Cameronin,  Kenraalin uusin gorilla on murhannut. Mahone etsii kostoa, joka saavuttaakin lopulta mielenkiintoisen kliimaksin melko graafisella tavalla. Sucre haikailee edelleen Maricruzinsa perään, Michael on edelleen porukan aivot MacGyver-tyylisellä tavallaan, eikä Lincolnista irtoa muuta kuin satunnaisia murahteluja ja pieksemistaitoja tilanteen vaatiessa.Kauden aikana metsästetään siis tätä mystistä Skyllaa ympäri Amerikkaa kirjaimellisesti pala palalta. Michaelin on tiiminsä kanssa saatava Kenraalin kätyreiltä kaikki tarvittavat avainkortit Skyllaan käsiksi päästäkseen. Kortit alkavatkin pikkuhiljaa kasautua ja loppu häämöttää (hmm… ettei vain joku olisi pistänyt Michaelia tekemään likaisia töitä puolestaan?). Ehkä koko kauden jännittävimmät hetket koetaankin, kun Michael tiimeineen pääsee viimeinkin käsiksi Skyllaan suoraan Mission Impossible 2 –elokuvasta kopioidulla suunnitelmalla. Neljännellä tuotantokaudella koetaan myös traagisia hetkiä, joista hyvänä esimerkkinä Michaelin harvinainen aivokasvain, useamman kuin yhden ”päähenkilön” kuolema, sekä vavisuttavat paljastukset Michaelin ja Lincolnin menneisyydestä.Kuten sanottua, kausi alkaa lupaavasti, mutta valitettavasti sitä ei kestä. Viimeisten jaksojen kaava on auttamatta sama: ensin Skylla vaihtaa kiristys-panttivanki -vaihtokaupalla omistajaa, sitten selviää jokin uusi asia veljesten menneisyydestä, Skylla vaihtaa taas omistajaa. Homma menee turhaksi täysin päämäärättömäksi palloiluksi, eikä todellista loppuratkaisua näy. Hahmojen asetelmatkin ovat täysin samat kuin edellisillä kausilla T-Bagin tehdessä yhteistyötä pahisten kanssa, ja Sucren ollessa se Michaelin perässä kävelevä koiranpentu.  Jos edellisillä kausilla jäi jokin asia epäselväksi jonkin hahmon kohdalta, niin ei hätää, luoti päähän niin ei tarvitse ainakaan James Whistleriä enää muistella. Jo ensimmäisellä kaudella raotettu salaisuus mafiapomo John Abruzzin ja ”Yhtiön” liitosta jää myös täysin huomiotta. Kaverihan sai lyijymyrkytyksen sentään jo toisella kaudella. Myös aluksi koko sarjan kantavana voimana ollutta varapresidentin veljen murhaa ei ole kakkoskauden jälkeen tarvinnut muistella, vaan katsojan täytyykin päättää, olisiko tämä Skylla nyt se lopullinen motiivi koko sotkuun. Myöskään uusiin hahmoihin ei ehdi syventyä, sillä viimeisellä kaudella on vain ollut kauhea kiire saada koko härdelli järkeväksi paketiksi. Don Self ei todellakaan ole vakuuttava hahmo mukatiukkana naruja vetelevänä überagenttina, vaan vaikuttaakin lähinnä säälittävältä itsetunnottomalta rassukalta, jonka pitäisi komennella Michaelia.Sarjan lopullinen ratkaisu tulee aivan liian äkkiä ja täysin ilman asiaankuuluvia pohjustuksia. Mukaan tuodaan aiemmilta kausilta tuttu ja mukatapettu agentti Kellerman, joka onkin yhteistyössä YK:n kanssa. Siinä sitten onkin veljeksillä ihmettelemistä, kun vaivalla hankittu Skylla pitäisi luovuttaa noin vain tuiki tuntemattomille ilman konkreettisia vakuuksia. Viimeisen jakson jättämä aukko Michaelin kohtalosta pyritään paikkaamaan säälittävällä ainakin Suomessa erikseen näytetyllä ja –myydyllä ”The Final Break” –erikoisjaksolla. Se onkin sitten pääasiassa ensimmäinen kausi pikakelauksella, mutta naisten näkökulmasta ja mainoslauseella lupailtua ”totuutta” saa kyllä suurennuslasin kanssa etsiä.","Edellisten kausien massiivisten odotusten lunastamisessa ainakin aluksi onnistuva, mutta loppujen lopuksi itseään toistava ja tylsä lopetus."
809,100.0,"Paranoia Agent on Satoshi Konin 13-osainen animesarja. Sarja erottuu mysteerisellä juonellaan ja mielenkiintoisilla hahmoillaan.Alussa todellisuuden Hello Kittyn tapaisen Maromi-hahmon luonut nuori tyttö, Tsukiko Sagi, ahdistuu kun paineet uuden vastaavan myyntimenestyksen kehittämisestä kasvavat. Kotimatkalla töistä tytön ahdistus vain pahenee ja kumaraselkäisen vanhuksen katoaminen melkein silmien edestä pimeällä kujalla toimii katalyyttina. Paniikin valtaama Tsukiko lähtee juoksemaan hädissään kunnes kaatuu pimeälle parkkipaikalle. Kerätessään ynpäriinsä levinneitä luonnoksia repäisee hän vahingossa paitansa ja purskahtaa väsymyksen, pelon ja epätoivon sekaiseen itkuun. Tytöstä alkaneisiin tapahtumiin liittyy jälkeenpäin mm. kaksi rikostutkijaa ja epäilyttävä ylipainoinen toimittaja, sillä hämärälle parkkipaikalle kulminoituneen tilanteen ratkaisee yllättävältä taholta tullut metallinen isku päähän.Paranoia Agent ei ole helppo. Juoni liikkuu surutta eteenpäin jättäen katsojan vain arvailemaan mikä on totta ja mikä ei, mikä on selitettävissä realistisesti ja mikä yliluonnollista, onko kaikki kenties taas vain metaforaa vai ovatko jotkut, useat tai kenties kaikki hahmoista hulluja. Yleensä yksi katsomiskerta ei riitä avaamaan kaikkea, jos perimmäinen ymmärtäminen edes on mahdollista.Ulkoasultaan sarja on hauska eikä liian räikeä. Susumu Hirasawan luoma äänimaailmakin sopii hyvin, joskin tunnusmusiikki on ehkä tarkoituksellisestikin outo. Eri versioiden käännöksissä löytyy jonkin verran virheitä, mutta ei juuri juonen seuraamista häiritseviä. Hahmot ovat hyvin realistisia ja varjopuolia löytyy kaikista. Katsoja saakin varautua näkemään kaikkea dissosiatiivisesta identiteettihäiriöstä kärsivistä korruptoituneihin ja pedofiilisiin poliiseihin, siinä missä itsemurhaa suunnittelevia tuttavia ja todellisuudentajun menettäneitä roolipelaajiakin. Yksi omista suosikeistani on pysyvässä sairaalahoidossa oleva vanhus, joka istuu lähinnä pihalla piirtämässä valtavia yhtälöitä maahan. (Sekä käy jaksojen lopuissa ennustamassa metaforilla seuraavaa jaksoa).Kolmeentoista jaksoon mahtuu pari täytejaksoa, mutta niistä huolimatta on Paranoia Agent huippuluokkaa. Ainakin loppuratkaisu palkitsee kärsimättömämmänkin katsojan.",He comes for those who are desperate.
810,80.0,"Muutama vuosi sitten Nelosella esitetty sarja saa jatkoa syksyllä 2008 esitettävästä toisesta tuotantokaudesta, joten revitään tämä ensimmäinen näin aluksi esille, sillä kyseessä on toimiva viihdesarja. Siitä on jo aikaa kun sarjan telkkarista katsoin ja viimepäivinä videolta olen muutaman jakson muistin virkistykseksi tsekannut.Paratiisi Hotelli on viihdyttävää amerikkalaista tosi-tv draamaa. Sarjan idea on yksinkertainen: kasa sinkkuja laitetaan oikeaan paratiisi hotelliin, jossa heitä kohdellaan kuin kuninkaallisia, hovimestarit ja tarjoilijat passaavat asukkeja ja heidän tarvitsee vain nauttia olostaan. Jotta samoja naamoja ei tarvitsisi katsoa sarjan alusta loppuun pidetään asukkien luku parittomana, jolloin paritta jäänyt pudotetaan karsinnassa pois ja uusi äänestetään tilalle. Tämän lisäksi sarjassa koetaan juonen käänteitä aina silloin, kun niitä vähiten odottaisi ja tämä todella pitää katsojan mielenkiintoa yllä.Realitydraamaa parhaimmillaan! Asukeiksi sarjaan on valittu loistavia, räväköitä ja mielenkiintoisia ihmisiä, jotka todella tekevät sarjasta mieleenpainuvan. Sarjassa koetaan romanttisia suhteita ja jopa rakkauteenkin asti päädytään. Riidat ovat arkipäivää ja tietyssä pisteessä paratiisissa koetaan todellisia ongelmia ja riidat muuttuvat lähinnä sodaksi, joka käydään toki sanoin.Silmänruokaa riittää niin miehille kuin naisillekin, sillä asukit hilluvat päivät pitkät vähissä vaatteissa, naiset bikineissä ja miehet ilman paitaa. Ja näin miehenä on pakko sanoa, että todellisia herkkupaloja löytyy heti useampi.Sarjan ihmisistä olisi hyvä kertoa, mutta ikävä kyllä muistini on sen verran hatara etten pysty kattavaa pakettia heistä tarjoilemaan.",Kevyttä viihdettä kaikenikäisille katsojille!
811,100.0,"Parempi myöhään... oli Neil Hardwickin ja Seppo ""Bisquit"" Ahdin käsikirjoittama kymmenosainen sketsisarja 1970-luvun lopulta. Juontajaparina loistivat Pentti Siimes ja Ritva Valkama, joita täydensivät myöskin loistavat Jukka-Pekka Palo, Jussi Jurkka, Marita Nordberg ja Tiia Louste.Sarja koostui Ritva Valkaman ja Pentti Siimeksen yleisön edessä tekemistä juonnoista sekä niiden lomassa esitetyistä toinen toistaan hauskemmista sketseistä. Ohjelma sisältää paljon legendaarisia sketsejä, kuten Jussi Jurkan ""sininen hetki"" sekä Valkaman ja Siimeksen lemmenpariduetot, joista mieleenpainuvin on ehdottomasti Aku ja Iines. Muita lähes jokaisessa jaksossa toistuvia sketsejä ovat Lahjakkaiden klubi, jossa läpeensä lahjattomat henkilöt vastailevat katsojien lähettämiin kysymyksiin, sekä erilaiset vierailevien muusikoiden esittämät, varsin erikoiset musiikkinumerot. Mukana laulamassa ja soittamassa nähdään mm. Vesa-Matti Loiri, Jamppa Tuominen, Vesa Enne, Katri Helena, Fredi sekä Heikki Kinnunen. Erikoisin näistä on Heikki Kinnusen esitys, jossa herra tulkitsee 70-luvun punkhittejä.Vaikka sarja onkin lähes täydellistä viihdettä ja se valittiin jopa vuoden MTV-ohjelmaksikin vuonna 1979, niin sarjan DVD-julkaisusta on pakko mainita muutama sana. Julkaisu sisältää 3 DVD:tä, joille jaksot on tasaisesti sijoiteltu. Jaksojen siirto DVD:lle ei ole kuitenkaan onnistunut aivan nappiin, sillä heti ensimmäisen jakson alkumetreillä ensimmäisen sketsin jälkeen ohjelma ei lähdekään käyntiin vaan palaa takaisin DVD:n valikkoon ellei käyttäjä ehdi painaa kaukosäätimestä nappia jolla siirrytään seuraavaan kohtaukseen. Myös kuvanlaatu on paikoin aika heikkoa, lähes VHS-tasoista. Käsittämättömin moka on tapahtunut Proosallista-sketsin kohdalla jonka alusta puuttuu kokonaista 5 minuuttia. Kyseinen sketsi nähtiin kokonaisuudessaan MTV3-kanavalla hiljattain esitetyssä Parempi myöhään... -koosteessa, eli kyseessä on DVD:n masteroijan kömmähdys. Lisäksi sarjan viimeisestä jaksosta puuttuu niinkin paljon kuin 17 minuuttia. DVD:n kansissa tuo selitetään vain, että ""Ohjelmasta on jyrätty 17 minuuttia alusta"" eikä kerrota lainkaan miksi näin on tapahtunut. Kyllä tämän tasoinenkin sarja ansaitsisi hieman paremman DVD-julkaisun kuin mitä se nyt on saanut. ",Lähes täydellistä viihdettä.
812,90.0,"Mainitse yksi suomalainen aikuisten animaatiosarja. Itse valtiaat? Jep. Ja sitten oli se samojen tekijöiden toinen sarja... se ... se...Pasila! Niin. Harva muisti avata töllöä viittä yli kymmenen lauantaina. Usealta taisi jäädä tämä mestariteos näkemättä. Onneksi jaksoja esitettiin myös sarjan kotisivuilla. Pasila sijoittuu ilmeisesti siis nimenomaan sinne oikeaan Pasilaan. Ainakin eräässä jaksossa kartassa se oli merkitty samaan paikkaan missä ""oikea"" Pasila sijaitsee. Tosin maamerkit ja faktat eivät täsmää mutta tällaisessa vähemmän itseään vakavasti ottavassa tv-sarjassa se ei haittaa. Sarja kertoo Pasilan poliisilaitoksen uusimman tulokkaan Kyösti Pöystin ja hänen uskollisen partnerinsa Neposen seikkailuista. Mukana poliisiasemalla heiluvat myös seniili dementikko ja poliisipäällikkö Rauno Repomies, poikatyttö Helga ja enemmän tai vähemmän filosofisia ajatuksia pohtiva Pekka Routalempi. Outoa väkeä siis. Pahiksetkin ovat hupaisia stereotypioita perinteisistä roistoista. Mukana on esim. kaksi veljestä, joilla on vähän erilainen maailmanvalloitussuunnitelma, rikollisliiga ""Multainen käsi"" ja prostituutiota harjoittava ""Shanghai"" Pirinen.Kaiken sekoilun ja oudon huumorin takaa paljastuu South Park -tyyliin nerokas ja älykäs satiiri. Aivot voi heittää narikkaan tai pitää päässä. Molemmissa tapauksissa sarja toimii varmasti. DVD:n pitäisi ilmestyä ensi vuoden puolella, jolloin alkaa myös sarjan toinen tuotantokausi. Saa nähdä tuleeko Pöystistä Suomen Homer Simpson. Hän on ainakin yhtä rakastettava ja kuitenkin niin raivostuttava päähenkilö. Ei Kyösti varsinaisesti ilkeä ihminen ole. Hän on vain oman ympäristönsä ja mielijohteittensa kasvattama. Pöystin suusta roikkuva tutti kuvaa hänen lapsellisuuttaan. Hän haluaa kaiken heti. Tutille olisi varmasti vähemmän metaforamainen selitys mutta sitä Pöysti ei kerro. Ainakaan tosissaan. Saa nähdä selviääkö keissi toisella tuottiksella. Kun näin käy, säntää lähimpään videoliikkeeseen. Saat uskomattoman kasan suomalaista huumoria. Vieläpä hyvää sellaista.""Se on jännä tuo Pasila. Animoitu poliisisarja. Jännä!""",Sekoilun ja oudon huumorin takaa paljastuu South Park -tyyliin nerokas ja älykäs satiiri.
813,100.0,"Kun Itsevaltiaat lopetettiin, päätti sama tekijäkaarti kokeilla, olisiko vitsejä mahdollista vääntää muustakin kuin (suoranaisesta) politiikasta animaation ja purevien repliikkien avulla. Saatiin PASILA ja jälki onkin paljon vakuuttavampaa koomiselta kannalta, kuin vartin Itsevaltiaat olivat.Pasila kertoo Pasilan poliiseista. Keskushenkilönä toimii poliisiin ensimmäisessä jaksossa töihin tuleva Kyösti Pöysti, joka jostakin syystä, jota ei suostu paljastamaan, käyttää tuttia. Muita hahmoja ovat vahvasti lääkitty komisario Repomies, avoimesti Pöystiä kunnioittava ja ihaileva Neponen, miehekäs Helga ja kaikkea jännänä pitävä Routalempi. Lisäksi sarjassa nähdään usein Kontiovaara-niminen Huomenta Ihmiset-ohjelman ärsyttävä juontaja (joka  on muuten parodia MTV3:n Huomenta Suomen Karhuvaarasta).Jaksot rakentuvat aina jonkin rikoksen ympärille: Vihdin metsiin on kuollut larppari, Nakkilan kunta palkkaa kiinalaista työvoimaa tai sarjapieksäjät aikovat vetää koko maailmaa turpaan. Rikokset eivät ole mitenkään vakavia, mikä rasittaakin Pöystiä, joka kaipaisi kunnollista älyjen mittelöä kunnon superrikollisten kanssa, mutta näihin on tyydyttävä.Hahmot naurattavat jaksosta toiseen toistuvilla vitseillään, jotka perustuvat hahmojen persoonallisiin piirteisiin: Pöysti antaa aina eri vastauksen tuttinsa tarkoituksesta ja provosoi kaikkia itseään vastaan, sekä ärsyyntyy lähes joka jakson alussa aamu-tv:lle. Repomies on sarjan ylivoimaisesti hauskin hahmo, joka naurattaa aina alettuaan sekoilla unohdettuaan ottaa lääkkeensä, jolloin hän suoltaa puhtaasta tajunnanvirrasta koostuvaa juttua. Muut hahmot ovatkin niin ja näin.  Routalempi on heittänyt ilmoille sarjan hauskimman sloganin (""On se jännä!"") mutta ei silti jaksa naurattaa usein, Neponen on hauska joskus mutta Helga ei yksinkertaisesti naurata koskaan ja tuntuukin aina jäävän vähän ulkopuoliseksi vitseissä. Hänen hahmonsa persoonallisuus ei vain kanna.Pasila on kaikin puolin onnistunutta suomalaista viihdettä, joka iskee kaikkiin absudien komedioiden (eritoten Simpsonien ja South Parkin) faneihin. Toinen tuotantokausi pamahtaa tänään ruutuihin, joten ajattelin juhlan kunniaksi katsoa yhden vanhoista jaksoista. Kauan eläköön Pasila!",PASILA on vain kerrassaan mahtava!
814,100.0,"""On se jännä""Tämä repliikki kiinnostutti minut katsomaan kyseistä nuorien suosimaa sarjaa. Olin alkuun hirveän vastahakoinen tätä sarjaa kohtaan, koska en huomannut aluksi mitään hauskaa siinä. Mutta kun näin episodin Phil Collins -darra, nauroin koko jakson ajan. Siitä lähtien olen pitänyt tästä komediasirkuksesta. Hahmot ovat sarjan kiinnostavin osapuoli. Päähenkilö eli 31-vuotias tuttia pitelevä nuorempi komisario Kyösti Pöysti mutisee tuttinsa takaa nerouksiaan ja pidättelee rikollisia. Pöystin elämään kuuluu klassinen musiikki, videopelit ja pikaiset parisuhteet. Ylikomisario Repomies on vanhempaa poliisikuntaa, joka omaa vanhan kaliiberin taidot ja vetää lääkkeitä naamaan, kun alkaa puhumaan sekoja.Muista hahmoista Helga ja Neponen ovat hahmoina realistisen oloisia. Helga on machomainen kova mimmi, joka kommentoi kaikesta roisilla sanoilla ja Neponen on tavallinen perus suomalainen, joka on naimisissa ja pitää Pöystiä nerona. Routalempi on sarjan kuuluisimmaksi hahmoksi noussut ""jänniä"" hokeva aseita rakastava sivustapuhuja. Juhani Kontiovaara on sarjan ärsyttävimmän hahmon leiman saanut aamu-tv:n juontaja, joka pitää Pöystiä kaverinaan.Rikollisia pidetään sarjassa liian ylimaanisina ja perussuomalaisina, perusongelmineen. Jokaista rikollisuutta joko mollataan tai annetaan sille päälle yhteiskunnallisia viitteitä, tyylikkään satiirin mukaisena vivahteena. Pasila on onnistunut tässä lajissa lähes täydellisesti. ""Lääkkeet !""Sarjan käsikirjoittaja ja ohjaaja Atte Järvinen on antanut näyttelijöille melko hienot dialogit. Jani Volanen on sopiva ääni Kyöstille. Nopea äänenpainollisuus ja lähes ADHD'mainen puheripuli tekee hahmosta hyperaktiivisen version South Parkin Eric Cartmanista. Juho Milonoff hoitaa Routalemmen ja Neposen äänet hauskalla tavalla. Routalempi on Milonoffin bravuuri hahmo. Kari ""Hissu"" Hietalahti, konkari huumori-alalla on saanut sarjan sekavamman hahmon ääniroolin. Repomies on Hietalahtea parhaimmillaan.""Suomalainen rikos on huonosti suunniteltu, toissijaisesta motiiveista tehty ja useimmiten sekä uhrin, että tekijän kannalta lähinnä vaivaannuttava kokemus. Poliisin tehtävä on hakea tekijä kotoa, solvata tätä, kunnes tämä murtuu itkuun ja siitä sitten pikku hiljaa paranee ihmisenä  eikä enää ryssi.""","Jokaista rikollisuutta joko mollataan tai annetaan sille päälle yhteiskunnallisia viitteitä, tyylikkään satiirin mukaisena vivahteena."
815,90.0,"Vuonna 2007 alkanut Pasila on kehuttu poliisisarja. Toinen Kausi on tullut. Se on saanut hyvää palautetta. Minuun ensimmäinen tuotantokausi ei iskenyt niin hyvin kuin tämä. Toki se on hyvä, mutta jotkut jaksot ovat täysin tyhmiä. Sarja oli toki uusi. Siksi hahmot eivät ensimmäisissä jaksoissa naurattaneet. Toinen Pasilakausi on ihan erilaien.Toinen Pasila Tuotantokausi on erinomainen ja sarjan parhain tuotantokausi.Lähes jokainen sen kauden jakso on hyvä ja hauska. Repomiehen vitsit kehittyvät, Pekka Routalempi on edelleen tyhmä. Pöysti vie naisia treffeille. Neponen palvoo Pöystiä. Kontiovaara hoilailee Long time no see-laulua. On hauska katsella kun Rauno jää eläkkeelle ja Pöysti astuu Raunon paikalle, miten Pöysi ei halua napsaista niskassa olevaa veljeään pois, miten poliisiasema joutuu huonoon valoon ja Helsinki joutuu terraristi-iskun kohteeksi. Jaksot on saatu erilaisiksi hyvällä käsikirjoituksella. Pasilan toinen tuotantokausi on hyvä, mutta paremmankin olisi voinut tehdä. Sarjan tasoa laskee kauden viimeinen jakso TaunoMuikku. Jakso on kertakaikkiaan huono lopetus hyvälle tuotantokaudelle. Siitä ei olla mitenkään saatu erikoista ja erilaista Pasila-jaksoa. Jani Volanesen ääntämän Kyösti Pöystin ääni on saatu hienosti pöljäksi kitinäksi. Ääninäyttelijöiden ääntävät lauseet ovat joskus menneet pahasti pieleen, koska joskus lause on sanotaan silloin kun hahmon huulet eivät liiku. Näitä virheitä näkee kyllä harvoin tässä tuotantokaudessa.",Pasilan toinen tuotantokausi voittaa helposti muut kaudet.
816,80.0,"Alussa, eli vuonna 2007, Pasilan idea oli näillä pohjoisilla perukoilla niin tuore, että Phil Collins -darroista ynnä muista sarjan terävimmistä sketsihetkituotoksista tuli lähestulkoon yleisiä määreitä. Kaupungilla ei voinut välttyä kuulemasta Pöysti- tai Repomies-imitaatioita. Yllättäen suomalainen animoitu satiiri oli hyvin jännä asia.Sittemmin sarjan taso on ailahdellut ja sen hahmoista on tullut vanhoja tuttuja, jotka silloin tällöin jaksavat yllättääkin. Missään vaiheessa yleistaso ei ole kuitenkaan romahtanut. Ei edes nyt kuutoskaudella, jonka olemassaolo viidennen kauden luontevan viimeisen jakson (Irtiotto) jälkeen tuntui aluksi oudolta. Kuin kerran haudattu tuttu olisi kaivettu ylös haudastaan. Ja kuin sen kummituksen jutut olisivat vieläkin hauskoja. Ajankohtaisten ilmiöiden heijastajana Pasila on ollut aina oiva. Kansan tottumukset ja käänteet saavat jälleen kyytiä. Usein naurattaa ja silloinkin, kun ivapommituksen kohde osuu turhan lähelle omia näkemyksiä, täytyy vain virnuillen varoa, ettei ala ”oman elämänsä Isaak Hayesiksi”. Nyt tähtäimessä ovat mm. missikisaorganisaatio, junnukiekon vakavuus, pikaruokaloiden rasvapommit, doping, leffa-assareiden huomaamattomuus (vai ettekö muka huomanneet?)... Lista on pitkä. Ja se juuri on, tai pikemminkin nyt ”hautajaisten” hetkellä pitäisi sanoa ”oli”, aina Pasilan vahvuus. Nimittäin se viiteilotulittelu, jota on piilotettu joka paikkaan. Milloin Routalemmen pohdiskelevaan jännyyteen, Repomiehen lääkkeitä kaipaavaan sekoiluun, Kontiovaaran koko kansan äänellä luettuihin uutisaiheisiin tai vaikka sitten Kyösti Pöystin tutin lomasta kajahtelemaan. Kuudennen tuotantokauden puolesta puhuu sekin, että jaksoista on hankala valita kirkkainta helmeä. Vaikka muutama jaksonen on läpihuutojuttu (viimeiseksi jäänyt sekoilujakso kuuluu kokonaisuutena niihin, sama pätee Urheilutoimittaja-jaksoon), puhditonkin, onnistujia on enemmän. Toiseksi viimeinen jakso R´outalempi vakuuttaa Routalemmen surumielisen monologitilityksen osalta (älkää unohtako sitä assaria) ja Missikisajakso on varsinainen naurumaraton. Repomiehen suometus -jakson Antero Rösensmösenwitz-Peppuselle pitäisi varata edes jostakin gaalasta ihan oma pokaali. Tai vaikka nimetä koko pokaali Rösensmösenwitz-Peppusen mukaan!",Kiitos 2007-13!
817,90.0,"Kun Pasila alkoi vuonna 2007, kovin moni ei välttämättä osannut arvata, millainen hitti siitä vuosien aikana kasvaisi. Itse aloin seurata sarjaa vasta vuonna 2011 kolmannen kauden alkaessa, joten en miellä itseäni pitkän linjan faniksi. Jokainen jakso on kuitenkin nähty, ja sarjasta on muodostunut minun silmissäni todellinen helmi kotimaisten sarjojen joukossa.Kun kuulin kuudennen kauden olevan tulossa, en ollut varauksettoman tyytyväinen: viidennellä kaudella Repomies oli muuttunut jo liian ärsyttäväksi ja dialogien vetreys oli paikoin hukassa. Onkin ilo huomata, että kuudennella kaudella nämä ongelmat ovat kadonneet lähes kokonaan ja suurin osa sisällöstä on täyttä timanttia. Kauden jaksoista Juhani Kontiovaaran alamäestä kertova Perikato pamahti suosikkieni joukkoon, kuten myös Repomiehen menneisyyden haamuja valottava Repomiehen suometus, juntti-Suomea piikittelevä Virginia heartbreaker sekä Routalemmen kriisikuvaus R'outalempi. Myös sarjan päättävä Vimonen toimii erittäin hyvin.Toki mukana on myös vähemmän loistavia jaksoja, mutta kaikkien onnistujien rinnalla ne antaa mielellään anteeksi. Juoniltaan hapuilevat Naapuri ja Frankenstein eivät montaa katselukertaa ansaitse.Kokonaisuutena kuuden kausi on onnistunut päätös loistavalle sarjalle. Tulevaa Spin-offia en laske samaan jatkumoon, vaikka se laatusarjaksi osoittautuisikin.",Kokonaisuutena kuuden kausi on onnistunut päätös loistavalle sarjalle.
818,100.0,"Perhesiteet alkaa, kun Walkerin perheen nuorin tytär, Kitty, palaa New Yorkista kotiin, Californiaan, perheensä luo. Kotona odottaa kokonainen katras Walkereita sotkujensa kanssa. Yllättäen koko perhe joutuu kriisiin, kun porukan valtias, William-isä kuolee. Kitty huomaa jättäneensä sulhasensa, ottaneen uuden työn vastaan Californiassa ja muuttaneensa takaisin lapsuudenkotiinsa. Perheenpään kuoleman jälkeen viisi aikuista sisarusta alkaa selvitellä isänsä yritys- ja yksityiselämän salaisuuksia. Yllättäviäkin asioita paljastuu. Vaikkakin Walkerin perhe on läheinen, niin jokaisella henkilöhahmolla on sarjassa myös oma polkunsa. Perheen äiti, Nora (Sally Field), yrittää totuttautua elämään ilman miestään; Walkerien vanhin lapsi, Sarah (Rachel Griffits), kokee ongelmia avioliitossaan; Kitty (Calista Flockhart) tapaa presidentiksi pyrkivän senaattorin; Tommy (Balthazar Getty) ja hänen vaimonsa Julia (Sarah Jane Morris) yrittävät saada lasta; Kevin (Matthew Rhys) kamppailee homojen seurusteluviidakossa ja nuorimmainen, Justin (Dave Annable), kärsii huumeongelmasta. On siinä perheellä ongelmia kerrakseen. Juonellisesti ja visuaalisesti sarja on huippuluokkaa. Katsojalle tarjotaan kauniita Californian maisemia ja Walkerin perheen varallisuuden kautta myös tuutin täydeltä ns. ” Amerikkalaista unelmaa”. Perhesiteet kertoo hienosti draamakomedian keinoin todellisesta perhe-elämästä ja näyttää, että hienoimmillakin perheillä on luurankonsa kaapissa. Tarinaan tuovat mukavasti muutosta myös kauden keskivaiheilla esiteltävät uudet henkilöt, senaattori Robert McCallister (Rob Lowe) ja Walkerin sisarusten salattu siskopuoli Rebecca (Emily Vancamp).Henkilöhahmot ovat todellisia todellisine ongelmineen. Aikuiset näyttelijät onnistuvat hienosti tuomaan komediaa draamasarjaan. Harva nykypäivän laatusarjoista onnistuu olemaan vakava, mutta samalla hauska. Päällisin puolin voi ajatella, että sarja käsittelee vain aikuisten perhe- ja parisuhdehelvettiä, mutta ajankohtaisiakin aiheita löytyy, esim. Kittyn poliittisen tv-uran kautta, ja sodasta palanneen Justinin avulla.","Kerronallisesti ja visuaalisesti huippusarja, joka ei jätä ketään kylmäksi."
819,100.0,"Vaikka en tämänkaltaisten sarjojen ystävä koskaan oikein ole ollut, Pieni talo preerialla on sarja, jonka jaksot voisin katsoa vaikka kuinka monta kertaa uudelleen. Sarjassa on sitä jotakin, mikä tekee siitä hauskan, koskettavan, kiinnostavan ja omalla tavallaan melko viihdyttävän. Sen jokainen jakso tarjoaa jotain tarinallaan, joka on samalla opettavainen, että viihdyttävä ja kuvaa aidosti erään perheen tarinaa Preerian laidalla.Sarjan tarina sijoittuu 1800-luvun loppupuolelle ja kertoo lähinnä Laura Ingallsin (Melissa Gilbert) elämästä Walnut Groven kaupungissa. Vaikka Lauraa kuvataan sarjan päähenkilönä, hänen aikuistuessaan häntä ei enää sarjassa kovin paljoa nähdä. Muita henkilöitä sarjassa ovat tietenkin hänen perheensä ja Walnut Groven muut asukkaat. Joka jaksolla on oma tarinansa, mikä juuri tekee sarjasta niin kiinnostavan. Sarjan sävy vaihtelee hienosti komediasta draamaan ja takaisin. Yleisemmin jokaisen jakson päähenkilönä on yksi tai kaksi sarjan tuttua hahmoa ja vieraileva tähti, jonka elämä on jollain tavalla erikoinen.1970-luvun puolivälissä aloitettuun sarjaan on tehty 1800-luvun tyyliä melko onnistuneesti. Se ihmeellisesti vangitsee katsojansa Walnut Groven tapahtumien keskelle ja tuntuu kuin olisin itse laukaistu aikakoneella 1800-luvun preerialle. Sarja totisesti vie mukanaan, mutta se ei koukuta. Sen seuraavaa jaksoa ei tarvitse odottaa jalat tutisten, koska jokaiselle jaksolle on oma tarinansa. Silti jokaisen jakson katsottua  seuraavaa jaksoa odottaa mielellään ja sen katsominen on aina yhtä mukavaa.Sarjan näyttelyä on melko vaikea arvostella, koska kaikki sen vaiheet on tehty niin aidosti. Huonosti eivät näyttelijät roolejaan hoida todellakaan ja lapsienkin ilmentämä aitous on hämmästyttävää. Vahvana tulkintana on jäänyt mieleen edesmenneen Michael Landonin rooli Ingallsin perheen isänä Charlesina, jonka karisma ja omalla tavallaan sympaattinen olemus pistävät miettimään, kuinka hyvä ihminen Landon on oikeassa elämässä ollut.Lauran siskot Mary (Melissa Sue Anderson) ja Carrie (Lindsay/Sidney Greenbush) ovat vahvasti sarjassa läsnä, mutta tuntuvat silti hieman sivuhenkilöiltä sarjan mennessä eteenpäin. Heitä vahvemmin mukana kulkeva perheen äiti Caroline Ingalls (Karen Grassle) on aito opastavana kotiäitinä, joka silti jää vähän tyhjäksi hahmona. Hänen persoonassaan ei ole minkäälaista omaperäisyyttä, mutta hän ei kuitenkaan yksitoikkoisella luonteellaan ärsytä. Hauskimmiksi hahmoiksi ovat mielestäni jääneet Olesonin perhe, jonka äiti Harriet (Katherine McGregor) osaa olla kaikessa ärsyttävyydessään aika monetkin pikku tirskahdukset aiheuttava nainen. Miehensä Nels (Richard Bull) yrittää saada vaimoaan sekä kakaroitaan Nellietä (Alison Angrim) ja Willietä (Jonathan Gilbert) kuriin, turhin tuloksin.","Sarja, joka varmasti tullessaan sai hyvän vastaanoton."
820,100.0,"Olen tainnut todeta tämän jo monen monituista kertaa, mutta sanotaanpa vielä kerran: Masaaki Yuasa on nero. Jok’ainut kyseisen kaverin tuottama sarja ja elokuva on järjestään ollut puhdasta kultaa aivan ensimmäisistä televisioproduktioista lähtien. Henkilökohtaisesti olen sitä mieltä, ettei taiteilija Yuasa saisi tehtyä huonoa elokuvaa tahi mielikuvituksetonta televisiosarjaa yrittämälläkään.Ping Pong the Animation ei varsinaisesti riko miehen voittoputkea tälläkään kertaa vaan se päinvastoin jatkaa mestariteosten sarjaa vielä entisestään. Sarja perustuu meikäläisittäin Tekkonkinkreetin mangaversion luojana tunnetun Taiyo Matsumoton samannimiseen ylistettyyn ja ainakin toistaiseksi suomentamattomaan sarjakuvaan. Henkilökohtaisesti en ole alkuperäisteosta ainakaan vielä lukenut, mutta olen kuullut sen olevan vielä tätä sarjaakin parempi, mikä kertonee jotain sen nauttimasta arvostuksesta.Länsimaisen ihmisen voi olla vähän vaikea ymmärtää, mutta kaukoidässä ”ping pong” eli pöytätennis on samanlaisen kansanurheilun asemassa kuin joku jääkiekko meillä. Nimestään huolimatta Ping Pong the Animation ei kuitenkaan ole suoranainen urheilukertomus pöytätenniksen hurmasta vaan kyseessä on ensisijaisesti muutaman nuoren kasvutarina ja psykologinen draama, jossa tarinan henkilöiden nuoruudessa keskeistä osaa kyseinen pallopeli näyttelee.Pääkaksikko sarjassa opitaan tuntemaan lempinimillä Peco ja Smile. Pöytätennistä harrastava duo on tuntenut toisensa jo lapsuudesta lähtien. Polvivaivasta kärsivä Peco on kaksikosta äänekkäämpi ja vilkkaampi, mutta samalla myös lajissa lahjakkaampi osapuoli. Varautunut ja hiljainen Smile tunnetaan niinikään taitavana, joskin mestariksi liian intohimottomana ja sovinnaisena pelimiehenä. Sarjan tarina käytännössä kertoo näiden hahmojen aikuistumisesta, itsetunto-ongelmien voittamisesta ja pelin ympärillä pyörivistä sosiaalisista kuvioista. Luonnollisesti tässä ei ole kyse mistään hyvän ja pahan kohtaamisesta eikä lopussa ole mitään suurta ratkaisua.Visuaalisesti tämä sarja ei oikeastaan voisi erota yhtään enempää Kaiban satukirjamaisesta ja The Tatami Galaxyn hyperkineettisen lennokkaasta tyylistä. Tällä kertaa Yuasa on taikonut sarjaan vähän rujon realistisen ja luonnosmaisen suttuisen animaation, joka todennäköisesti käännyttää perinteisempään animeen tottuneet jo ensikuvien jälkeen. Vähän pitemmälle katsovalle sarja tarjoaa tyrmäävän nättiä ja vauhdikasta sarjakuvamaista tyylittelyä sekä visuaalisesti ja dialogiltaan psykologisesti äärimmäisen pikkutarkkaa, turhaa saarnaamista ja selittelyä kaihtavaa kerrontaa, joka vaatiikin katsojaltaan keskivertoanimea enemmän tarkkaavaisuutta. Suosikkikohtauksia sarjassa ovat luonnollisesti jännittävät ja tapahtumarikkaat ottelut, joita on kuvitettu runsaasti erilaisilla symboleilla ja mielikuvituksellisilla teemoilla. Sarjan puolivälissä esimerkiksi tutustutaan kivikovaan pelaajaan nimeltä Dragon, jonka matseja kuvitetaan lohikäärmeaiheilla; Pecon otteluita puolestaan visualisoidaan enkelillä ja kyyhkysellä. Musiikkina taustalla pauhaa parhaimmillaan vietävän energinen teknojytke, joka ainakin omasta mielestäni sopii muuhun kokonaisuuteen kuin nyrkki naamaan.",Unelmana pöytätennis.
821,100.0,"Kaveri suositteli lämpimästi Pirunpelto tv-sarjaa, ja sainkin kaikki neljä kautta lainaksi eräänä toimettomana viikonloppuna. Viikonloppu kului 20 tuntia Tyrisevässä hyvin nautinnollisesti. Eli tässä periaatteessa arvostelen koko sarjan.Alku on jopa ärsyttävän kliseinen: omien ongelmiensa kanssa painiva pääkaupunkiseudun poliisi Tommi Jussila, (mainion roolin läpi sarjan vetävä Matti Ristinen), joutuu omien sekoilujensa takia pienelle pakkolomalle, ja saa sen aikana puhelun etelä-hämäläisestä Tyrisevän kunnasta, jossa olisi jotakin selvitettävää. Tommihan lähtee, ja tästä lähtee myös sarja todella nautinnolliseen liitoon. Tommin itselleen tuntemattomaksi jäänyt isä, Huuko Lammi, Tyrisevän sorakeisari, on kuollut hämärissä olosuhteissa.Soramontut, Tyrjän betoni ja salaisuus, josta kaikki tuntuvat tietävän jotakin, mutta josta harva puhuu. Hyvin tyypillisestä alkutilanteesa saadaan aikaiseksi jakso jaksolta ja kausi kaudelta yhä paremmaksi ja nautittavammaksi kiihdyttävä maalaisjännitysdraama. Viimeisen kauden loppupuolella alkaa todella harmittaa, kun ymmärtää sarjan loppuvan. Lähes päähenkilönä häärii upean roolin yhä psykopaattisemmaksi muuttuvana narujen vetelijänä toimiva Tyrisevän pankinjohtaja Ossi Öystelä (Teijo Eloranta), jota hännystelee ketku sorayrittäjä Sorjonen (Jussi Myllymäki) reppanan työmiehensä Sutkin kanssa (hiljan kuollut Jukka Salmela). Sarjan voimavarana häärii koko ajan taustalla  kovapintainen mutta ilmeisen herkkä sorakuski Asserin tytär Anni Kantonen, jonka jännite perijä Tommi Jussilan kanssa on sitä luokkaa, että katsoja todella alkaa toivoa edes heidän ensisuudelmaansa. Oudon aliarvostettu Karoliina Blackburn naulaa Kantosen roolin suomalaiseen tv-historiaan. Erityismaininta vielä Jari ""Pulkkinen"" Salmelle hätkähdyttävän hienosta roolityöstä rauhallisena, ystävällisenä ja yksinäisenä Jari Kievarina, jonka viileän pinnan alla kiehuu palava sydän. ",Ylen maalaiskomedioiden ylivoimaisesti kirkkain kruunu.
822,100.0,"Välkommen till Torquay! Rentoutukaa ihanaisessa ja niin perienglantilaisessa kaupungissa. Ilmasto on leutoa, luonto kaunista ja britit brittejä. Majoittautumissaralla on myös tämä jumalainen kaupunki kunnostautunut. Fawlty Towers on päivän sana. Tätä hurmaavaa paikkaa johtaa peruskonservatiivinen englesmanni nimeltään Basil Fawlty. Jos on pulaa jostain niin ei huolta. Fawlty järjestää sen kyllä! Hänelle ei kukaan pottuile saamatta samalla mitalla takaisin. Et edes sinä! Sybil Fawlty on edellisen parempi puolisko, joka on ainut joka pystyy edes hieman kahlitsemaan miestään. Rohkeasti hän napauttaa Basilia nenälle niin, että tuntuu! Lisäksi hotellia pyörittää näpsäkkä ja aina yhtä kaunis sisäkkö Polly, sekä ainakin Basilin mielestä apinan tasolla oleva espanjalainen tarjoilija/laukkupoika Manuel, jolta saa vastauksen jokaiseen kysymykseen. Que?Fawlty Towers eli suomalaisittain Pitkän Jussin Majatalo on juuri niin englantilaista huumoria kuin voi odottaa. Joukko erilaisia hahmoja typrehtää suhteellisen pienessä tilassa ja jokainen jakso, kohtaus, minuutti ja sekunti on niin loppuun hiottu ettei parempaa taida löytyä mistään. Käsikirjoittajat Cleese ja Booth ovat onnistuneet saamaan niinkin tylsät asiat kuten aamiaisen tai hotellitarkastajan näyttämään kolmannelta maailmansodalta.Fawlty Towers pitäisi oikeastaa julkaista toisella nimellä ja paremmassa boxissa. Sen nimi voisi olla ""Kuinka saada 30 minuuttia tuntumaan viideltä minuutilta?"" Jokainen tarina on niin uskomattoman nerokas, että 6 tuntia hillitöntä kohellusta tuntuu surullisen lyhyeltä ajalta. Mutta kuten jokainen brittisarja niin kuin tämäkin, loppuu aina suosionsa huipulla eikä sorru rimanalituksiin kuten pitkäaikaiset jenkkisarjat.Jos mahtavassa käsikirjoituksessa ei ole riittämiin niin odotas kun näet näyttelijäkaartin. John Cleese onnistuu ehkä parhaiten pitkällä urallaan juuri tässä roolissa. Inhottavan korrekti Basil on jo muutenkin niin vastenmielinen hahmo, mutta kun hän pääsee käsiksi vieraisiin niin siinä olisi itse Pirullakin oppimista. Prunella Scales jää väkisinkin Basilin varjoon, vaikka onkin ruudulla se dominoiva osapuoli. Cleesen silloinen vaimo Connie Booth vetää myös hyvän sivuroolin näsäviisaana Pollyna, joka joutuu pelastamaan Basilin pinteestä useammin kuin kerran. Andrew Sachsin Manuel on ehkäpä sarjan hellyttävin hahmo, jota Basil armottomasti rääkkää ja katsoja saa jälleen hirnua vedet silmissä.",Kuinka saada 30 minuuttia tuntumaan viideltä minuutilta?
823,80.0,"Monty Python-aikoinaan John Cleese muun ryhmän kanssa majaili hetken Torquayn Gleneagles Hotelissa ja kuvaili omistajaa käsitteellä ""the most marvellously rude man"". Ei siis ole ihme että Monty Python-työnsä lisäksi Cleesen toinen tunnettu luomus on juurikin torquaylaiseen hotelliin sijoittuva traditionaalisempaa huumoria omaava komediasarja Fawlty Towers, eli suomeksi Pitkän Jussin majatalo - kaksitoista episodia hotellin hallinnoimisen ja asiakaspalvelun kaoottisuudesta. Sarjan punaisena lankana on Basil Fawltyn (John Cleese) ponnistukset hotellinsa maineen ja tason parantamiseksi. Nomen est omen, sillä mikään ei koskaan mene suunnitelmien mukaan ja luvassa on huumoria.Basil Fawlty on siis Fawlty Towers-hotellin omistaja. Hän on ylpeä ja voimakkaasti oman arvonsa tunteva mies ja mielellään ylpeilee palvelleensa Korean sodassa. Lisäksi hän pitää työtään ainakin jossain määrin alentavana eikä hän mielellään kuuntele asiakkaidensa palautetta ja vastaa aiheettomiin ja aiheellisiinkin syytöksiin ovelilla vastaherjauksilla. Hänen vaimonsa Sybil (Prunella Scales) on kyvykkäämpi asioiden hallinnoimisessa ja asiakaspalvelussa ja lisäksi hänen persoonallisuutensa on tarpeeksi voimakas jyrätäkseen Basilin musertuneeksi brittijauheeksi. Fawltyn pariskunta ei kuitenkaan pysty hoitamaan hotellia yksin ja apuna ovat sisäkkö Polly (Connie Booth) ja kantajan ja tarjoilijan tehtäviä hoitava Manuel (Andrew Sachs) jonka englannin taito ei ole kovinkaan hyvä.Cleesen ja Boothin käsikirjoitustyö on mestarillisen tarkkaa ja tilannekomedian perinteitä noudattavaa. Valkoinen valhe vaatii uuden valheen ja ilmeneviin ongelmiin on nopeasti improvisoitava ratkaisuja joiden toteuttamisessa kaikki menee pieleen ja dialogi leikkaa kuin laavalasi. Mukana on myös fyysistä kohellusta ja nautinnollisen yliampuvia henkilöhahmoja. John Cleese tulkitsee Basil Fawltyn jokseenkin snobimaisena ja pihinä misantrooppina - täydellisen epäsopivana palveluammattiin. Basil Fawlty ei kuitenkaan ole tunteeton tai pahantahtoinen ihminen - olosuhteet vain tuppaavat olemaan tiellä. Prunella Scales Fawltyn realistisempana, mutta ei yhtään heikkotahtoisena vaimona toimittaa vakavan ja vahvan suorituksen. Sybil Fawlty on Basilia kiistattomasti tehokkaampi ja loppumattomasta energisyydestä huolimatta omaa ärsyttäviä piirteitä joilla näennäisesti täydellinen hahmo muserretaan inhimillisemmäksi.Connie Booth toimii erinomaisesti Pollyna joka toimii monesti järjen äänenä, joskin omaa myös ahneen, pirullisemman puolensa ja vaikuttaa kaikista pätevimmältä työntekijältä. Andrew Sachs on suorastaan arkkityyppinen hassu ulkomaalainen jonka vähäisellä kielitaidolla on voimakas aksentti ja hän usein tulkitsee ohjeet väärin, joskin hän on työteliäs, hyväntahtoinen ja loppumattoman optimistinen. Kaiken lisäksi Manuel saa toimia Basilin kärähtäneen pinnan tyhjennysastiana, joten fyysistä tuskaa on runsaasti luvassa barcelonalaiselle spanjuurille.Lopputulos on erinomaista komediaa, joskin draamaakin on luvassa. Parhaimmillaan nauru aikaansaa kouristuksia mahdolliseksi katastrofaalisen tilanteen kehittyessä laajamittaiseksi ydinsodaksi, joskin heikommillaan saa vain hörähdellä omituisille sattumuksille. Fawlty Towers on käsitteen 'brittikomedia' kiteytymä - hauska, mutta myös inhimillinen.",Kaksitoista episodia hotellin hallinnoimisen ja asiakaspalvelun kaoottisuudesta.
824,100.0,"""The Bouquet residence, the lady of the house speaking!"" on yksi Roy Clarken luoman Pokka pitää -sarjan vakiofraaseista, joka esiintyy miltei joka jaksossa ja aina vaan jaksaa kutkuttaa katsojien nauruhermoja. Huppusuosittu brittisitcom perustuukin juuri useille tällaisille toistoille, jotka nähdään jaksosta jaksoon ryyditettynä kera uudenlaisten kommellusten.Sarjan päähenkilö on työläistaustainen Hyacinth Bucket, joka vaatii, että hänen sukunimensä lausutaan ranskalaisittain ""Bouquet"". Se on yksi hänen monista päähänpinttymistään, joita hänelle on syntynyt hänen yrittäessään päästä suihkuseurapiireihin. Tästä jo voi arvata, että jokainen sarjan jakso rakentuu jostain Hyacinthin yrityksestä olla parempi kuin oikeasti on, meni hän sitten luksusristeilylle tai järjesti kynttiläillallisia. Hyacinthin kuuluisat kynttiläillalliset ovatkin suuri kauhunaihe hänen tuttavapiirissään sekä naapurustossa. Muutenkin Hyacinth on hieman kammoksuttu, pääosin hänen snobbailevan käytöksensä takia.Hyacinthin suurten suunnitelmien uhreiksi joutuvat yleensä hänen lannistunut miehensä Richard sekä naapurit Elizabeh (jonka kädet alkavat täristä aina Hyacinthin ollessa läsnä) ja Emmet (joka inhoaa Hyacinthin lauluääntä). Hyacinthin suunnitelmat tulee yleensä sitten sotkemaan hänen perheensä, pääasiassa hänen siskonsa Daisy ja Rose, heidän dementoitunut isänsä sekä Daisyn patalaiska mies Onslow, jotka kaikki asuvat läävässä kaupungin laitamilla. Muita Hyacinthin vakiouhreiksi kuuluvia ovat mm. paikallinen pastori vaimoineen, maitomies ja posteljooni.",Sekunnintarkan ja ilmeikkään tilannekomedian riemukulkua.
825,80.0,"Sarja katsottavissa Yle Areenassa 14.9.2018 asti.Yleisradion Televisioteatterin 1980-luvun lopun Poliisijuttu tuntuu unohtuneen suurelta osin aikakautensa sivuille: ainakaan kovin aktiivista keskustelua tai muistelua sarjan ympäriltä ei löydy, ja muutoinkin tiedot sarjan ympäriltä ovat kiven alla. Vaikka moni omaperäisempi draamatuotanto lienee jäänyt paremmin aikalaiskatsojiensa mieliin, niin vajaa 30 vuotta myöhemmästä vinkkelistä Poliisijuttu tarjoaa kuitenkin oikein sujuvaa rikosviihdettä viiden jakson verran. Mitään hirveän mullistavaa ja rajoja rikkovaa annettavaa poliisisarjojen tai -filmien yleislinjaan sarjalta ei kuitenkaan kannata odottaa.Rikostarinoiden ystäville Poliisijuttu on siinä mielessä armollinen, että jokaisen jakson pääosassa on rikos sekä sen selvittely. Tapahtumat sijoittuvat joko poliisiasemalle tai rikosten tapahtumapaikoille, jolloin poliisien vapaa-ajan ihmissuhteita ei vatvota kuin korkeintaan työpaikkakeskustelun tasolla. Murhat ovat tämänkin sarjan pääasiallisia tutkimuskohteita, mutta motiivit ja taustatarinat kattavat monipuolisesti aikakautensa suomalaiset yhteiskuntaluokat.Poliisijutun perusvire on jollain tapaa jännitteinen, ja esimerkiksi päähahmoksi kohoava Harry Backman ei kovin helpolla kerää katsojan sympatioita puolelleen. Pienen ihmisen puolella oloa Backmanista kyllä löytyy, mutta tiettyjä henkilöitä kohtaan hänen kielenkäyttöään tai tutkimusmenetelmiään on maallikkokatsojankin vaikea hyväksyä kokonaisuudessaan. Myös piittaamattomuus yleisistä pelisäännöistä sekä kollegoille huutaminen piirtävät Backmanista kuvan miehenä, jollaisen kanssa työskentely voisi olla hyvin vaikeaa. Niinpä sarjan inhimillisimmäksi hahmoksi kohoaa lopulta Backmanin vastinkappale, työsuojeluvaltuutettuna toimiva etsivä Tyrkkö (vaikka hänenkin liika virkaintoisuus ainakin ensimmäisessä jaksossa pistää osittain silmään). Jatkuvasti yhteisissä tiloissa käryävät tupakat saavat nykykatsojan huokaamaan helpotuksesta, että ainakin jokin asia on nykyaikana paremmin kuin ennen.Poliisijutun visuaalinen anti on 1980-lukulaisen studioestetiikan mukaista: tapahtumien rajaus pelkkään studioympäristöön antaa sarjan tunnelmalle oman sopivan kolkon leimansa. Tiettyä kunnianhimoisempaa otetta on kohtauksissa, joissa komisario Backman kuvittelee itsensä rikosten tapahtumapaikoille tarkkaillen tapahtumia siten, kuin ne hänen näkemyksiensä mukaan ovat edenneet. Myös viidennen jakson teatraalisesti esitetyt spekulaatiot murhaillan kulusta pistävät oudolla tavalla silmään, eivätkä jälkimmäiset jaksot sarjan muuhun yleisilmeeseen oikein kunnolla sovi.",Kolkkoja kasaririkoksia kotimaisittain
826,90.0,"Tohtori Josef Weiss (Fritz Weaver) on naimisissa Bertan (Rosemary Harris) kanssa ja hänellä on kolme lasta: urheilullinen Rudi (Joseph Bottoms), taiteilija Karl (James Woods) ja kuopus Anna (Blanche Baker). Perheeseen kuuluu myös avioliiton kautta Karlin vaimo Inga (Meryl Streep). Perhe-elämä ja ura on kylläkin suuressa vaarassa, sillä he asuvat natsiajan Saksassa, mistä seuraa useita vaikeuksia. Heidät karkoitetaan miehitettyyn Puolaan missä Josefin veli Moses (Sam Wanamaker) asuu Varsovassa. Vaino kasvaa, lisääntyy ja pahenee ja sodan loppuessa vain kiivasluonteinen Rudi on elossa kaikkien muiden jouduttua murhatuksi. Inga myös selviää sodasta koska ei ole juutalainen, vaikka hänkin joutuu vaarallisiin oloihin ja kärsimään suuresti. Weissin perheen tragedian lisäksi seurataan kolikon kääntöpuolelta asioita katsovaa Erik Dorfia (Michael Moriarty) joka liittyy SS:ään, joutuu Reinhard Heydrichin (David Warner) alaisuuteen, kunnostautuu työssään joukkomurhaajana ja tekee itsemurhan jäädessään kiinni.Gerald Greenin kirjoittama Polttouhrit on vahvaa draamaa, tragediaa ja tunnelmaa mitä ryydittävät vahvat näyttelijäsuoritukset. Henkilöt ovat huomattavan inhimillisiä ja monella tavalla rohkeita kuten myös petollisia ja epäinhimillisiä. Fritz Weaver tohtori Weissinä ei ymmärrä mitä pahaa on tehnyt kärsiäkseen niin paljon ja tekee työnsä hyvin. Joseph Bottoms kiivaana ja toimeliaana Rudina on myös vahva roolissaan. James Woods loistaa herkkänä ja tunteellisena Karlina jolla kuitenkin on suuri määrä rohkeutta itsellään vaikka sitä ei uskoisi ja hän myös joutuu maksamaan siitä. Natsipuolen voimakkain rooli on ehdottomasti Michael Moriartylta. Erik Dorf on niin rauhallinen, ystävällinen ja kaikesta päätellen mukava ihminen, mutta hän joutuu kahden voimakkaamman tahon, Heydrichin ja vaimonsa Martan (Deborah Norton) sysimäksi ja muuttuu tunteettomaksi, petolliseksi hirviöksi joka ei edes huomaa omaa kammottavuuttaan. Weissin perheen tuttava Heinz Müller (Tony Haygarth) taas huomaa että hänellä on tilaisuus toteuttaa omia halujaan ja käyttää niitä hyödykseen. David Warner taas loistaa karmaisevana Heydrichina jolla on karismaa ja kykyä suunnattoman paljon.TV-draaman keinoja käyttäen Polttouhrit kertoo karun, peittelemättömän kuvan natsien hirmuteoista ja lisää siihen vielä tylyä ihmisluonnon kuvausta. Syntyjään todella pahoja ihmisiä on loppujen lopuksi hyvin vähän ja ainoa syy mikä saa sen vahvaksi on se että hyvät ihmiset eivät tee mitään sen estämiseksi. Totalitaarinen diktatuuri raaistaa ja alistaa ihmiset tehden heistä petoja ja avuttomia lampaita.Kokonaisuus on erinomainen ja kuvaa moninaisia ihmisiä ja ihmiskohtaloita. Siinä missä Erik Dorfin ura päättyi myrkkyyn hänen setänsä Kurt Dorf (Robert Stephens) taas ei hyväksy natsien aatteita ja pelastaa runsaasti ihmisiä. Mukana on muutamia virheitä, mutta ne eivät vähennä kokonaisuuden tehoa yhtään.",Kokonaisuus on ansaitusti klassikko.
827,90.0,"Nostalgia on melkoinen mielen virus ja sairaus. Se iskee aina aika ajoin vaikkei haluaisikaan, toisinaan mitä mielettömiä vanhoja juttuja kohtaan. Parasta -tai pahinta- on, ettei siitä varsinaisesti koskaan pääse täysin eroon. Kun nostalgian kohteena on Alfred J. Kwakin, Maailman ympäri 80 päivässä ja Prätkähiirien kaltaisista ysäripiirretyistä, ei kohtalo ainakaan rangaistukselta tunnu, päinvastoin. Prätkähiiret on ehta klassikko sanan varsinaisessa merkityksessä. Yhteen aikaan sarja oli suosituin Suomessa näytetty televisiopiirretty, jonka letkautukset ja gagit muistaa varmaan edelleen jokainen aikalainen. Koska sarjaa ei varsinaisesti koskaan ole taidettu julkaista boksina, olin onnekas koska satuin löytämään kätköistäni koko sarjan nauhoitettuna silloin joskus. Kun vapaa-aikaakin siunaantui taas pitkästä aikaa, piti jälleen palata maineen ja kunnian vuosiin tarkastamalla ja arvostelemalla koko sarja alusta loppuun. Toisin sanoen: On aika heiluttaa häntää!Prätkähiiret kertoo kolmesta Marsista saapuneesta prätkähiirestä, jotka asettuvat asumaan Santun varikolle Chicagoon, jota hallitsee upporikas Lalli Leipäjuusto koplineen. Todellisuudessa Lalli Leipäjuusto on plutolainen, jonka tavoitteena on konfiskoida tavalla tai toisella Maan luonnonvarat plutolaisten käyttöön ja prätkähiiret yrittävät sen jokaisessa jaksossa estää. Leipäjuuston kätyreistä tiedemies Nuikki tuo lähes jokaisessa jaksossa atomisiirtimellään uuden pahiksen prätkähiiriä vastaan. Lopussa prätkähiiret aina onnistuvat ja Leipäjuuston torni tuhoutuu mitä mielikuvituksellisimmin tavoin. Sarjassa ei ainakaan tässä vaiheessa varsinaisesti ole yhtä etenevää juonta vaan jokaisessa jaksossa leikki alkaa alusta.Yksi asia, josta Prätkähiirissä olen aina pitänyt on sen kursailematon viihdyttävyys ja tietynlainen positiivinen tyhmyys. Ysäripiirretyistä oma ehdoton inhokkini on Bambukarhut, jossa laadukkaasta toteutuksesta huolimatta jokaisessa jaksossa yritettiin tuputtaa jotain sanomaa, yleensä luonnonsuojeluun ja muuhun hippihörhöilyyn liittyen. Prätkähiiret sen sijaan ei saarnaa eikä paasaa yhtään mitään vaan sarjan pääpaino on toiminnassa ja puujalkahuumorissa, joita kumpaakin piisaa jokaisessa jaksossa yllin kyllin. Hauska ja viihdyttävä sarja ei kaipaa mitään syvällisiä pohdintoja vaan vauhtia, prätkiä, räjähdyksiä ja hevikitaroita. Jos haluatte syvällistä sisältöä, lukekaa vaikka kirjoja.Todellinen highlight, joka erottaa Prätkähiiret kaikista muista piirretyistä ja joka omasta mielestäni teki sarjasta legendan, on sen suomenkielinen käännös. En tiedä kuka sarjan on kääntänyt, mutta palkinto tästä pitäisi antaa. Prätkähiirten suomenkielinen teksti ei tunnu missään vaiheessa hutaistulta tai mielikuvituksettomalta mongerrukselta, vaan se suorastaan tulvii erilaisia oivaltavia sanaleikkejä ja irtovitsejä, jotka alkuperäisversiossa luonnollisesti puuttuvat. Laskekaapa esimerkiksi miten monta erilaista synonyymia ja solvausta jokaisessa jaksossa keksitään vaikkapa prätkähiirille (mopomarsut, fillarichinchillat, skootterimarsut, etc.) ja Leipäjuustolle. Eikä siinä vielä kaikki, sillä suomennoksessa hyödynnetään poikkeuksellisen paljon erilaisia suomalaisia murteita ja puhekieltä, onpa mukaan lisätty vieläpä valtavat määrät viittauksia oman aikansa suomalaisiin julkkiksiin ja muihin ilmiöihin, kuten tämän ensimmäisen kauden viimeisessä jaksossa ”Hevi Hemmo”, jonka nimihahmo oli alun perin yhdistelmä Eddie van Halenia ja Gene Simmonsia, mutta joka suomenkielisessä versiossa puhuu kuin Andy MacCoy. Nerokasta.Erinomaista jälkeä on myös sarjan ääninäyttely. Prätkähiiret on käytännössä vain pienen 3-4 ihmisen tiimin dubbaama, mutta erilaisia puhetyylejä ja efektejä on osattu hyödyntää siinä määrin ettei meno häiriinny oikeastaan missään vaiheessa. Itse asiassa en edes huomannut mukulana, että näyttelijöitä on niinkin vähän. Päätrion äänet ovat taattua ysärilaatua, Kari Tamminen (Turbo), Pepe ”Dingon basisti” Laaksonen (Vinski) ja Christian Lönegren (Moto) ja Santtuna vielä tässä vaiheessa Katja ”Nelosen uutisankkuri” Ståhl. Sama tiimi on dubannut mm. Extreme Ghostbustersin, Roope-Karhun ja Kari ja Pepe olivat mukana dubbaamassa elokuvaa Pekka Töpöhäntä Amerikassa (arvostelu tulee myöhemmin). Rehellisesti sanoen päätrion dubbaus on hyvisten suhteen alusta asti niin vakuuttavaa ja täydellistä jälkeä, ettei Laaksosen, Tammisen tai Lönegrenin tilalle pysty edes kuvittelemaan ketään muuta. Samaa ei voi täysin sanoa ensimmäisen kauden pahisten dubbauksesta, joka vielä ensimmäisissä jaksoissa hakee selvästi suuntaansa ja muuttuu pahimmillaan yhtäkkiä kesken jakson ja dialogin. Oli aikoinaan todella hämmentävää katsoa tätä ensimmäistä kautta uusintana kun pahiksilla oli täysin erilaiset äänet kuin oli tottunut muistamaan.",Eihän Prätkähiiriä legendaarisempaa piirrettyä olekaan!
828,100.0,"Lakimaailma on kovaa. Siitä kertoo Suitsin ensimmäisellä tuotantokaudella voittamattoman puolustuskonkarin Harvey Specterin (Macht) ja sattumalta työhaastatteluun rynnänneen Mike Rossin (Adams) muodostama kivenkova asianajajakaksikko.Suits on kaikilla tavoin virkistävä sarjauutuus. Se sekoittaa Breaking Badin taiteellisuuden ja Paon hollywoodmaisuuden ovelasti, eikä ajaudu halpoihin keinoihin tehdä jaksoista kiinnostavia. Tämä ilmenee muun muassa niin, että - kuten toisen tuotantokauden mainoksesta ilmenee - mikään ei ole mustaa ja valkoista, vaan pahiksetkin ovat ihmisiä ja kaikki mokaavat joskus.Myös draama ja komedia ovat loistavassa balanssissa, sillä vaikka kovimmillakin koirilla on lopulta tunteet, eivät herkkähipiäiset alalla pärjää jatkuvan huulenheiton takia. Mitä ilmeisimmin sarjan käsikirjoittajilla on ollut hauskaa erityisesti kalliita pukuja koskevia vitsejä ja hypertekstuaalisia viittauksia keksiessä. Eikä sarjan nimi suinkaan turhaan ole Suits, vaan viisinumeroisen hintalapun arvoisia pukuja löytyy vaatekaapeista enemmän kuin tarpeeksi.Turhaan ei sarjaa myöskään missään nimessä ole hypetetty. Se koukuttaa todella tyylikkäällä tavalla ja käsikirjoittajien ja näyttelijöiden tilannetaju sekä arvostelukyky ovat omaa luokkaansa.",Vivahteikkuudessaan kenties kaikkien aikojen paras lakidraama.
829,100.0,"Ennen olivat Kummelit suosikkejani tässä Suomi-huumorin laajassa kategoriassa. Todellakin olivat. Nyt kun katsoin Pulkkisen ensimmäisen tuotantokauden jaksot DVD:ltä, en voinut kuin ihmetellä miten näin loistava sarja meni minulta ohi kun se vielä tuli TV:stä. Jari Salmi, Antti Virmavirta ja ohjaamisesta vastannut Rike Jokela ovat luoneet yhden historian parhaista sketsisarjoista.Pulkkisesta ei löydy hirveän montaa erilaista sketsiä, mutta toistoon se ei sorru kuten esimerkiksi Kummelit. Nimikkosketsi Pulkkinen on mielestäni se kaikkein paras. Sehän sisältää legendaariset lausahdukset ""Älä Sauli rupea häsläämään, sä oot ihme häsläri"" sekä ""Nyt sä oot asian ytimessä kato"". Toinen hyvä sketsi on poliisiasemasketsi, jossa kuulustelussa oleva vanki alkaa puhua kuulustelijalle puuta heinää ja toteaa lopuksi että ""Kiitos kun otitte mut kiinni nyt!"". Tässä oli nyt vain muutama esimerkki Pulkkisen loistavista sketseistä, sillä olisi vähän joutavaa ruveta kaikkia niitä tässä selittämään. Ai niin. Legendaarinen Ruusulaulu jää kyllä väkisinkin päähän soimaan. ""Ruusuu kasvaa mun sydämessäni...""DVD sisältää 10.jakson lisäksi huikean määrän lisämateriaalia, kuten pilottijakson vuodelta 1998, hylättyjä sketsejä, Antti Virmavirran koekuvauksen ja paljon muuta. Jari Salmi ja Antti Virmavirta ovat todella loistavia näyttelijöitä molemmat ja heidän taitonsa pääsevät oikeuksiinsa erityisesti tässä sarjassa. Ei ole mikään hirveän suuri ihme että sarja nappasi kaksi Venla-pystiäkin. Lopuksi vielä yksi kuuluisa lausahdus ""Laitetaan tähän väliin Elvistä.""",Ei ole mikään hirveän suuri ihme että sarja nappasi kaksi Venla-pystiäkin.
830,80.0,"Kun näin ensimmäisen Pulkkinen-DVD:n, jossa olivat kaikki ensimmäisen tuotantokauden jaksot, jäin koukkuun ja odottamaan seuraavaa Pulkkis-kattausta. Lopulta odotus palkittiin.Tämä DVD sisältää siis kaikki Pulkkisen toisen tuotantokauden kymmenen jaksoa, sekä tietysti huimat määrät extroja. Jari Salmi  ja Antti Virmavirta jatkavat tutulla kaavalla - eli huimaa sanailuhuumoria on taas luvassa. Mukana ovat vanhat tutut hulvattomat hahmot, joita nähtiin jo ensimmäisen tuotantokauden jaksoissa, mutta mukana on myös pari uuttakin tuttavuutta. Vanhojahan ovat Yöradion ääni Osmo, kaikesta purnaava kopiovastaava, ""Pikapalaveri""-Mauri, Äänimies Esko, nyrkkeilijä, viihdetaiteilija ja totta kai itse herra Pulkkinen. Tuttujen hahmojen näkeminen on osittain hieno juttu, mutta Jari & Antti-sketsin olisi voinut hyllyttää. Uusia hahmojakin siis on - kuten höynä Konserninjohtaja ja kuvaiteilijapariskunta Jouni ja Riitta. Ja kyllä sapetti kun myötämielinen rikollinen ja ""paskautoromantikko"" katosivat.Täytyy sanoa, että heti huomasi miten jotkut sketsit ovat menettäneet tehoaan, mutta toiset ovat siinä ohessa parantaneet. Esim. Pulkkinen-sketsi on hitusen pudottanut tasoaan, mutta siinä ohessa Äänimies Esko ja Osmo-sketsit ovat parantaneet otettaan - varsinkin tuo Äänimies Esko. Kyllä, näissä jaksoissa ei ole ihan samanlaista särmää ja tunnelmaa kuin edeltäjissään. Mutta ei se välttämättä meinaa sitä, että DVD olisi huono. Hyviä sketsejä on tarpeeksi, muutamaa heikompaa tukemaan. Radiopersoona Osmo ja hänen työparinsa Reksa Mäkipää ovat taas kerran hulvattomia. Studiossa on ehkä liiankin rauhallista, Elvis soi ja Osmo kertoo tarinoita isästään. Siinä sivussa tulee puheluita erilaisilta tahoilta, kuten lehtikauppiailta ja tienvarteen jumittuneilta ihmisiltä. Ja käypähän Juha Jokelan näyttelemä tuottajakin hätistelemässä Osmoa pois eetteristä. Kopiovastaava on hiukan heikentynyt, mutta kyllä siitä irtoaa iloa. Siinähän kopiovastaava lähtee lomamatkalle ja alkaa ahdistella hotellinomistajaa työkavereiden sijasta. Viihdetaiteilija on ottanut askeleen eteenpäin - vahvasti Tuttu Juttu Showsta vaikutteita ottanut Ruusu Show on loistava. Siinähän itse Viihdetaiteilija saa ohjelmaansa mitä mielenkiintoisempia vieraita, kuten aitoja köyhiä ja homoja, sekä oman isänsä. Ja Ruusulaulun uudistettu versio hoilotetaan joka kerta. Mauri-sketsi on pysynyt aika lailla omana itsenään. Siinähän Mauri joutuu kauheaan paniikkiin - sanoi tai teki hänen työkaverinsa mitä tahansa. ""Eikös tämä ole aivan selvä pikapalaverin paikka?"" Yksi ensimmäisen tuotantokauden parhaista sketseistä eli Nyrkkeilijä on siirtynyt pukukopista kentän laidalle. Muutos on ihan onnistunut. Nimikkosketsi Pulkkinen on mielestäni pilattu uusilla kamerakulmilla, jotka eivät oikein istu. Taso on muuten pitänyt mahtavan kutinsa, ellei ""tietokone""-sketsiä oteta lukuun. Pulkkinenhan on jokaisen ihmisen unelmanaapuri. Kyllä Jari Salmi vain osaa tulkita tätäkin kaveria loisteliaasti. Ja Virmavirta sopii hyvin Saulin ( hän, joka kärsii selvästi pahiten Pulkkisen ja Koposen päähänpistoksista ) rooliin.Näiden lisäksi parhaita sketsejä on ainakin täysi tolvana Konserninjohtaja. ""No ni, näin se homma etenee"". Legendaarista, tämä sketsi ei petä, ja niille joille tämä sketsi kolahtaa parhaiten, on luvassa mahtavia hetkiä, sillä ekstroista löytyy useampi poistettu Konserninjohtaja-sketsi. Äänimies Esko on hiukan kohentunut - nyt kun tällä kertaa kuvataan kokkiohjelmaa, ei vältytä ongelmilta. Välillä on uuni kylmänä joskus taas äänityksessä ongelmia. ""No v***u""-fraasit olisi voinut jättää vähemmälle. No mitä sketsejä jää jäljelle? Jari ja Antti ei vain oikein toimi, paitsi extroista löytyvässä Joulujaksossa sekin on ihan hauska. Jouni & Riitta on idealtaan ihan hyvä ,mutta en ole oikein tajunnut sitä. Mutta katsotaan nyt, kun tulee uusia katselukertoja. Yksi tämän sketsin ongelmista on se että Virmavirta jää liikaa taustalle, sama ongelma tulee esiin joissain muissakin paloissa. Jari Salmi on myös niin pirun hyvin eläytyvä näyttelijä, että joissakin sketseissä hän varastaa shown kokonaan. Onhan Virmavirralla kuitenkin omat tähtihetkensä kuten Viihdetaiteilija ja Mauri, joihin en miehiä muita laittaisi.Ei siitä mihinkään pääse, mutta minä jopa vähän petyin tähän Pulkkiseen. Se ensimmäinen tuotantokausi oli vain niin ylihyvä, että odotukset tätä kohtaan nousivat todella suuriksi. Pienoinen mahalasku, mutta on tämä silti hieno paketti. Varsinkin extroista löytyy sentään jotenkin aitoa tavaraa, toisin kuin esim. Kummeli-DVD:en vaisuista lisämateriaaleista. Kyllä tämä Pulkkinen on alkanut nousta minulle jo kirjaimellisesti päähän. Hoen joka paikassa ""Elvs Go, Let It Flow!"" tai ""Sanopa muuta kato"". Mutta minkäs teet, kun tv-sarja on vain niin uskomattoman koukuttava. Pulkkisen tosi-faneille tämä varmasti uppoaa vielä paremmin kuin minulle, vaikka olenkin jo nyt pahasti matkalla siihen. Kannattaa tarkastaa. No ni, se on menox sano Annie Lenox!",Pulkkinen on alkanut nousta minulle jo kirjaimellisesti päähän. 
831,90.0,"Pulkkinen 3, kolmen levyn paketti sisältää trilogian viimeisen tuotantokauden 16 osaa alkuperäisinä, sensuroimattomina versioina sekä Kopiovastaavan tähdittämän seikkailuelokuvan ""Don't push the river"". Huumori on entistä mustempaa tunkeutuen jämäkästi niin Saulin kuin katsojankin alitajuntaan. Pulkkinen ohittaa ronskisti taidokkaalla sananvääntelyllä ja mahtavalla näyttelijäntyöllä mm.suomalaisen sketsisarjan Kummelin.Pulkkisen kolmas tuotantokausi on täynnä tykitystä ja vauhtia. Mukana ovat vanhat tutut hahmot, lukuunottamatta niitä hahmoja, jotka pistettiin silppuriin jo heti ensimmäisen tuotantokauden jälkeen. Radiotoimittaja Osmo ja äänitarkkailija Reksa ovat taas täynnä toimintaa, varsinkin kun tuottaja, Osmon sanoin ""työpaikkakiusaaja"" Ämmälä, tulee patistamaan Osmoa lopettamaan ohjelman. Eihän siinä sitten muuta kuin yhteys liittoon, ja kielimään työpaikkakiusaajasta. Radio-osio on toiminut aina, eikä siihen voi kyllästyä. Kolmannella tuotantokaudella Osmo on jo lähdössä työpaikastaan, mutta miksipä vanha kaveri jättäisi Reksaa oman onnensa nojaan. Oli juttu mikä hyvänsä, se Elviksellä paikataan. Äshönshii jatkuu vaan. Elvis go, Let It Flow!Äänimies Esko ja kuvausryhmä vaihtavat maisemaa. Tällä kertaa esittelyssä on Helsinki, muunmuassa Paavo Nurmen patsas. Siinäpä sitä sitten katsellaan päin Nurmen pyllyä kun rakas ystävämme Esko on tunkenut kameran patsaan haaroväliin. On Keinäsellä omat kestämisensä. Oishan nimittäin Javanainenkin jo vetäny turpaan!Tällä kertaa legendaarinen, jokaisen ihannenaapuri Pulkkinen, ilmestyy sarjaan eri kautta mitä yleensä. Sauli ei enää rimputtele Pulkkisen ovikelloa, vaan Saulin on mentävä terapiaan naapurinsa ja hänen kekseliään ystävänsä Koposen aiheuttamien mielenhäiriöiden ja ahdistuksen takia, ja kukas muukaan siellä oman mielen syövereissä kummittelisi kuin itse herra Pulkkinen. Tämä on ehdottomasti paras uusista kujeista. Tässä päästään synkälle, psykologiselle puolelle. Jo pelkästään tämän sketsin takia kannattaa tämä DVD-ostaa. Sauli valittelee palaa kurkussaan, ja yhtäkkiä vastapäiselle penkille ilmestyy Pulkkinen, joka väittää Saulin olevan varastanut Pulkkisen sisäfileet. Saulin suustahan ne löytyvät. Uusia tuulia pukkaa, nimittäin hameisiin ja mekkoihin on päästy pukeutumaan, kun uudet hahmot, kaksi vanhaa Karjalaista mummoa varastavat shown. Toinen tykkää kaljasta, ja molemmat ovat kovia tarinankertojia. Mummoista ollaan tekemässä dokumenttia, ja kuka muukaan dokumenttia tekisi kuin Janne, joka on tuttu myös Oululaisen kuvataiteilijan dokumentista. Mahtava näyttelijätyö, hyvät repliikit. Uusi sketsi on myös Äiti ja poika, joka on hyvä omalla tavallaan. Äiti (Jari Salmi) soittelee pianoa rauhassa kotonaan, kunnes ovi käy, ja sisään astuu poika (Antti Virmavirta). ""Äitiii.. vit*u!"", kaikuu eteisessä. Äidin oma kullannuppupoika näet tulee kysymään äidiltään, että missäköhän olisi kirves, että voisi itsensä tappaa.  Äiti vastaa, että tuollahan se on vajassa, aina pittäis surupukkuun pukkeutua kun sinut näkkee. Äidin mukaan isä suuttuu kun näkee veressä olevan kirveen. Se näyttää olevan äidin suurin huoli, viis väliä pojasta. Kun katsoo pari jaksoa tätä samaa, vitsi alkaa maistua puulta, mutta ei vaan pidä popsia makeata mahan täydeltä.Extroja on ammennettu oikein olan takaa. Mukana  lisämateriaalina kolmannella levyllä on ryhmän elokuva Don‚t Push the River, juttua ohjelman tekemisestä ja muutama poistettu sketsi. Kuvan- ja äänenlaatu on moitteeton. Valikoihin ei ole juurikaan nähty isoa vaivaa, mutta ne toimivat sellaisenaan. Elokuvassa Don't Push the River seikkailee Kopiovastaava ja hänen työkaverinsa, sekä yksi sarjassa ennennäkemätön nainen Kirsti (Mari Rantasila), sekä mies. Elokuva on huumoria parhaimmillaan, kateus velloo Kopiovastaavaa kun työkaveri iskee Kirstiä, eikä matkantekokaan suju ongelmitta. Vauhtia ja vaarallisia tilanteita yhdistelevä elokuva jonka kaikkien pitäisi nähdä. Kesto 40 minuuttia ja rapiat. Poistetut kohtaukset ovat kanssa hyviä, joskin kaikki eivät oikein iske.Kaikenkaikkiaan kolmen levyn plätty on mustaa huumoria, ironiaa ja samaan aikaan jossain määrin draamaa. Iso käsi näyttelijöille, kuvausryhmälle ja ohjaajalle. Mahtava paketti, melkein täydellinen. Sankarillista tykitystä etten paremmin sano!See see rider,Oh see what you have doneYeah, yeah, yeah!",Huumori on entistä mustempaa tunkeutuen jämäkästi niin Saulin kuin katsojankin alitajuntaan.
832,100.0,"Kukapa ei joskus olisi kuullut Pulttiboisista. Pulttibois oli Pirkka-Pekka Peteliuksen ja Aake Kallialan tähdittämä vuodesta 1989 vuoteen 1991 tehty sketsisarja. Pulttibois edusti junttihuumoria, joissa sketsien vitsit perustuivat ennenkaikkea niissä esiintyville hölmöille hahmoille ja hokemille. Sarjan tuottajana toimi Spede Pasanen.Pulttibois on hauskimpia sketsisarjoja mitä suomen viihdeteollisuus on pystynyt koskaan televisioon tuottamaan (Velipuolikuuta ja Hymyhuulia väheksymättä). Kallialan ja Peteliuksen yhteistyö toimii paremmin kuin hyvin eikä ohjelmasta löydy yhtään sellaista sketsiä jolle ei edes pikkuisen voisi olla nauramatta. Pulttibois on eräänlaista, epävirallista jatkoa aiemmin syntyneille sketsisarjoille Velipuolikuu, Mutapainin ystävät sekä Tabu. Erityisen läheistä sukua se on Hymyhuulet-nimiselle sketsisarjalle jossa myös esiintyivät Aake Kalliala ja Pirkka-Pekka Petelius (Käsikirjoittajana mm. Kari Kyrönseppä). Pulttibois jalostaa hieman samanlaisia sketsejä kuin Hymyhuulet ja ne toimivat jopa paremmin. Pilkan kohteeksi joutuvat esimerkiksi mustalaiset, saamelaiset, elämäntapa intiaanit sekä Johannes ja Kyllikki Virolainen. Heikki ja Kaija on parodia samannimisestä TV-sarjasta, Herra 47 on sovinisti ""miesten mies"", mukana on lisäksi James Potkukelkka joka huutaa ""Apuva!"", Pärnäsen korjaamolle-molle-molle Veikko Kinkeblaade ja Olli Kuhta, Rampe ja Naukkis, Kallialan esittämä juntti (""Sitähän mie tulin vaan sanomaan"") Yrpän ja Illun askartelunurkkaus sekä monet, monet muut hullun hauskat hahmot naurattavat edelleen monien katselukertojen jälkeenkin.Jotkut sketsit tosin ovat ehkä hieman ylipitkitettyjä ja tylsiä. Kikkeliskokkelis-tyyppi ei oikein purrut. Joka tapauksessa Pulttibois on loistavaa viihdettä jolle saa nauraa kyyneleet silmissä.Sarjan esittäminen aiheutti 1980-luvun lopussa ""apuva!"" -huudahduksen yleistymisen erityisesti lasten keskuudessa. 1980-luvulla, kun huuto yleistyi, alettiin sarjaa paheksua siitä, että ihmiset alkoivat huutaa turhaan 'apuuva'. Tämän pelättiin johtavan vääriin hälytyksiin tai todellisten hälytysten huomiotta jättämiseen varsinkin Itä-Suomessa. Ilmeisesti tämän vuoksi apuva-huuto vaihtui sarjan edetessä ruotsinkieliseen muotoon ""hjelppivä"". Kuuleman mukaan myös mustalaiset ja saamelaiset nostivat herneensä nenään, jouduttuaan jatkuvan pilkan kohteeksi Pulttibois-sarjassa..",Hauskimpia sketsisarjoja mitä suomen viihdeteollisuus on pystynyt koskaan televisioon tuottamaan.
833,90.0,"Ned luuli olevansa aivan normaali lapsi. Kunnes eräänä kauniina päivänä Nedin rakas koira Digby jäi rekan yliajamaksi. Nedin jättäessä jäähyväisiään, hän kosketti koiraa ja koira nousikin ylös kosketuksesta. Ned ei asiaa ihmetellyt ja jatkoi eloa koiran kera. Myöhemmin Ned kuitenkin ymmärtää 'lahjansa' voimat, kun Nedin äiti kuolee aneurysmaan. Ned koskettaa äitiään ja tämä herää taas henkiin, mutta samaan aikaan tien toisella puolella Nedin lapsuudenystävän, Chuckin, isä kuolee. Valitettavasti Nedin äidin suudellessa poikansa uneen, äiti palaakin toisesta kosketuksesta takaisin kuoleman omaksi. Yksi kosketus palauttaa henkiin, toinen palauttaa takaisin kuolemaan. Ja jos herätetty on elossa yli 60 sekuntia, jonkun toisen on kuoltava.Vanhempi Ned (Lee Pace) on oppinut käyttämään 'lahjaansa' hyväkseen. Hän omistaa The Pie Hole -nimisen piirakkaravintolan, jossa hän käyttää hyväkseen pilaantuneiden raaka-aineiden eloonherättämistä. Samalla Ned toimii etsivä Emerson Codin (Chi McBride) apuna herättämällä rikoksen uhreja kysyäkseen tietoja murhaajista. Yllättäen Ned saa tietää lapsuudenrakkaansa Charlotte ""Chuck"" Charlesin (Anna Friel) tulleen murhatuksi risteilyllä. Niinpä etsiväkaksikko päätyy herättämään Chuckin, mutta Ned ei suostukaan luopumaan rakkaastaan, vaan jättää Chuckin eloon. Ned ei kuitenkaan voi koskaan enää koskettaa Chuckia.Pushing Daisies on ehkä yksi erikoisimmista sarjoista, joita on tullut nähtyä. Koko idea on hauska, ja tunnelma sarjassa on suorastaan unenomainen. Käsikirjoittajana toimii Bryan Fuller, joka on suhteellisen vähälle huomiolle jäänyt tuottaja/käsikirjoittaja. Fuller on muun muassa luonut sarjan Dead Like Me, sekä yhdessä Todd Hollandin kanssa sarjan Wonderfalls. Hahmojen dialogi on humoristista ja visuaalisesti Pushing Daisies on yhtä värien ja kuvioiden juhlaa. Juuri monenlaiset kirkkaat värit ja kuviot luovat unenomaisemman tunnelman sarjan jaksoihin. Sarjan hahmot ovat myös varsin värikkäitä persoonia. Päähahmoihin lukeutuvat Emerson Cod, Ned, ""Chuck"" sekä Nedin ravintolassa työskentelevä Olive Snook. Emerson Cod on hillitty, pessimistinen mutta taitava etsivä, joka on usein järjenäänenäkin. Ned on alati huolestunut ja erittäin rakastunut Chuckiin, kun taas Olive Snook on iskenyt silmänsä Nediin. Chuckin huoliin kuuluu se, ettei tämä pääse tapaamaan erikoisia tätejään Vivian & Lily Charlesia. Hahmoihin on paneuduttu kunnolla ja jokaiselle on rakennettu jonkinlainen syvempi historia. Lee Pace on uskomattoman hellyyttävä Nedin roolissaan ja Chi McBride on Emerson Cod. Anna Friel ja Kristin Chenoweth vastaavat sarjan naiskaksikon hahmoista, joilla myöskin on hauskoja piirteitä, jotka aiheuttavatkin päänvaivaa.Pushing Daisies tuntuu omaavan sitä jotain satumaista, mistä monet osaavat vain unelmoida. Koko sarja onkin kuin hieman vinksahtanut satumaailma sijoitettuna rikosten pariin. Pääkaksikon rakkaustarina varmasti houkuttaa monia ja sen katseleminen on erittäin hellyyttävää. Rakastuin tähän sarjaan heti ensimmäisten jaksojen jälkeen ja onkin sääli, että sarja jäi vain kaksikautiseksi. Vähintäänkin Pushing Daisies tarjoaa hyvän tavan karata arjesta unenomaiseen tarinamaailmaan.","Pushing Daisies tuntuu omaavan sitä jotain satumaista, mistä monet osaavat vain unelmoida."
834,80.0,"En ollut tästä sarjasta aiemmin tietoinen ennenkuin Netflix rupesi sen traileria tarjoilemaan. Trailerin perusteella sarja vaikutti mielenkiintoiselta ja kun työkaverini vielä kehui sarjaa, päätin sitä ryhtyä seuraamaan. Kannatti, alle viikossa ahmin sarjan kokonaan ja mielenkiinnolla odotan Netflixin tuottamaa tulevaa kolmatta tuotantokautta. Juonena kerrottakoon, että mysteerimies The Professor on ideoinut ryöstön Espanjan Madridissa sijaitsevaan Kuninkaalliseen Rahapajaan, rekrytoinut siihen kahdeksan ihmistä joilla ei ole mitään menetettävää ja painaa siellä rahaa 2,4biljoonaa euroa. Tämä tietysti tapahtuu panttivankien avulla, jolloin rahapajaa voidaan pitää hallussa pidempi aika.Juonihan on aika perinteinen massiivinen suuruudenhullu ryöstö, joka pikkuhiljaa luisuu käsistä ryöstäjien keskinäisten ristiriitojen ja omien moraalikäsitysten kanssa. Alussa hyvinkin perinteiseltä vaikuttavan juonen pelastaa hyvät juonenkäänteet ja käsikirjoittajien katsomat jenkkituotannot, joista on selkeästi otettu mallia. Ocean's Eleven, Bourne-elokuvat, Breaking Bad ja Pako tulevat väkisinkin mieleen, mutta hyvällä tavalla. Espanjalaiset eivät ole keksineet pyörää uudelleen, mutta ovat selkeästi olleet kunnianhimoisia.Mutta ei tämä vielä olisi mitään ilman mainioita näyttelijöitä ja hyvin kirjoitettuja rooleja!Jokaisella rahapajan ryöstäjällä on kaupungin nimi, Tokyo (Úrsula Corberó), Moscow (Paco Tous), Berlin (Pedro Alonso), Nairobi (Alba Flores), Rio (Miguel Herrán), Denver (Jaime Lorente), Helsinki (Darco Peric) ja Oslo (Roberto Garcia Ruiz). Helsinkiä ja Osloa lukuunottamatta kaikki pääsevät revittelemään kunnolla rooleissaan ja eritoten ryöstäjistä mieleen jäävät Moscowin, Denverin ja Berlinin hahmot.Ulkomaailmassa ryöstöä hallitseva, The Professor (Álvaro Morte) on roolissaan mielestäni loistava kamppaillessaan rahapajan sisällä tapahtuvan ryöstön ja ulkomaailman tiukkojen tapahtumien välillä. Tulee mieleen verrata The Professoria jopa Walter Whiteen, mutta kiltimpään versioon. Álvaro Morte kuitenkin tekee roolista omanlaisensa ja hyvä niin! Poliisin puolelta komisario Raquel Murillo (Itziar Ituño) on sarjassa isossa roolissa sekä apulaiskomisario Ángel Rubio (Fernando Soto). Molemmat tekevät mainiot roolisuoritukset tuskaillessaan ryöstön, yksityiselämänsä ja uskottavuutensa kanssa.Panttivangeista mainittakoot jänishousu johtohahmo Arturo Román (Enrique Arce), salarakas Mónica Gaztambide (Esther Acebo) ja suurlähettilään tytär Alison Parker  (María Pedraza).En tiedä minkälainen casting on tähän sarjaan käyty, mutta näemmä Espanjassa hyviä näyttelijöitä riittää! Toisinaan pientä ylinäyttelemistä lukuunottamatta kaikki suoriutuvat rooleistaan kunnialla ja kyllä ne parhaat jäävät mieleen.Jos täytyy hieman kritisoida, rakkauskohtauksia on välillä melkein imelyyteen saakka, mutta onneksi kuitenkin ennen haukotusta toiminnalliset osuudet saavat ruutuaikaa. Jostain syystä Netflix on uudelleeneditoinut sarjan 22 jaksoon, IMDB kuitenkin tunnistaa vain sarjan alkuperäiset 15 jaksoa. En tiedä vaikuttaako lopputulokseen, mutta ainakin nyt noin 45min jaksot olivat juuri sopivan mittaisia ja jännittäviä. Spoilaamatta en paljoa enempää voi sarjasta paljastaa. Luvassa on menevää toimintaa, hyviä hahmoja ja rooleja ja muutenkin jännittävää menoa. Jos tykkäät katsoa jonkun hyvän ja viihdyttävän sarjan maratonina, tässä sinulla on sellainen!",Viihdyttävää rikostrilleriä vähän Hollywoodin tyyliin.
835,100.0,"Raid seikkaili tätä aikaisemmin jo sarjan toisen käsikirjoittajan Harri Nykäsen kirjoittamissa dekkareissa. Niissä Raid oli kylmä tappaja, joka ei paljon turhia jorissut ja tuo sama hahmo on hyvin saatu mukaan myös liikkuvaan kuvaan. Raid-kirjoja ei pahemmin pidä tietää sillä tässä on aivan oma tarinansa ja tämä on totta vieköön jopa parempi kuin yksikään noista dekkareista. Uskomatonta, mutta totta.Raid (Kai Lehtinen) on alamaailman torpedo, joka on asustellut viime aikoina Ruotsissa. Hänen entisen tyttöystävänsä isällä ja vanhalla kaverilla Ukilla (Esko Salminen) on hänelle uusi tehtävä ja sen johdosta Raid palaa Suomeen. Ukin tytär Merja tappoi itsensä, johon vastuullisena Uki pitää Merjan työpaikkaa Esconia. Raid käyttää apunaan pornokauppias Sundmania (Juha Muje) ja asekauppias Takamäkeä (Kari Sorvali).Samoihin aikoihin komisario Jansson (Oiva Lohtander) ryhtyy selvittämään apulaistensa Susisaaren (Kirsti Väänänen) ja Huuskon (Pekka Huotari) kanssa TV-studiolla tapahtunutta poliisimurhaa. Ruumiita alkaa tulla enemmänkin ja syylliseksi aletaan epäilemään Raidia, mutta pian Jansson tajuaa etsivänsä tuon palkkatappajan kanssa samaa miestä. Miehen nimi on Hammar (Tapio Liinoja), jolla oli ennen yhteisiä keikkoja Raidin kanssa. Raid kokee myös rakkauden hetkiä nakkikioskin myyjänä toimivan Tarjan (Mari Rantasila) kanssa.En katsonut tätä sarjaa TV:stä tullessa, mutta korjasin virheen myöhemmin. Onneksi tein niin, sillä tässä on kyseessä mahdottoman hieno teos. Tunnelma on hyvin surullinen. Henkilöillä on omat ongelmansa ja maailma on mätä paikka. Jokaista hahmoa elämä on kolhinut enemmän tai vähemmän. Raid tuo esille Suomesta sen varjopuolen kertomalla korruptiosta, kaatopaikalla elävistä juopoista ja yhteiskunnan ulkopuolelle jäänneistä hyypiöistä.Henkilökerronta on todella vahvaa ja näyttelijät osaavat asiansa. Kai Lehtinen on hyvä Raidina ja Oiva Lohtander loistava Janssonina. Mari Rantasilan roolityö on todella aito. Jokainen sivuhenkilökin on mieleenpainuva ja vahvasti näytelty. Juha Muje on aivan mahtava, Kari Sorvali tuo huumoria mukaan, Markku Maalismaa on hauska rekkakuskina nimeltä rekkamies, Mira Kivilä oli myös todella hyvässä vedossa poliisipäälikkönä ja myös Kirsti Väänänen osasi asiansa. Myös Tapio Liinoja pahiksen roolissa on aivan upeaa työskentelyä.Kuitenkin Janssonin ja Sundmanin ohella suosikkihahmoiksini kohoaa Esko Salmisen upeasti näyttelevä Uki ja Pekka Huotarin yhtä upeasti esittävä poliisi Huusko. Uki on hyvin katkera ja kostonjanoinen tyyppi. Huuskoa on puolestansa elämä potkinut päähän teräskengillä. Pekka Huotari tekee ehkäpä koko elämänsä parhaimman roolin tuona aidonoloisena miehenä. Käsikirjoitus ja ohjaus ovat molemmat hienoa työtä.Raid sisältää yhteiskuntakritiikkiä, joka kiehtoi minua todella paljon. Koulun yhteiskuntaopin tunnit olisikin hyvä käydä läpi ennen tämän tarkistamista, niin voi aiheesta saada revittyä enemmän irti. Meno on realistista ja kerronta vähäeleistä. Dialogi on loistavaa, tosin sitä ei paljon kuulla. Ikimuistoisia repliikkejä tästäkin on syntynyt. Kuivaa ja kyynistä huumoriakin on tuotu hyvin mukaan.",Taitavasti kerrottu ja hienosti toteutettu kotimainen rikostarina.
836,90.0,"Raid-leffan innoittamana oli aika ottaa tarkasteluun samanniminen TV-sarja josta leffakin oli saanut alkunsa. Sarja oli jäänyt aikoinaan kokonaan katsomatta vaikka ylistäviä kommentteja siitä olinkin kuullut. Onneksi pläjäyksestä on julkaistu varsin kohtuullisen hintainen DVD-paketti, joka sisältää kaikki 12 osaa, jotka kukin kestävät 42 minuuttia. On mukava tiivistää TV-sarjakokonaisuuden katsominen muutamaan päivään mikäli aikaa pystyy katselulle järjestämään. Näin juoni pysyy kristallinkirkkaana muistissa.Raidissa riittää pääjutun lisäksi nippu herkullisia sivuhahmoja. Samaisia hahmoja nähtiin myös myöhemmin julkaistussa leffassa. Olisi ollut kyllä huomattavasti viisaampaa tutustua ennen leffan katsomista tähän TV-sarjaan niin henkilöhahmot olisivat olleet paremmin tuttuja. Kahdeksan tunnin aikana kerkeää henkilöille tapahtua melkoinen määrä asioita. Kerrontatahti on verkkaista verrattuna leffaan. Huumori on nasevaa, hauskaa ja tummanpuhuvaa. Osittain mielleen juolahtaa jopa Kaurismäki-leffat. Kokonaisuus etenee kohti päämäärää sivuraiteiden kautta, eli ei suorinta tietä. Tämä tekee Raidista erittäin mielenkiintoisen sarjan seurata.Espoon erikoistalousalueella sijaitsevan Escon -nimisen firman ympärillä pyörivät hämäräkuviot ovat se juonellinen pääjuttu, punainen lanka. Kuvioihin on sekaantunut businessmaailman edustajia, poliitikkoja ja hämärämiehiä. Juttua tutkii sekä poliisi että Raidin ympärillä pyörivä joukko puolirikollisia hyviksiä. Molempien tahojen edesottamuksia seuraillaan rintarinnan. Näiden tahojen lisäksi mukaan mahtuu myös joukko lukuisia sivuhahmoja, jotka ovat kaikki jollain tavalla kytkennässä kokonaisuuteen. Ehdottomasti yksi parhaista suomalaisista TV-sarjoista mitä on tullut nähtyä. Muistelen että Pakanamaan kartta -niminen sarja teki aikoinaan itseeni tällaista vaikutusta.",Yksi parhaista suomalaisista TV-sarjoista.
837,90.0,"Raid tappaa talossa ja puutarhassa. Niin raa`asti kuin asiakas tahtoo. Raid suojelee tai pahoinpitelee ketä tahansa... kunhan hinnasta sovitaan. Raid on torpedo. Alamaailman tappaja ja legenda. Hän kuin mustanaamio. Mies, joka ei kuole. Nämä sanat syöpyvät mieleesi, jos luet koko Raid-kirjasarjan tai katsot TV-sarjan. Kirjoissa on jokaisessa oma juoni, mutta sarjassa on vain yksi itse keksitty. Silti sarja perustuu paljolti Harri nykäsen keksimiin hahmoihin ja paikkoihin.Raid(Kai Lehtinen) on siis ammattitappaja, joka on palaamassa Suomeen erään vanhan kaverin pyynnöstä. Uki Kukkamaa(Esko Salminen) kuuluu vanhaan Marabou-jengiin, joka sai lähtönsä Ruotsista. Uki on palkannut Raidin etsimään tyttärensä ja Raidin vanhan rakkauden Merjan tappajaa. Uki epäilee Esconia. Suurfirmaa, jossa Merja työskenteli. Apua Raid saa Porno-Sundmanilta(Juha Muje) ja asehullu Takamäeltä(Kari Sorvali). Mukaan tulee myös myöhemmin nätti nakkikioskin myyjätär(Mari Rantasila). Toisaalla Komisario Pal... Eiku Jansson(Oiva Lohtander) yrittää karistella liikakiloja ja etsiä poliisimurhaajaa. Apuna hänellä ovat Hopo(Pekka Huusko) ja Susisaari(Kirsti Väänänen). Jansson joukkoineen joutuu porautumaan syvälle suomalaisen korruption syövereihin. Kukaan ei ole puhdas ja matkaa haittaa v-mäinen pomo Hakala(Tuula Nyman). Kumminkin, jo alusta näyttää siltä, että sekä Jansson, että Raid etsivät samaa miestä. Hammar(Tapio Liinoja).TV-sarja tuli vuosi tai pari sitten telkkarista, mutta minulla ei siihen aikaan sytyttänyt. Pari jaksoa tiirasin, mutta en näkenyt minkäänlaista hohtoa. Kerran kirjastossa mietin minkä kovakantisen romaanin lainaisin sueraavaksi. Päähäni palkähti yhtäkkiä Harri Nykäsen tekeleet. Raid osui ensimmäisenä kouraan ja nyt olen lukenut ne kaikki lukuunottamatta uusinta ""Raid ja legioonalainen"" Elokuvankin kävin katsomassa ja siitä heräsi virike, että pitäisiköhän sarjakin katsastaa.Kovin monia hyviä suomalaisia rikossarjoja ei ole tehty. Tämä on paras. Ylivoimaisesti. Henkilöhahmoja on lukematon määrä ja luonteet eivät ole paperinohuita liuskoja vaan tiiliskivikirjojen paksuisia. Helsingin katukuva on todella rikas ja uskottava. Kaikki on todella paskaista ja rikollisia kävelee joka puolella ja spurguja makailee ties missä. Käveleekö siellä todella Maradonan kaltaisia kahjoja? Näyttelijät ovat myös mahtavia. Kai Lehtinen on vähänpuhuva huuliharppukostaja. Aivan kuin länkkäreissä. Hevonen on vain vaihtunut mersuksi. Oiva ""Suomen Brando"" Lohtander teki Venlan arvoisen työn ja ei ihmekkään. Mies pitää naaman peruslukemilla ja ei paljoa pukahdakkaan, mutta ne yksioikoiset lauseet ovat niin ihanan kyynisiä mitä milloinkin kohtaan ja jopa humoristisia. Esko Salminen on Ukin surevassa roolissa omiaan ja Juha Mujen Sundman tarjoaa lisää humoristisia pilkahduksia. Mari Rantasila laulaa sarjan sydämensärkevän laulun ja näyttelee samanlaista kyynistä hahmoa kuin Lohtanderkin. Ainoa ero on se, että hän on nainen. Pieniä, mutta vahvoja sivurooleja tarjoillaan Ratsumies-nimisestä rekkakuskista Esconin entiseen pomoon.Sarjan luonno on todella länkkärimäinen. Kai Lehtinen on kuin Clint Eastwood ja viimeinen jakso muistuttaa hyvin paljon ""kumpi vetäisee ensi"" taistelua. Hiljainen tunnuskappale on myös oiva tunnelman luoja hiljaisiin keskustelukohtiin. Kuvakulmat keskittyvät paljon kasvoihin, joista voi lukea oikeastaan hahmon silloisen tuntemuksen. Jopa Raidilta. Tämä myös muuttaa käsityksen Suomesta. Nyt minä uskon, että täällä sivistyksen kehodossakin on korruptoituneita herroja, joille me työväenluokka olemme paskaa.Tämä on sanalla sanoen paras suomalainen sarja. Epäilemättä. Kaikki pelaa. Näyttelijät, musiikki, käsikirjoitus ja ohjauskin. Toista Raidia ei voi tehdä ellei siinä ole prikulleen sama kaarti kuin edellisessäkin. Tämä on taidetta.",Aivan kuin länkkäreissä. Hevonen on vain vaihtunut mersuksi.
838,100.0,"Raid-tv-sarja on yksinkertaisesti yksi parhaista suomalaisista tekeleistä mitä on selluloidille painettu ja vetää vertoja vanhojen maestrojen töille. DVD-julkaisu on erinomainen tapa tutustua sen maailmaan.Pikkurikollinen Raid(Kai Lehtinen) palaa pitkän poissaolon jälkeen Suomeen vain kuullakseen että hänen tyttöystävänsä on kuollut. Viranomaisten mukaan tyttö teki itsemurhan mutta hänen isänsä Ukin(Esko Salminen) mukaan ""ne tappo sen henkisesti, tyttö hoiti fyysisen puolen"" tarkoittaen suurfirma Esconia. Nyt on aika haudata vanhat miesten väliset kinat ja ruveta etsimään syypäätä. Raid kerää kokoon vanhan Marabou-jenginsä ja saa pian selville, että Escon suunnittelee todellakin jotain hämärää. Siihen on myös sotkeutunut Raidin vanha tuttu Hammar(Tapio Liinoja) jonka kanssa Raidilla on runsaat kalavelat selvittelemättä.Samaan aikaan Pasilassa ammutaan TV-studioon poliisi juuri ennen lähetystä ja kyyninen komisario Jansson(Oiva Lohtander) saa homman selvitettäväkseen. Pian hänen ja Raidin tiet kohtaavat tutkimusten myötä, tarkemmin sanottuna Shellin miestenhuoneessa ja he huomaavat etsivänsä samaa päämäärää. Raid tutustuu myös suloiseen nakkikiskan myyjään Tarjaan(Mari Rantasila) josta tulee olemaan vielä käytännön hyötyäkin. Ajojahti voi alkaa...Raid on mestarillinen eepos ihmisen tunteista ja sen kiemuroista. Sarjan laajasta henkilökaartista löytyy joka lähtöön ihmistä, joiden tiet tuntuvat kohtaavan mystisesti, usein heidän tietämättään. Tätä kaikkea kruunaa kuuluisa kyyninen huumori, joka kuivan sarkastisesti hymyilee pirulle takaisin. On piristävää kuulla lauseessa kolmenkymmenen sanan sijasta kolme. Lakoninen tyyli tuntuu ihastuttavan muitakin, jopa Kaurismäen vihaajia(kuten minä).Näyttelijät ovat huippuluokkaa ja loistavia on mahdoton poimia joukosta. Oiva Lohtanderista on tulemassa kovaa vauhtia Suomen Brando ja aivan ansiosta ja Kai Lehtinen on loistava nimiroolissa, samoin Mari Rantasila tiedostavana aktivistina. Sivuhahmoja on lukemattomia mutta minua miellyttivät Leo Jokelaa muistuttava Juha Muje pornokauppias Sundmanina, veteraani Esko Salminen katkerana Ukina, Markku Maalismaa rekkakuskina joka tuo sarjaan huumoria sekä ennen kaikkea Tapio Liinoja kylmänä teurastaja-Hammarina, jonka hahmo osoittautuu Raidin kiehtovaksi sidekickiksi täysin tahtomattaan. Mieleen jää myös Pekka Huotarin erinomaisesti tulkitsema elämän kolhima poliisi.Kunniamaininnat ansaitsevat veteraanit Helge Herala, Leif Wager sekä Heikki Määttänen silkoista taiteellisista ansioista. Sarjahan jäi sekä Wagerin että Määttäsen viimeiseksi bravuuriksi ja kummallekkin olisi toivonut pitempää elämää. Rauha heidän sieluilleen.Raid kuuluu erityisesti tv-sarjana yleis-sivistykseen ja sisältää mm. upeita westernvaikutteita, varsinkin mahtipontisessa lopputaistelussa. Musiikki, ohjaus, käsikirjoitus ja eritoten näyttelijät ovat aivan omaa luokkaansa joten jos et ole tv-sarjaa vielä missään muodossa nähnyt niin suosittelen hankkimaan sen DVD:llä mitä pikimmin Anteeksi, minun on pakko tällä kertaa lopettaa tykitys kliseeseen.Niinpä.",Heh. Niinpä.
839,100.0,"Kovaotteinen ja resuinen torpedo Raid (Lehtinen) palaa Suomeen entisen appensa, Ukin (Esko Salminen) kutsumana. Raidin entinen tyttöystävä on tehnyt itsemurhan ja Uki haluaa Raidin selvittävän, miksi niin tapahtui.Samoihin aikoihin tapahtuu raaka ja ammattimainen poliisimurha, jonka tutkintaa hoitaa komisario Jansson (Lohtander) konstaapelien Hannu Huusko (Pekka Huotari) ja Sanna Susisaari (Kirsti Väänänen) tukemana. Ilmenee, että murhan suoritti Raidin entinen rikoskumppani Hammar (Tapio Liinoja) ja mukana on vielä suurempia kelmejä ja mahtava joukko sivujuonia ja niihin liittyviä henkilöitä.Raid on parasta mahdollista suomalaista TV-viihdettä. Tapio Piiraisen ja Harri Nykäsen yhteistyönä kirjoittama käsikirjoitus on spagettiwesternien tyyliin vähäeleistä, rosoista ja tumman tunteellista draamaa, jota tulkitsevat loistavat näyttelijäsuoritukset. Pekka Marjasen hillitty musiikki ja lyhyen napakoista kommenteista koostuva äänimaailma on yhtä rosoisen kuvaston kanssa. Lopputulos on karua ja hieman traagillisesti sävyttynyttä  kerrontaa, joka miellyttää suuresti mieltä.Näyttelijöiden suoritukset ovat vähintäänkin erinomaisia. Nimiroolissa resuava Lehtinen tulkitsee kylmän tappokoneen yksinäiseksi ja vahvatunteiseksi mieheksi ja hänen vastapainonaan ja romanttisen sivujuonen, joka ei ole päälleliimatun oloinen ytimenä on Mari Rantasilan tulkitsema nakkikioskin myyjä Tarja. Tarja on paljon aktiivisempi ja määrätietoisempi Raidiin verrattuna ja lopulta lujinkin mies murtuu rakkaudesta. Ja Raidin ja Tarjan välinen rakkaustarina ei ole ainoa romanttinen sivujuonne, Huuskon ja Susisaaren välille kehittyvä suhde on ehkä koomisempi sävyltään, mutta yhtä vakavasti otettava kertomus.Pääjuonien lisäksi mukaan mahtuu monia muitakin loistavia henkilöhahmoja. On kumiasuista kiinnostunutta virkamiestä (Timo Eränkö), eksentristä rekkakuskia (Markku Maalismaa), äreää esimiestä (Tuula Nyman), kaatopaikalla asuvaa taiteilijaa (Helge Herala), poliisin surkeaa ilmiantajaa (Heikki Määttänen) ja luonnollisesti inhimillisen kivun suurin vastaanottaja Perse-Arska (Risto Salmi), joka aiheuttaa runsaita nauruja.Raid on kokonaisuutena ehkä kaikkien aikojen parhaimpia kotimaisia sarjoja. Loistava käsikirjoitus, erinomaiset näyttelijät ja riittävä tekninen toteutus tekee loistavaa draamaa. Suositeltavissa kaikille.DVD itsessään on pelkkä YLEn arkistoista valmistettu kopio. Kuvanlaatu ja ääni ei ole kristallinen, mutta täysin riittävä ja kun tarina on niin loistava, pieni DVD:n heikkous ei harmita. nimimerkki: Jurpo",Kokonaisuutena ehkä kaikkien aikojen parhaimpia kotimaisia sarjoja.
840,70.0,"Työlleen omistautunut rikosetsivä Michael Raines on vastikään menettänyt työparinsa. Siististi pukeutuva, mutta alati omiin sfääreihinsä ajautuva etsivä ratkoo rikoksia kuin yksityisetsivä Sam Spade. Elämä kulkee verkkaisesti, vähän kuin syvässä unessa. Maailma on auringonpaisteesta huolimatta hämyä täynnä kuin film noir -rainoissa. Raines puhuu katsojalle voice overina aina ajoittain, kuvaillen näkemäänsä rikkaasti kuin kuka tahansa ironinen älykkö. Vai puhuuko hän oikeastaan itselleen? Pitkä mies on yksin, naimisissa työnsä kanssa. Koska hän on rautainen kaveri, hän ei pillitä, vaikka kuinka olisi riekaleina. Ei siis ihme, että keissien ruumiista tulee hänen mielessään eläviä keskustelukumppaneita, joiden kanssa rikoksista voi puhua kuin entisen työtoverin.Leffarooleistaan tutumpi Jeff Goldblum esittää Rainesia hienovireisesti ja charmantisti. Sarjan sivuhenkilöt ovat hyvin kirjoitettuja ja näyteltyjä aina Rainesille psykiatrista apua tarjoavasta tohtori Samantha Kohlista (Stowe) kassialma Aliceen (Metcalf) ja kovia kokeneeseen pikku Emilyyn (Zoe Stone Molloy). Käsikirjoitukset tarjoavat hahmoille paljon hyvää sananvaihtoa, mutta jotkin hahmot, kuten Rainesia komppaava poliisi Lance (Park), jäävät omituisen turhanpäiväisiksi. Lisäksi psykiatri Kohlin hahmo tuntuu ikävästi amerikkalaisten trendien kierrätykseltä. Jos Sopranosien Tony Sopranon piti purkaa sydäntään terapiassa, pitääkö samaa ideaa tosiaan matkia muissakin sarjoissa? Nähtävästi.",Mielenkiintoinen rikossarja loppuu kesken.
841,80.0,"Eletään kesää 2003, MTV3 on päättänyt ottaa kesäohjelmistoonsa ohjelman nimeltä Rantojen Kunkku ja minä vasta yläasteikää lähestyvänä pojankloppina päädyn sattumalta katsomaan sarjaa, sarjaa jonka tulisin muistamaan vielä lähes kymmenen vuoden kuluttua. Niin suuri vaikutus Rantojen Kunkulla eli Son of the Beachilla minuun oli, vaikken tuolloin vielä ollut kovinkaan perillä siitä että tässähän parodioidaan Baywatchia. Noin yhdeksän vuoden jälkeen oli mielenkiintoista kaivaa sarjan ensimmäinen ja toinen kausi esiin ja testata että onko sarjan taika vieläkin tallella. Ja olihan se, oikeastaan sarja on yhä täsmälleen sellaista kuin sen muistan olleen yhdeksän vuotta aiemminkin.Son of the Beachin huumorin tulkitsemiseksi ei tarvitse olla mikään ydinfyysikko, se on yksinkertaista ja suhteellisen kaavamaista, mutta miksi hyväksi todettua kaavaa pitäisikään muuttaa? Niinpä, vaikka sarjan kolmas kausi alkaakin maistua hieman puulta, niin nämä kaksi ensimmäistä kautta säilyttävät kuitenkin tasonsa yllättävän hyvin. Sarjan huumori keikkuu rohkeasti ja kainostelematta hyvän maun rajoilla ja suurimman osan ajasta ollaan alapäähuumorin parissa, lisäksi seksuaali- ja rotuvähemmistöt saavat myös osansa vitsitykityksessä. Lisäksi lähes joka jaksossa on Baywatchille irvaileva montaasiosio jossa esitellään isoja tiss... naiskauneutta, silmänruokaakin on siis hyvin tarjolla. Kuten jo aiemmin tuli selväksi niin Son of the Beachin juonikuviot eivät ole mitenkään monimutkaisia, mutta sarjan suola onkin todella onnistunut kieli poskella -asenne mikä välittyy suoraan katsojalle, siksi sarjaa onkin helppo katsoa, oli kyseessä lähes mikä tahansa jakso.Sarjan yksi ykkösnimistä on ehdottomasti Timothy Stack joka toimi sarjassa käsikirjoittajanakin. Stackin näyttelemä hahmo Notch Johnson ei sarjan ystävien parissa paljoa esittelyjä kaipaa. Tämä kalpea mies on kuin repäisty jostain muualta rantavahdin hommiin ja Johnsonin ei edes tarvitse aina sanoa mitään, pelkkä hänen tyhmän itsevarma olemuksensa tuo jo hymyn katsojan huulille. Tämä sama hahmo nähtiin myöhemmin Stackin esittämänä muutamaan otteeseen sarjassa My Name Is Earl. Notch Johnson siis johtaa tätä omanlaatuista rantavahtien ryhmää joka tunnetaan myöskin nimellä SPF-30. Johnsonin lisäksi siihen kuuluvat natsivitsejään laukova bodari Chip Rommel (Roland Kickinger), blondin tyhmyyttä esiin tuova B.J. Cummings (Jaime Bergman), stereotyyppistä jamaikalaista esittävä Jamaica St. Croix (Leila Arcieri) ja se joukon fiksuin eli Kimberlee Clark (Kimberly Oja). Kaikki nämä hahmot tuovat toki oman mausteensa kehiin ja he vahvistavat kieltämättä sarjaa (kukin omalla tyylillään). Päähahmojen lisäksi sarjassa vilahtaa mainioita sivuhahmoja, kuten miehekäs kalataco-kojun ylläpitäjä Ellen (Lynne Marie Stewart) ja rannalla asustava koditon Chappy (Jack Riley) johon oletettavasti kohdittuvat kaikki pummivitsit. ",Sarjan suola on todella onnistunut kieli poskella -asenne mikä välittyy suoraan katsojalle.
842,60.0,"Meillä kohtalaisen tuntemattoman James Duffin luoma Ratkaisija, eli The Closer, on niitä TV-sarjoja, jotka toimivat pitkälle päähenkilönsä varassa. Koska Ratkaisijan päähenkilö on nainen, sarjan kohdalle asettuu tiettyjä paineita. Mitäs tämä tämmöinen nyt on? Taas yksi uusi amerikkalainen Miss Marple -viritelmä? Joku romanttinen draamasarja, jossa miehiä sotketaan piikkikoroilla, ja päätehtävissä nähtävä naisnäyttelijä näyttelee niin yli että yököttää? No, eihän nyt sentään. Toki päällikkö Brenda Johnson (Sedgwick) ratkoo rikoksia ja seurustelee, mutta ennen kaikkea hän on työlleen omistautunut kettumainen ämmä.Ratkaisijan jokainen jakso on omistettu vähintään yhden rikoksen selvittelyyn. Ne ovat järjestään rankkoja tapauksia, joista ei verta ja ruhjeita puutu. Koska päähenkilön erityiskyky on pusertaa totuudet julki kuulustelussa, Ratkaisijassa ei notkuta laboratorion kelmeissä valoissa tai pörrätä takaa-ajossa yhtä paljon kuin kuulusteluhuoneessa.Kuten usein on tapana, sarjassa on myös jaksosta toiseen jatkuvia sivujuonia. Ratkaisijan ensimmäisellä kaudella tämä tarkoittaa Brenda Johnsonin totuttelua uuteen kaupunkiin, Los Angelesiin, ja tehtävään. Maanläheinen ja riuskaotteinen Johnson päätyy melkein kylmiltään päälliköksi piiriin, jossa tuskin kukaan on hänen nimityksestään iloinen. Kaikkein vähiten siitä riemuitsee komentaja Taylor (Gossett), jonka nenän edestä Johnson pestin nappasi – isopomo Will Popen (Simmons) mairean hymyn saattelemana. Popeakaan ei voi kaikkein mukavimmaksi kutsua, sillä hän on aina halunnut tuntea Brenda Johnsonin läääh-lääh-läheisesti. Vaikka Johnson kuvataan ärsyttävään tekohymyyn sulavana haukkana, jonka kynsiin ei kukaan tahtoisi joutua, se on samalla osa hänen viehätystään. Jo sarjan alkupuoliskolla käy ilmi, että Johnsonilla on kytköksiä, joista on hänen työssään korvaamatonta apua. Yksi kytköksistä on FBI-agentti Fritz Howard (Tenney). Toinen sarjan ensimmäisen kauden jatkuvista sivujuonista liittyykin Johnsonin ja Howardin väliseen suhteeseen.",Kuulusteluhuoneen kettumaisin ämmä jaksaa kiehtoa.
843,60.0,"Ratkaisija, poliisipäällikkö Brenda Johnson (Sedgwick), on vähitellen kotiutunut Los Angelesiin. Oikeastaan hän näyttää ulospäin olevan kotonaan missä tahansa, missä ratkotaan henkirikoksia, sillä  ratkaisematon veriteko on Johnsonille kuin avaamaton donitsipaketti – liian herkullinen sivuutettavaksi.Sarjan toisen kauden alussa Brendan rakas vanha äiti (Sternhagen) saapuu pikavisiitille Los Angelesiin. Kausi myös vie Brendan ja FBI-agentti Fritz Howardin (Tenney) suhdetta eteenpäin. Kuten ensimmäiselläkin kaudella, Brendan yksityiselämä on kuitenkin toissijainen hänen työnsä rinnalla. Työtä teettävät tällä erää muun muassa poliisinmurha, jengisodat, murha/itsemurha ja kauden lopussa CIA:n tarjoama visainen, yli USA:n rajojen ulottuva tapaus. Tapahtuupa piirissä, ihan päällikön silmien alla, monenlaisia uhreja vaativa välikohtauskin.Ratkaisijan ensimmäisellä kaudella yksiulotteisiksi jääneet Brendan alaiset saavat nyt enemmän tilaa. Erityisesti kärttyisää Provenzaa ja ryhdikästä mutta alun perin uuteen päällikköön nuivasti suhtautunutta Flynniä on kirjoitettu enemmän esiin. Vaikka Provenzalle ja Flynnille jää silti eräänlainen hillityn sidekickin osa jaksosta toiseen vaihtuvien juttujen setvimisessä, muutos on  positiivinen. Ainakin se luo mukavaa vastapainoa tiukan tomeraksi kirjoitetun Brendan ja viivasuisten virkaveljien rinnalle. Flynniä esittävä Anthony John Denison ei juuri aiemmin hillityn charmantin ulkokuorensa takia ole ollut ensisijainen ehdokas ilmapiiriä keventäviin rooleihin, joten idea on piristävän poikkeava. Provenzana nähtävä G.W. Bailey taas on tuttu lukuisista Poliisiopisto-rainoista, mutta Ratkaisijassa hänen roolinsa on olla aiempaan verraten vähemmän kreisi. Toisin sanoen hänen tehtävänsä on olla kuin Denisonin käänteiskuvajaisena. Kapteeni Harrisin ajoista valkotukkaiseksi muuttunut Bailey on vieläkin siinä määrin entisen roolinsa vanki, että hänen odottaa aina välistä huutavan Proctoria avukseen tai eksyvän gay-baariin, kuten Poliisiopisto-leffoissa kävi.",Ratkaisematon veriteko on Johnsonille kuin avaamaton donitsipaketti – liian herkullinen sivuutettavaksi.
844,100.0,"Neil Hardwick on mies, joka toi brittihuumorin Suomeen. Tankki täyteen-nimisessä tv-sarjassa esiintynyt poliisi Artturi Sakari Reinikainen (Tenho Saurén) sai kansalta niin suuren suosion, että Hardwick teki hänelle neljä vuotta myöhemmin oman 15 -osaisen nimikkosarjan Reinikainen. Parhaimmillaan sarja sai 2,4 miljoonaa katsojaa, joka melkoinen saavutus. Sarja voitti vuonna 1982 Venloja ja Telviksiä.Reinikainen muuttaa Hämeenperästä Tampereelle. Maalla leppoisaan poliisityöhön tottuneella Reinikaisella on totuttelemista kaupungin vilinöihin ja rähinöihin. Reinikainen on vanhanaikainen poliisi ja vanhalle koirallehan ei kannata opettaa uusia temppuja. Reinikaisen kertomat jutut ovat sieltä parhaimmasta päästä. Hauskoja tarinoita ja vitsejä löytyy vakavissakin tilanteissa. Yövuorot kyllästyttävät Reinikaista niin paljon, että hän olisi valmis ajamana mustanmaijan kulman taakse piiloon, että kadulla alkaisi syntyä jonkinlaista säpinää. Reinikaisen suunpieksentä ei ole aina työtovereiden mieleen. Sarjasta löytyy muutamia hauskoja henkilöhahmoja Reinikaisen lisäksi, kuten Ylikomisario Rautakallio, jonka aika käy joskus pitkäksi, ja Ek Jänkälä, joka melko usein ""niinkueikä kutotanoin"" unohtelee sanoja. Sarjassa tutustutaan myös Artturin äitiin Lempi Reinikaiseen, joka ei haluaisi lähteä vanhainkotiin, vaikka on vakavasti sairas. Reinikainen tutustuu myös sosiaaliviranomaiseen Ailiin, josta tulee myöhemmin Reinikaisen hyvä ystävä.Reinikainen on niin maan perusteellisen hyvä sarja. Omasta mielestäni parempi kuin Tankki täyteen. Harmi vaan, että jaksoja tehtiin ainoastaan 15, mutta nekin jaksavat aina vain naurattaa, vaikka ne katsoisi sata kertaa. Suosittelen ihan kaikille.",On niin maan perusteellisen hyvä sarja. Parempi kuin Tankki täyteen.
845,10.0,"Mikäli sellainen televisiopiirretyn kuolematon klassikko kuin The Ren & Stimpy Show ei vielä ole tuttu niin kipin kapin katsomaan ja äkkiä. Ralph Bakshin ja Looney Tunes -veteraani Bob Clampettin opissa olleen John Kricfalusin ja muun nuorehkon animaatiotiimin suttuinen ja hullu tyyli oli aikoinaan niin luovaa ja repäisevää, ettei mitään vastaavaa ole oikeastaan koskaan ennen tai jälkeen onnistuttu täysin toteuttamaan. Kyseinen sarja määritteli aikoinaan koko myöhemmän animaation suuntaviivat ja teki kaikista sen vaatimattomimmistakin apupojista ja ääninäyttelijöistä isoja tähtiä, joihin törmää edelleen säännöllisesti suunnilleen jokaisen uuden piirretyn televisiosarjan ja elokuvan yhteydessä Disneystä ja DreamWorksista lähtien. Alkuperäissarjan nimekkäistä tekijöistä ainut limboon ajautunut taitaa olla John Kricfalusi itse. Aikoinaan kaveri potkittiin oman luomuksensa ohjaksista jo ensimmäisen tuotantokauden jälkeen ja pieniä Simpsoneihin ja muihin sarjoihin tehtyjen vierailujen ohella miehen ura on ollut yhtä suurta epäonnistumista. Yksi suuri syy Kricfalusin uran täydelliselle floppaamiselle on maestron itsensä maine täydellisenä riitapukarina ja riivinrautana, joka saa Dave Mustainenkin näyttämään tosi tolkulliselta ja yhteistyökykyiseltä kaverilta. Encyclopedia Dramaticaan on koottu kokonainen lista taikasanoja ja juttuja, joita mainitsemalla maestron saa varmuudella täydellisen raivon valtaan riehumaan kuin villieläin. Jostain syystä kukaan miehen tunteva ei yleensä halua olla herran kanssa juurikaan tekemisissä.2000-luvun alussa Kricfalusi sai itselleen unelmaduunin ja uuden mahdollisuuden kun mies palkattiin toteuttamaan vanhan klassikkosarjan uutta tulemista, Adult Party Cartoonia. Tällä kertaa sarja olisi suunnattu suoraan aikuisille ja maestro sai siksi täysin vapaat kädet tehdä mitä ikinä huvitti ilman turhaa sensuuria ja kyttäystä; sarjan ensimmäinen pilottia edeltänyt ”nollajakso” koostui pelkästä alkuperäissarjasta liian kipeänä ja väkivaltaisena poistetustaa materiaalista. Episodeja tälle suunniteltiin kaikkiaan 13, mutta niitä ehdittiin tekemään vain 6 ja näyttämään 2 ennen koko sarjan pikaista lakkautusta. Laskutavasta riippuen tällä on siis 6 tai 8 jaksoa ja niistäkin suurin osa päätyi suoraan DVD:lle. On sanottu, että tämä sarja käytännössä tappoi kertaheitolla koko franchisen ja Kricfalusin lopunkin uskottavuuden animaattorina.Joudun jo pyytämään näin etukäteen anteeksi kaikilta lukijoilta, sillä seuraavissa kappaleissa tuleva teksti ei todellakaan tule olemaan mitään mieltä ylentävää. Jotta saisitte mahdollisen tarkan ja todellisen kuvan tämän sarjan abismaalisesta hirveydestä, joudun käymään tätä läpi aika tarkkaan. Jos tietää, ettei vatsa kestä kaikenlaisia ulosteensyöntijuttuja, eläimiinsekaantumista ja muita perversioita niin lukeminen kannattaa jättää tähän. Okei?Selvä. Jatketaan.Katsojan henkinen ja fyysinen kidutus aloitetaan heti ensimmäisessä jaksossa, jossa Ren ja Stimpy asuvat juopon kitalaessa ja muuttavat sieltä sylkykuppiin. Kirjaimellisesti ensimmäisiä asioita, joista tässä väännetään huumoria, ovat Renin ja Stimpyn homous, rotan anuksen suuteleminen ja ulosteensyönti. Homous ja homoeroottisuus on tässä kuvattu niin ällöttävässä ja negatiivisessa valossa, että tämä voisi yhtä hyvin olla jonkun äärimmäisen homovastaisen kultin tai vaikka ISISin propagandaa. Sitten jossain vaiheessa syödään juopon räkää ja oksennusta. Sitten Ren painaa Stimpyä peräreikään ja jakso loppuu. Kestoa tällä tarinalla on vain 30 minuuttia, mutta sen äärimmäistä tahdonvoimaa vaativa katsominen tuntuu ainakin viideltä tunnilta. Seuraava ja viimeinen televisiossa näytetty jakso on täydellinen analogia koko tämän sarjan katsomiselle. Tällä kertaa Ren on loukannut Stimpya ja päättää mennä psykiatrin juttusille. Koko jakson ajan seurataan takaumina Renin lapsuutta ja nuoruutta, mistä nähdään, että hahmo on koko ikänsä kiduttanut eläimiä ja erityisesti yhtä sammakkoa mitä sadistisimmin keinoin, eikä kurnuttajalle tule lopussa edes armahtavaa kuolemaa vaan pelkästään lisää kärsimystä. Kaiken sympaattisuuden ja hauskuuden, jota näillä hahmoilla on koskaan ollut, tämä jakso onnistuu tappamaan täydellisesti. Tämä jakso saa rakastettavan hullun Renin näyttämään pelkästään poskettoman julmalta sadistilta ja potentiaaliselta sarjamurhaajalta ja Stimpyn lähinnä ärsyttävältä ulisevalta tyttöystävältä. Ei tällaista halua kukaan katsoa. Nämä olivat koko sarjan ”parhaat” jaksot. Vielä neljä jäljellä.Loput neljä episodia jatkavat pitkälti samaa kaavaa, mutta vieläkin kädettömämmin. Kolmannessa jaksossa palaillaan alkuperäissarjan palomiesjakson tunnelmiin kakka-, pissa- ja spermajutuilla kuorrutettuna. Oman osansa visvaisen kauhistuttavaan keitokseen heittää sikailevalle palomiehelle äänensä lainaava Ralph Bakshi, jonka syitä lähteä tällaiseen mukaan voi selittää vain alkaneella dementialla tai halulla suolistaa oma uransa kerralla ja lopullisesti. Neljäs jakso pyörii koko kestonsa edestä käytännössä pelkkien homo- , pippeli- ja orgasmijuttujen ympärillä ja viidennessä paneskellaan ankkaa. Koko komeuden kruunaa viimeinen, koko sarjan pahamaineisin ja kammottavin jakso, jossa Stimpy tulee raskaaksi, mutta lopussa paljastuukin, että kyseessä oli vain ummetus ja ”lapsi” on vain läjä ripulia! Tämä jakso viimeistään saa irvistämään ja olon tuntumaan tosi likaiselta.Jo ihka ensimmäisen jakson katseleminen oli täydellistä sielun musertavaa tuskaa ja kuolemaa, mutta pinnistelin sitkeästi aina kolmanteen asti, joka meni vielä kelatessa pahimpien kohtien yli. Neljäs jakso oli viimeinen, jonka pystyin edes osittain katsomaan. Kaksi viimeistä olen nähnyt aiemmin, joten siinä kohtaa annoin suosiolla periksi. Tuska oli liikaa jopa minulle.Yllä olevan perusteella ei taida enää olla lainkaan epäselvää miksi tämän sarjan panos televisioviihteelle jäi vain kahteen näytettyyn episodiin. Adult Party Cartoonin luokaton käsikirjoitus ei kantaisi edes viiden minuutin episodeja, yksikään vitsi ei missään kohtaa osu maaliinsa vaan saa lähinnä tuntemaan olon todella onnettomalta ja ahdistuneelta, ääninäyttely on kauttaaltaan ala-arvoista ja tapa jolla Kricfalusi raiskaa hahmonsa lähentelee jo jonkinlaista pyhäinhäväistystä. Ainoa läheskään siedettävä puoli koko sarjassa on ilmeikäs animaatio, jonka mahdollisuudet kuitenkin hukataan täydellisesti kaiken rappion ja saastan kuvaamiseen. Pelkästään visuaaliselta kantilta tämän katsomista voisi suoraan verrata johonkin äärimmäiseen henkiseen väkivaltaan tai joukkoraiskaukseen.Adult Pary Cartoonin täydellinen hirveys on jo suorastaan legendaarista luokkaa. En todellakaan liioittele tai valehtele jos sanon, että tässä taitaa olla likimain surkein koskaan näkemäni pala audiovisuaalista ongelmajätettä koskaan, jopa huonompi kuin mitään, mitä Rob Schneider tai Adam Sandler ovat huonoimmillaankaan kyenneet tuottamaan - lähes Amy Schumerin tasoa. Tämä on niin uskomattoman kivuliasta katseltavaa, että tämä voisi yhtä hyvin olla jonkun vieraan vallan tiedustelupalvelun tai ufojen kehittämä vihollisen henkiseen murtamiseen ja kiduttamuiseen suunniteltu ase. Cthulhu ja Suuret Muinaiset ovat varmaan lähettäneet tämän maan päälle ajamaan ihmisiä täydelliseen hulluuteen ennen paluutaan ja ikuisen pimeyden ajan alkua. Tämän sarjan painajaismaisen sanoin kuvaamattoman kauheuden ja epäinhimillisen kamaluuden täydelliseen kuvaamiseen ei suomen kielen sanasto edes riitä. Jos ette muuten usko, hankkikaa vaikka itsellenne kopio ja katsokaa. Lupaan, ettei tämä jätä ketään kylmäksi.PH'NGLUI MGLW'NAFH CTHULHU R'LYEH WGAH'NAGL FHTAGNY'AI'NG'NGAH YOG-SOTHOTH H'EE-L'GEB F'AI THRODOG UAAAH","Uskomatonta, että jotain tällaista voi edes olla olemassa!"
846,50.0,"Niinä kertoina, kun Suomessa on yritetty tehdä amerikkalaistyylistä sitcomia, on törmätty pää edellä graniittiin. Sellainen viihde kun ei vaan tunnu toimivan suomeksi. Englanniksi hurja ylinäytteleminen, suoraviivaiset juoniviritelmät ja kirveellä muotoillut henkilöhahmot on usein helpompi niellä. Vieras kieli ja kulttuuri, erityisesti sellainen, johon on sekoittunut vaikutteita monista muista kulttuureista, ikään kuin luovat tilan, jossa on suomalaisin silmin sallittua tehdä jotain sellaista, mikä suomeksi ei toimisi. Rillit huurussa tarjoilee amerikkalaistyyppistä sitcomia klassisimmillaan, eli juuri niitä karikatyyrisiä hahmoja ja suoraviivaista tekstiä.Sarja esittelee kahden nörttinuorukaisen elämää. Parivaljakko paiskii hommia yliopistolla ja pitää kivaa nörttifrendiensä kanssa Pleikkarin, tieteellisten kokeiden ja pohdintojen parissa. Heti ensimmäisessä jaksossa poikien naapuriin muuttaa hemaiseva blondi (Cuoco), jonka fyysiset ulottuvuudet saavat miekkosten rillit huuruun. Erityisen kuumaksi neito saa tieteilijäksi liki taiteilijasieluisen Leonard Hofstadterin (Galecki), josta sitten tuleekin ensimmäisen kauden keskeisin henkilö. Leonardin robottimaisen tarkka ja tunne-elämältään kehittymättömämpi asuintoveri Sheldon (Helberg) näkyy kohtauksissa suurin piirtein yhtä paljon, mutta hahmon luonnottomuus estää häntä olemasta yhtä varteenotettava keskushenkilö.Keskushenkilöitä tai ei, kukin sarjan vakituisista hahmoista saa ainakin jonkinlaista näkyvyyttä erinäisissä jaksoissa, joissa puidaan heidän henkilökohtaisia ongelmiaan. Esimerkiksi intialaissyntyisen Rajneshin vanhempien halu järjestää pojalleen aviopuoliso Intiasta käsin nostaa Rajneshin episodin nro 8 keskiöön. Jaksossa riivitään keskinkertaista hupia nykytekniikkaan hurahtaneiden mutta arvoiltaan vanhanaikaisten ihmisten elämästä.Sheldon, joka alusta asti edustaa sarjan särmättömintä osastoa, saa varsinaisen ""oman"" jaksonsa vasta Rajneshin naittamisepisodin jälkeen. Ratkaisu on kummallinen, sillä Sheldonin voi kuitenkin katsoa olevan sarjan toinen päähenkilö. Umpipökkelösti kirjoitetun hahmon elinkelpoisuus ei tällaisesta toiminnasta missään tapauksessa parane. Sheldonin seikkailujen taso on heikko, sillä katsojan pitäisi niellä huippuälykkään jannun olevan toisaalta myös 3-vuotiaan kakaran tasolla. Vaikkapa jaksossa, jossa tämä matemaattinen nero potee pikkuista nuhaa, Monty Python -tasoiseen iloitteluun tottunut katsoja kärvistelee tuskissaan ideoiden köyhyyden takia. Aikuinen lapsena on liki yhtä kulunut kikka kuin mies naisen asussa.",Karikatyyrisiä hahmoja ja suoraviivaista tekstiä.
847,80.0,"Harvemmin on suomennus lokeroinut sarjaa yhtä väärin kuin The Big Bang Theoryn kohdalla. Rillit huurussa kalskahtaa kaupallisten kanavien iltapäivään pudotetuilta valmiiksi nauretulta täytesarjalta, jossa on esimerkiksi pizzapaikkoja, tyttöjä ja kundeja. Ja huonoja vitsejä.Tässä välissä on syytä myöntää, että The Big Bang Theorykin on valmiiksi naurettu ja luottaa alle kolmikymppisten aikuisten välisiin jännitteisiin huumoria rakentaessaan. Ero tuleekin siitä, että fiksusti vitsejä pudotteleva sarja rakentaa sketsinsä loppuun asti. Eivätkä vitsit ole huonoja, jos jopa fysiikan laitoksesta tulee hauska paikka.Sarja alkaa siitä, kun seksikäs blondi Penny muuttaa nörttien naapuriin ja pistää älykkönelikon koville. Huumorin keskipisteinä vuorottelevat tutusti sukupuolten väliset erot, ylikorostetut nörttistereotypiat ja yllättävämmin sisäänpäinkääntynyt tiedepiirihuumori – sitcomissa vähemmän käytetty genre.Vaikka sarjan ”fyysisesti pätevä” tiedemiesnelikko ei lopulta poikkea paljoa amerikkalaisen komediaperinteen tahallaan ylilyödystä ja sketsejä konekiväärin lailla sylkevästä linjasta, on nelikossa jotain yllättävän sympaattista. Päähenkilö Leonard on se, joka on lähimpänä normaaliutta ja siksi naapuritulokas pistää Leonardin pään pahiten sekaisin. Tämä normaalius tekee Leonardista toisaalta hahmoista tylsimmän, mutta myös sen ”kiltin kaverin”, jolle yleisö soisi rakkauden. Rossille Jennifer haussa – kuten 90-luvulla olisi muotoiltu.Juuri Leonardin ja Pennyn osalta sarja onkin eniten velkaa Frendeille ja muille esi-isilleen. Sen sijaan tahallaan ärsyttävän pakkomielteiseksi osoittautuvan Sheldonin nerouden sarja rakentaa itsenäisimmin. Pikkutarkka ja elämänsä turhan tarkasti lokeroinut ja kieltämättä (edelleen tahallisen) ärsyttävästi puhelevaa luuviulua on kiittäminen monesta sarjan huippuhetkestä.Mieshahmot täydentävät toisiaan. Kaikkia heitä yhdistää ujous ja erilaisuus, toisaalta oman älykkyyden korostaminen korjaustarkoituksessa yksinäisyyttä vastaan. Silti juuri kolmostähti Howard saa vastuulleen kaikki sovinistisuudet ja liian isot kuvitelmat itsestä – pukukoppien ja saunailtojen machojen lausumat jutut muuttuvat ratkiriemukkaaksi huumoriksi, kun umpinörtti Howard sanoo ne aina väärään aikaan, väärällä äänenpainolla ja muutenkin maksimaalisen väärästi. Howardin ymmärtää tästä syystä saavan eniten vihamiehiä ja etenkin -naisia (Hox. huomatkaa kuinka oleellinen yhdysviiva lauseessa on!). Hieman naismaisen Sheldonin ottaessa oletettavasti inhomittarin hopeatilan. Sympaattisimman, mutta myös oikeastaan vasta viidenneksi keskeisimmäksi hahmoksi jäävän, Raj'n kohdalla mennään metsään jenkkiläisen lähes rasistiselta tuntuvan vieraan kulttuurin aiheuttaman huumorin osalta. Tätä paikkaa oivasti miehen kyvyttömyys sanoa selvänä sanaakaan yhdellekään naiselle. Jokainen joskus ratkaisevat sanat hukannut ymmärtänee hahmon tuskan.Johtuen sarjan lähtökohtaisesti miehisestä näkökulmasta – ainakin ykköskaudella – tarjoilijaksi päätynyt Penny jää lähinnä silmäniloksi ja toisaalta siksi sympaattiseksi naiseksi, johon on symboloitu näyttelijäalan epävarmuutta ja nörttien unelmia. On hyvin oletettavaa, että sittemmin jatkokausia kasapäin saaneen sarjan myöhemmillä kausilla juuri Pennyn hahmoon keskitytään enemmän. Samoin Sheldonin yksinäisyys (ja tajuamattomuus yksinäisyyttä kohtaan) saanee omat ihmelääkkeensä. Puitteet – Sheldonin piinaava  lapsekkuus, Raj'n ujous, Howardin limaisuus ja Leonardin porukan yhdistävä kiltteys – ovat ykköskauden myötä kunnossa, joten sille on hyvä rakentaa enemmänkin kuin 17 parikymmentäminuuttisen verran laatuhuumoria.",Yllättävän älykäs sitcom sosiaalisuuden tuolta puolen.
848,70.0,"Kaikenmaailman teorioita ja polarisaatioita viljellään jaksojen nimissä, mutta onko Rillit huurussa yhä edes niin hauska kuin se yritti olla ensimmäisellä kaudellaan? Toki, ellei jopa hauskempi. Tilanteet on kirjoitettu paljolti samaan miljööseen kuin aiemminkin, mutta sarjan hahmojen asettelu on hivenen muuttunut.Leonard Hofstadter (Galecki) asuu edelleen Sheldon Cooperin (Parsons) kanssa teknologiahullujen jannujen kamalla täytetyssä asunnossaan. Heterokämppisten naapurista taas löytyy yhä blondi Penny (Cuoco), joka haaveilee urasta näyttelijänä ja tarjoilee poikien kantakahvilassa. Pennyn ja Leonardin ensimmäisellä kaudellä lämmennyt suhde on viilennyt ystävyystasolle. Penny ei kuitenkaan ole löytänyt itselleen uutta vakituissuhdetta, joten hän päätyy yhä useammin haahuilemaan elämästään epätietoisena nörttiystäviensä luo.Rillit huurussa -sarjan tekijöille on pakko nostaa hattua siitä, että he ovat kyenneet kehittämään erityisesti Sheldonia oikeastaan poistamatta hahmosta mitään sellaista, mikä teki hänestä aiemmin jopa ärsyttävän. Seinfeldin Kramerin lailla yliampuva, mutta luonteeltaan hyvin erilainen Sheldon kirvoittaa helposti kauden parhaimmat naurut Leonardin jäädessä enemmän taka-alalle. Järjestely toimii, sillä Rillit huurussa -todellisuudessakin Sheldon on raukeaa Leonardia korkeammalla - ainakin tieteellisissä saavutuksissaan. Sheldon on naurettava nero, yhtälöistä, kaavioista ja tekniikasta mihin vuorokaudenaikaan tahansa innostuva ikuinen lapsi. Leonardista kasvaa tällä kaudella eräänlainen Sheldonin isoveli, ellei peräti vanhempi, joka huolehtii kämppiksensä hyvinvoinnista välillä jopa omia halujaan vastaan. Sarjan luonteelle on hyväksi, että vinksahtanut Sheldon on ikään kuin asetettu kiskomaan köyttä yhdestä päästä, kun kaikki muut hahmot taas roikkuvat köyden toisessa päässä. Näin moni sarjan vitsi toimii paremmin ja koko rakennelma pysyy komediallisesta riehakkuudesta huolimatta tukevammin tasapainossa.Sitcomin vankkoja perinteitä noudatetaan sarjan tälläkin kaudella. Kamera pysyy kohtalaisen kaukana näyttelijöistä, ja lavasteita kuvataan yleensä vain yhdestä tai kahdesta kulmasta. Näytteleminen on - totta kai - suurieleistä. Näin ollen uudenaikasemmasta tyylistä haaveilevat tuskin löytävät edelleenkään sarjasta kovinkaan hyvää sanottavaa. Samaten kuin Frendien kohdalla, Rillit huurussa -hahmot alkavat jo tässä vaiheessa (jos koskaan) tuntua tutuilta, joiden edesottamuksia on melkeinpä pakko seurata episodista toiseen. Hauskimpia hetkiä koetaan, kun Leonard vie ""naistenmies"" Wolowitzin (Helberg) naisen episodissa kahdeksan, ja kun Sheldon alkaa omalla omituisella tavallaan lähentyä Pennyn kanssa. Kysymys on vain ystävyydestä, mutta sätkynuken emotionaalisella arsenaalilla varustetulta Sheldonilta jo sekin on yllättävä saavutus.",Sätkynuken emotionaalisella arsenaalilla varustetulle Sheldonille löytyy viimeinkin oma paikka.
849,100.0,"Kaikki ovat varmasti kuulleet Knight Riderista, tai näin suomalaisittain Ritari Ässästä. Kyseinen sarja luotiin tuona tv-viihteen kulta-aikana, eli 80-luvulla, jolloin jaksoja tehtiin neljän tuotantokauden verran. Itse olen pitänyt tästä sarjasta siitä hetkestä lähtien, kun näin ensimmäisen jakson.Rikolliset ampuivat Michael Long -nimistä poliisia päähän. Muuan mies Lain ja hallinnon säätiöstä kuitenkin löysi Longin ja hänet vietiin säätiöön kunnostettavaksi. Michael Long julistettiin kuolleeksi, mutta hän sai uudet kasvot ja uuden henkilöllisyyden. Tästedes hän tottelee nimeä Michael Knight (David Hasselhoff) ja työskentelee Lain ja hallinnon säätiölle ratkoen rikoksia ympäri USA:ta ihmeautonsa KITT:n kanssa. Devon Miles (Edward Mulhare) on hänen työnantajansa ja Bonnie Barstow (Patricia McPherson) toimii KITT:n mekaanikkona.KITT (Pontiac Trans Am) eli Knight Industries Two Thousand onkin aika mullistava keksintö. Se lieneekin yksi suurimmista syistä tunnusmusiikin ohella, miksi sarja on saavuttanut niin suuren suosion. KITT ei esimerkiksi hajoa millään ja se kulkee ties kuinka kovaa. Ja mikä uskomattominta, sillä on tekoäly ja se osaa puhua! Siinä on myös paljon muita ihmeellisiä ominaisuuksia. Valitettavasti ajan hammas on onnistunut kaluamaan mm. sen tietokonetta, jonka äänitehosteet tuovat mieleen muinaisen Super Marion. Sarjan edetessä KITT:stä tulee kuitenkin vielä entistä parempi, sillä siihen asennetaan uusia ominaisuuksia.Ritari Ässä on yksi kaikkien aikojen suosikkisarjoistani. Jaksot ovat juuri sopivan pituisia (n. 50 min), paitsi pilottijakso on vedetty vähän liian pitkäksi. Muuten se on todella hyvä, sillä siinä esitellään paljon KITT:n ominaisuuksia ja juoni etenee sujuvasti. Michaeliin on myös helppo samaistua, koska aluksi hän ei tiedä uudesta työstään tai autostaan yhtään sen enempää kuin katsojakaan. Jaksoissa on mielenkiintoinen juoni sekä sopivasti toimintaa. Siihen kun lisätään vielä legendaarinen tunnusmusiikki, niin sarjasta on vaikea olla pitämättä. Hasselhoff käy mainiosti Michaelin rooliin ja eipä muistakaan päänäyttelijöistä mitään moitittavaa keksi.",Kuuluu suorastaan yleissivistykseen.
850,100.0,"Jokainen tietää kuka Robin Hood oli. Hän oli Nottinghamin sheriffiä suuresti kiusaava lainsuojaton joka 1100-luvun loppupuolella aiheutti hänelle harmaita hiuksia ja oli kansan suosiossa. Hänen lisäkseen joukkiossa oli muita lainsuojattomia, kuten jättimäinen Pikku-John ja jokseenkin heikkomielinen Much Myllärinpoika.Loxleyn Robin (Michael Praed) auttaa salametsästykseen syyllistynyttä adoptioveljeään, Muchia (Peter Llewelyn Williams) tämän jäädessä kiinni ja molemmat joutuvat ankaran oikeuden eteen. Vankeudessa he tutustuvat kyyniseen Will Scarlettiin (Ray Winstone) ja onnistuvat pakenemaan. Paon aikana Robin kohtaa kauniin Lady Marion of Leafordin ja tämä auttaa Robinia joka huomaa molemminpuolisen avuntarpeen. Nottinghamin kiukkuista sheriffiä (Nicholas Grace) ja tämän yrmeää ja koomisen epäpätevää apuria Guy of Gisburnea (Robert Addie) tilanne ei miellytä. Asiaa mutkistaa hyytävä paholaisenpalvoja paroni De Belleme (Anthony Valentine) joka tarvitsee Lady Marionia omiin mystisiin tarkoituksiinsa. Paroni lähettää kolossimaisen kätyrinsä Pikku-Johnin (Clive Mantle) Robin perään, mutta Robin osoittautuu taidokkaammaksi ja murtaa paronin taian. Robin kokee näyn, missä pakanajumaluus Herne Metsästäjä (John Abineri) valitsee hänet suureen tehtävään, omaksi pojakseen. Lainsuojattomat osallistuvat kisaan missä palkintona on voimakas Hernelle omistettu talismani jonka paroni myös haluaa omiin tarkoituksiinsa. Kaksintaistelu paronin kätyrin, saraseeni Nasirin (Mark Ryan) ja naamioituneen Robinin välillä päättyy näyttävään jousisuoritukseen mihin ei pysty kukaan muu kuin Hernen poika. Sekasorron ja kaaoksen jäljillä Robin pelastaa Marionin hyytävän paronin vallasta ja hänen mukaansa lähtee sheriffin henkilökuntaan kuuluva Munkki Tuck (Phil Rose). Viimeisenä ja täysin uutena henkilönä myyttiin liittyy juurikin paronin vallasta vapautunut saraseeni Nasir ja iloisten veikkojen joukkio on muodostunut ja heitä johtaa huppupäinen mies, Robin.HTV-yhtiön tuottama Robin of Sherwood yhdistää vanhan myyttisen henkilön tiukkaan realismiin, pakanamytologiaan ja kuorruttaa paketin erinomaisella näyttelijätyöllä. Michael Praed Robinina ei ole mikään aristokraatti tai ylimys, vaan puhtaasti rahvaan riveistä pakeneva nuorukainen, joka vain sattuu joutumaan lain väärälle puolelle ja myös saamaan yliluonnollisen suojelijan, joka ei kylläkään suojaa häntä lähellekään yhtä hyvin kuin pitkäjousen nuoli ja Sherwoodin tiheä maasto. Judi Trott Lady Marionina ei ole mikään avuton ja aivoton kaunistus vaan vahva ja itsepäinen nainen joka on oppinut näkemään maailman raadollisuuden ja on lainsuojattomien joukossa yhtä suuressa asemassa kuin kaikki muutkin joukkion jäsenet ja osaa samat taidot kuin muutkin. Nicholas Gracen raivopäinen, skeptinen ja tilanteesta poikkeuksetta ärtynyt, mutta tarkkaavainen ja tehokas suoritus sheriffinä kuvaa henkilön tiukan realistisena ja opportunistisena juonittelijana joka arvostaa itsenäisyyttään suuresti. Guy of Gisburne on hänen kova ja armoton ja koomisesti epäpätevä kovanaama jonka roolissa Robert Addie osoittaa taitojaan. Vastenmielinen öykkäri on silti ajoittain jopa sympaattinen hahmo jonka mutkattomuus on hänen luonteensa pahin heikkous ja myös vahvuus. Ray Winstonen esittämä Will Scarlett on vihainen, katkera ja tietyssä mielessä kaikista ilkein Robinin miehistä, mutta hänen huonoille piirteilleen on selitys joka on täysin uskottava. Kokonaisuutena on pakko sanoa että jokainen suoritus on virheetön ja Richard Carpenterin kirjoitustyö ei myöskään kärsi. Sarja etenee suunnilleen kronologisessa järjestyksessä ja väliin mahtuu myös jakso jonka suurin voittaja on itse sheriffi ellei mehiläisenpistoja laske mukaan Robinin jäädessä häviäjän asemaan. Viimeisessä jaksossa vilahtava kuningas Rikhard Leijonamieli (John Rhys-Davies) vaikuttaa aluksi sympaattiselta hänen armahtaessa Robinin tämän rikoksista, mutta poliittisen juonittelun ja kuninkaan ilmiselvä piittaamattomuus kansasta jonka etua Robin itse ajaa Robinin takaisin lainsuojattoman asemaan ja Hernen pojaksi.",Realismi ja myytti kohtaa taidokkaasti.
851,90.0,"Sherwoodin metsä on vaarallinen paikka. Sheriffi Robert de Rainault (Nicholas Grace) ja tämän yrmeä apuri Sir Guy of Gisburne (Robert Addie) eivät kaikista ponnistuksistaan huolimatta onnistu saamaan kiinni lainsuojatonta Loxleyn Robinia (Michael Praed) ja muita tämän joukkion jäseniä. Näiden kahden välillä on keskinäistä epäluuloa ja vuosien myötä kuningas Rikhard Leijonamielen tilalle tulee huomattavasti pragmaattisempi Juhana (Philip Davis). Samaten Robinin joukkio rakoilee liitoksistaan Robinin joutuessa hoitamaan paitsi suhdetoimintaansa, välttelemään sheriffin kätyreitä ja tekemään uskonnollisia riittejä Hernen poikana ja ratkomaan johtajuuden aiheuttamia kiistoja. Useiden juonien ja vaarojen jälkeen sheriffi saa apuvoimia Robinin joukkion jäljittämiseen ja myös onnistuu vangitsemaan joukkion lähes kokonaan, mutta hänen riemunsa on lyhytaikainen.Richard Carpenterin kirjoittama Robin of Sherwood on vahvasti myyttiin vaikuttanut tulkinta ja pakanamytologian, karun realismin, hillitysti käytettyjen yliluonnollisten elementtien ja erinomaisen teknisen toteutuksen liitto on vahva. Eikä unohtaa voi erinomaisia näyttelijäsuorituksia. Michael Praed johtaa kaartia hiljaisella karismalla ja kokeneella varmuudella ja Judi Trott tämän rakastamana Lady Marionina ei ole mikään heikko kaunistus, vaan itsevarma ja vahva nainen joka käyttää jousta taidokkaasti ja tappavasti ollen täysipainoinen joukkion jäsen. Will Scarlettin synkeys ja auktoriteettia katkerasti vihaava raivo saa tulta Ray Winstonen karkeasta olemuksesta ja Peter Llewelyn Williamsin tulkitsema Much on ensimmäiseen kauteen verrattuna taidokkaampi ja toimivampi hahmo joka osaa myös taistella vaikka onkin hieman hidas. Clive Mantle Pikku-Johnina ja Mark Ryan saraseeni Nasirina hoitavat fyysisemmät roolinsa tehokkaasti ja jälkimmäisenä mainittu on yhä joukkion etäinen, hiljainen edustaja jolla kuitenkin on sydän paikallaan.Robinia vastustaa yhä Nottinghamin sheriffi Robert de Rainault ja Nicholas Grace tuo rooliin suuren määrän kyynistä realistia ja valtapoliitikkoa joka ei nauti asemastaan ja ei epäröi käyttää raakoja konsteja ja muita kierouksia jos niistä on hyötyä. Erityisesti episodi 'The Children of Israel' osoittaa sheriffin kyynistä ja tehokasta järjenjuoksua. Paras tapa säästyä velanmaksusta on hankkiutua eroon velkojasta ja paras tapa hankkiutua eroon juutalaisesta rahanlainaajasta on järjestää pogromi. Philip Jackson tämän kierona apottiveljenä, Hugona on myös epämiellyttävä kieroilija joka ei todellakaan ole mikään pyhä mies, toisin kuin Phil Rosen tulkitsema munkki Tuck joka lainsuojattoman asemasta johtuen hallitsee jousen ja miekan käytön. Robert Addie yrmeänä Gisburnena saa yhä kantaa sheriffin sarkastiset kommentit ja selväksi tulee kuitenkin se tosiasia että Sir Guy ei ole mikään tahdoton syntipukki, vaan hänellä on omia intressejä jotka eivät aina mene yksiin sheriffin intressien kanssa. Richard Carpenter tuo taidokkaasti mukaan yliluonnollisia elementtejä ja koska niitä käytetään säästeliäästi on noitapiireissä ja paholaisenpalvojissa todellista uhkaa eikä Kabbalan lukeminen ole suinkaan vaaratonta. Lisäksi Herne (John Abineri) suo ajottain apua Robinille. Erityisesti kauden viimeinen episodi 'The Greatest Enemy' on tehokas kerronnaltaan Robinin joukkion joutuessa pakenemaan henkensä edestä väijytyksestä. Vaikka pitkäjousen nuoli on tappava ja kantaa kauemmas kuin varsijousen vasama on ylivoima ja päättäväinen tahto silti liian suuri vastustaja Loxleyn Robinille ja sheriffi ja Gisburne saavatkin lyhyen aikaa nauttia voitostaan. Kuitenkin Loxleyn Robin aavistanut sitä, sillä Robin Hood (Jason Connery) pelastaa joukkion sheriffin kynsistä todistaen olevansa kuolematon. Loxleyn Robin on kuolevainen ja tapettavissa, mutta Hernen poika Robin Hood elää ikuisesti.","Näyttelijäsuoritukset ovat korkeatasoisia, tehosteet toimivat eikä käsikirjoituksessa ole mitään vikaa."
852,90.0,"On kulunut vuosi siitä kun salaperäinen huppumies pelasti edesmenneen Loxleyn Robinin joukkion jäsenet. Ilman johtajaa joukkio on hajonnut ja Lady Marionin (Judi Trott) isä Sir Richard (George Baker) on osatnut tälle armahduksen. Huntingdonin jaarlin luokse tulee vierailemaan öykkärimäinen Clunin lordi Owen (Oliver Cotton) ja tämän hyytävä velhoapuri Gulnar (Richard O'Brien). Myös Lady Marion on vierailulla samaan aikaan ja jaarlin poika Robert (Jason Connery) ihastuu häneen kuten myös lordi Owen. Sanaharkan seurauksena Owen riitautuu Huntingdonin kanssa ja myös kaappaa Marionin linnaansa eikä jaarli tee mitään mikä loukkaa suuresti Robertia. Sir Richard hankkii apuvoimia Nottinghamin kierolta sheriffiltä, Robert de Rainaultilta (Nicholas Grace) ja joutuu petkutetuksi, joskin seudulle jäänyt saraseeni Nasir (Mark Ryan) pelastaa hänet joutuen Owenin vangiksi itse. Nuori Robert lopultakin antaa periksi näkemilleen unille ja Wickhamin kyläpäällikkö Edwardin (Jeremy Bulloch) avulla pääsee ensimmäisen Robin Hoodin joukkion jäsenen, munkki Tuckin (Phil Rose) jäljille. Hänen kauttaan tie etenee Hathersageen minne Much (Peter Llewelyn-Williams) ja Pikku-John (Clive Mantle) olivat menneet paimeniksi. Suostuttelun jälkeen seuraa retki Lichfieldiin minne mennyt Will Scarlett (Ray Winstone) on omistautunut juopottelulle. Tappelun tuloksena joukko on melkein kasassa ja seuraa kiivas hyökkäys Clunia vastaan minkä seurauksena Nasir ja Marion vapautuvat ja Owen itse menehtyy. Joukkio on kasassa taas ja Robin Hood aloittaa uudelleen toimintansa ja sheriffin ollessa epäluuloinen uudesta käänteestä kaappaa Marionin kuulusteltavaksi. Huonon tuurin tuloksena nuoren Robertin uusi henkilö tulee tietoon ja tilanne on sama kuin vuosi sitten. Hernen (John Abineri) poika Robin Hood johtaa Sherwoodin lainsuojattomia ja häntä vastustaa Nottinghamin sheriffi ja tämän yrmeä kovanaama Sir Guy of Gisburne (Robert Addie). Kuningas Juhana (Philip Davies) juonii myös lainsuojattomien tuhoamiseksi eikä hän ole suinkaan ainoa vaara vaikka korkea-arvoisin onkin ja välissä lainsuojattomat tekevät myös sankarillisempia tekoja mm. estämällä kuningattaren salamurhan.Kolmas ja viimeiseksi jäänyt kausi Robin of Sherwoodia on edeltävien kausien tavoin vahva pakanamytologian, realismin ja myytin liitto. Uuden Robin Hoodin tehtävän perinyt Robert of Huntingdon on ylimys joka kuitenkin oppii tehtävänsä hyvin ja hoitaa sen huolella. Jason Connery astuu isoihin saappaisiin ja täyttää ne kevyemmällä asenteella joka kuitenkin on tehokas ja vahva. Nicholas Grace Nottinghamin sheriffinä on yhä niljainen poliittinen juonittelija ja omaa etuaan ajava retku joka viihtyy asemassaan sen verran hyvin että jopa liittoutuu pahimman vastustajansa kanssa päästäkseen siihen takaisin. Hän kuitenkin osaa olla humaani jos siitä on hyötyä hänelle itselleen. Robert Addie on loistava yrmeänä Guy of Gisburnena joka on hyvin yksiulotteinen ajatusmaailmaltaan, joskin viimeisessä episodissa 'The Time of Wolf' osoittaa todellista ammattitaitoaan monipuolisena näyttelijänä. Philip Davies kärttyisänä kuningas Juhanana on huvittava ja kiero ja Richard O'Brien hoitaa sen yliluonnollisia voimia omaavan vastustajan roolin käkättävin maneerein jotka ovat juuri sopivan yliampuvia. Pahisten kaarti on vahva ja jopa yksittäistä episodia täyttävät roistot ovat vahvoja rooleja.Jason Connery hoitaa nimiroolinsa karismalla ja Judi Trott tämän lemmittynä on yhä vahva ja voimakas nainen jolla kuitenkin on murtumakohtansa. Clive Mantle ja Mark Ryan hoitavat fyysisemmät tukiroolinsa varmalla ammattitaidolla ja mystisen Nasirin historiaa valaistaan hieman, mutta riittävän paljon ja Peter Llewelyn-Williams hieman hitaan Muchin roolissa on kerronnassa hieman taka-alalla, mutta vahva ja toimiva rooli joka tapauksessa eikä Much ole enää avuton pentu. Samoin taustalle jää Phil Rosen lämminhenkinen työ munkki Tuckina joka hallitsee myös kovat otteet. Ray Winstone on erinomainen kuumapäisen Will Scarlettin roolissa ja myös hänen luonteestaan tuodaan esille sen pehmeämpi puoli joka osoittaa kuinka suuresti Scarlett rakasti vaimoaan ja siten selittää miksi hän on niin kiivas ja pitkävihainen. Richard Carpenterin käsikirjoitukset ovat vahvaa työtä ja apuna toiminut Anthony Horowitz ei myöskään tee huonoa työtä hänkään. Ohjaustyö on näkymätöntä ja kaikki toimii kuin valettu. Kokonaisuus on vahva, tyylikäs ja kaunis, mutta muutamat episodit ovat hieman heikkoja ja muutamat tarinalinjat jäävät pahasti auki mikä tekee koko sarjan lopusta pahasti keskeneräisen. Olisi kirottu Goldcrest suonut rahaa vielä yhteen kauteen HTV:lle niin olisi saatu sopiva loppu tälle saagalle joka jää kesken.","Realistinen, hillitty ja erinomaisesti toteutettu."
853,80.0,"Rooma on HBO:n ja BBC:n yhteistyössä tekemä sarja antiikin Roomasta. Sarja pyrkii antamaan todenmukaisen kuvan tuon ajan maailmasta, ja siinä ei todellakaan kaunistella. Seksiä ja väkivaltaa ei pelätä näyttää. Myös sarjan tapahtumat ovat tosipohjaisia.Rooman ensimmäinen kausi keskittyy vuosiin 52-44 eKr. Tällöin Rooman valtakunta oli juuri liitänyt Julius Caesarin johdolla Gallian alueisiinsa. Pian sen jälkeen alkaakin ensimmäisessä kaudessa nähtävä sisällissota Rooman kahden voimamiehen Caesarin ja Pompeiuksen välillä. Sisällissotaa ja sen jälkeisiä tapahtumia seurataan kahden legioonalaisen, Lucius Vorenuksen ja Titus Pullon kautta. Nämä kaksi päähenkilöä ovatkin melkoisia tyyppejä. He voivat olla toisinaan tottelevaisia sotilaita ja toisinaan taas jättävät käskyjä noudattamatta ja tekevät mitä huvittaa. Myös miesten keskinäiset välit ovat mielenkintoista seurattavaa. Välillä he ovat kuin parhaat ystävykset, mutta välillä taas voivat olla ilmiriidassa keskenään.Sarja on yksi kaikkien aikojen kalleimmista ja sen kyllä näkee. Lavasteiden kohdalla on tehty tarkkaa työtä, jotta ympäristö ja etenkin Rooman kaupunki näyttäisi mahdollisimman paljon siltä, miltä se oli todellisuudessa näyttänyt. Eikä muissakaan seikoissa ole säästelty.Sarjaa on myös mainostettu seksin ja väkivallan avulla. Antiikin Rooman seksikäyttäytyminen oli paljon vapaampaa kuin myöhempinä vuosisatoina, ja se tehdään tässä selväksi. Tosin ei tässä paljon seksiä harrastella ja osa seksikohtauksista on turhan päälleliimatun oloisia. Ihan kuin tekijät olisivat pistäneet parit seksikohtaukset vain sen takia, että he pystyivät siihen. Väkivaltaa löytyy myös hyvin. Tässä ei kuitenkaan suorastaan mässäillä, vaikka kaikki väkivaltakohtaukset eivät ihan herkimmille sovikaan. Väkivallan kohdalla ei myöskään sorruta saarnaamaan sen ajan raakuudesta, vaan väkivalta esitetään osana sen ajan maailmaa. Väkivalta on myös saatu erittäin realistisen näköiseksi. Yhteen seikkaan tosin petyin väkivallan kohdalla. Vaikka ensimmäinen kausi sijoittuu suurimmaksi osaltaan sota-aikaan, niin varsinaisia taistelukohtauksia ei tässä juuri nähdä. Yhdestä taistelusta näytetään pätkä, mutta homma on menty senkin puolesta menty tyrimään. Taistelu on vain pelkkä muutaman sekunnin välähdys, eikä taistelusta muutenkaan saa mitään selvää.Sarjan yksi kantavia voimia on sen pohjautuminen todellisiin tapahtumiin ja historiallisiin henkilöihin. Useimmat tapahtumat noudattavat historiallisia tapahtumia ja henkilötkin ovat varsin lähellä historiallisia esikuviaan. Joitakin juttuja on tosin menty muuntelemaan, mutta se ei kauheasti haittaa.Sarjan yleisilmekin on loistava. Rooma on paikoitellen synkkä ja Rooman kaupunkikaan ei ole sellainen siisti kaupunki, jossa tärkeät rakennukset on päällystetty marmorilla ja kaupunkia halkoo isoja teitä, vaan kaikki rakennukset ovat melko harmaita ja kaupunki on täynnä sivukujia. Homma on tältä osin erittäin aitoa. Myös sarjan alkutunnus on todella hieno. Animoidut kuvat antavat todella hyvän kuvan siitä, mitä on luvassa ja myös tunnusmusiikki sopii todella hyvin sarjaan.Rooma on kyllä todella hieno historiallinen sarja ja yksi onnistuneimpia kuvauksia antiikin Roomasta. Ei tämä mikään täydellinen ole, mutta kyllä tämä aina Hollywoodin historialliset spektaakkelit voittaa.",Vioistaan huolimatta todella hieno historiallinen sarja.
854,50.0,"No jaah... Mitäs tästä nyt sanoisi. Kovasti kehuttu, vielä kovemmin mainostettu ja todella kalliiksi tullut TV-sarja. Jos tätä katsoisi vaikka vain yhden jakson ja antaisi homman viedä mukanaan, tätä voisi pitää vaikuttavana. Mutta kun katsoo muutaman jakson lisää ja ajatuksella, huomaa että mahtipontisen tuotannon ja mammuttibudjetin alta löytyy hyvin keskinkertainen sarja ilman suurempaa ideaa.Otetaan ne hyvät puolet ensin. Musiikki on hyvää ja mahtipontista, sekä myös lievästi koomista olessaan yksi klišeisimmistä ""pseudoroomalaistunnareista"" milloinkaan. Moista meininkiä ei ole kuultu sitten Ben-Hurin! Lavasteet ovat mykistävät, minkähänlaisen valepikkukaupungin tekijät ovat saaneet rakentaa niitä varten. Näyttelijätkin ovat kautta linjan hyviä, joskin osa on hiukan persoonattomia rooleissaan. Tämä tosin on ymmärrettävää sarjan käsikirjoituksen puitteissa, varsinkin kun tuon ajan hahmoihin luulisi olevan todella vaikea eläytyä.Sitten ovatkin luvassa huonot puolet. Päällimmäinen niistä on käsikirjoituksen onttous. Rooma perustuu kuulemma osittain todelliseen historiaan. Voi olla, mutta kyllä historialliset elokuvat/TV-sarjat saavat minun puolestani sisältää ihan älyllisenkin juonen. Juonessa ei ole suurtakaan tolkkua vaan se on sarja toisiinsa miten kuten liittyviä tapahtumia. Väkivaltaa on reippaanlaisesti, ei sillä nyt varsinaisesti mässäillä eikä mistään ""Cannibal Holocaustista"" ole kyse mutta välillä se tuntuu kuitenkin olevan turhan olennaista. Toinen ylitsepursuava asia on seksi. Sekä väkivaltaa että seksiä viljellään runsaahkosti ja suurimman osan ajasta aivan turhaan.Loppujen lopuksi Rooma ei jätä paljonkaan käteen. Se on jälleen yksi osoitus siitä että komeat tehosteet, ison budjetin puitteet ja iso mainoskampanja eivät korvaa hyvää käsikirjoitusta ja mielenkiintoista juonta. Juuri siitä syystä Rooma jääkin monen muun, visuaalisesti ehkä latteamman mutta sisällöllisesti satakertaisen vanhemman sarjan ja elokuvan varjoon.",Mahtipontisen tuotannon ja mammuttibudjetin alta löytyy hyvin keskinkertainen sarja ilman suurempaa ideaa.
855,80.0,"Rooman toinen tuotantokausi jatkuu siitä mihin ykköskausi jäi. Julius Caesar on murhattu ja Roomassa alkaa kuohumaan. Roomassa on sekasortoista, eikä ole selvää, ketkä ovat vallassa. Liittoumia syntyy ja hajoaa ja välillä roomalaiset sotivat keskenään. Tätä kaikkea tarkastellaan entisten legioonalaisten Lucius Vorenuksen ja Titus Pullon (McKidd & Stevenson) näkökulmasta. Miehet joutuvat itsekin salaliittojen heiteltäviksi.Rooman toinen tuotantokausi jatkaa edelleen samaa tuttua linjaansa. Sarja pyrkii esittämään antiikin Roomaan elämää mahdollisimman realistisesti ja totuudenmukaisesti. Varsin hyvin ollaan kyllä saatu yhdistettyä viihde ja historialliset seikat. Moniin historiallisiin yksityiskohtiin on tosin otettu suuria vapauksia, ehkä jopa isommatkin vapaudet kuin ykköskaudessa.Antiikin Rooma oli ainakin tämän sarjan perusteella hurja paikka. Väkivalta oli Roomassa tavallista ja harva kuoli vanhuuteen tai muuten luonnollisesti. Oli tavallista kuolla oman tai jonkun muun käden kautta. Rooma-sarja esittää väkivaltaa erittäin realistisesti ja mitään säästelemättä. Edes naisia ja lapsia ei säästellä siltä. Sarja ei kuitenkaan saarnaa mitenkään väkivallasta vaan se esitetään osana roomalaisten elämää. Taistelukohtauksia tässä nähdään vähän, mutta sentään toteutus on paljon parempi kuin ykköskaudella. Taistelutilanteen kaoottinen tunnelma saadaan rakennettua hyvin lähikuvilla ja ajottaisilla välähdyksillä.Muutenkin sarjaan ollaan panostettu ihmissuhdepuolella todella hyvin. Liittolaissuhteita rakennellaan ja jokainen tuntuu ajavan vain omia tai perheensä etuja. Kärjistetysti voisi jo melkein sanoa, että paras ystävä voi olla seuraavana päivänä pahin vihollinen. Puukoniskut selkään, niin kirjamillisesti kuin kuvaannollisestikin, ovat arkipäivää. Sarjan naiset ainakin tuntuvat olevan niin juonikaita, että saippuasarjojen naiset uhkaavat jäädä siinä touhussa toisiksi. Muutenkin hahmojen koettelemukset on saatu varsin mielenkiintoisiksi.Kokonaisuudessaan Rooma ei ole parhaimpia HBO:n tuottamia sarjoja. Hyvä sarja tämäkin silti on. En kyllä osaa sanoa, kumpi on parempi, ykkös- vai kakkoskausi. Mutta joka tapauksessa Rooma on sarjana ihan tutustumisen arvoinen.",Roomalaisten elämäntapaa ollaan saatu hyvin jäljennettyä.
856,60.0,"Kaksi häkkilintua, jokseenkin tyhmä Ricky (Robb Wells) ja rommikolasta pitävä Julian (John Paul Tremblay) pääsevät vankilasta. Jim Lahey (John Dunsworth) ei sellaisesta pidä ja hänen assistenttinsa on ilman paitaa kulkeva Randy (Patrick Roach). Dokumentti ei kuvaa pelkästään häkkilintuja, vaan heidän koko sosiaalista ympäristöään johon kuuluu Rickyn satunnainen tyttöystävä Lucy (Lucy Decoutere) ja tytär Trinity (Jeanna Harrison-Steinhart). Kissoja rakastava Bubbles (Mike Smith) on ehkä omituisen näköinen, mutta hän ei ole tyhmä eikä ilkeämielinen. Curys (Bernard Robichaud) on ilkeä, riidanhaluinen, väkivaltainen ja yleisesti inhottu, mutta hänen tapansa heilutella ysimillistä on aika iso kynnys. Vitunmoisen typeryyden sylkykuppeina on Corysta (Cory Bowles) ja Trevorista (Michael Jackson) koostuva ääliöduo, joka todellakin on juuri sitä.Mike Clattenburg on ohjaaja, käsikirjoittaa ja muutenkin hallinnoi kanadalaista näennäisdokumenttia. Valkoinen roskaväki joutuu siis suurennuslasin alle ja autenttisuudesta tulee täydet pisteet. Kameraryhmä on pieni, mutta tiedostettu tekijä kokonaisuudessa joka kuvaa pientä yhteisöä lämpimällä otteella. Jatkumo on melkoisen löyhä, mutta kronologia on kuitenkin selvä. Komedia kuitenkin nostelee päätään, sillä mukana on juuri sopivan liioiteltuja henkilöhahmoja ja tapahtumia. Realismia vahvistaa se että hahmot ovat elävästi moniulotteisia. Iso kaappi on älykäs, ääliö myöntää omat henkiset rajansa ja kuitenkin osaa joitakin asioita suorastaan loistavasti ja paljastuupa ankarasta esivallan edustajasta uusia piirteitä.Robb Wells on erityisen vakuuttava Ricky joka asuu paskamobiilissa (1975 Chrysler New Yorker) joka vuotaa öljyä ja on erityisen hyvin ilmastoitu. Hänellä on heikkoutensa ja puutteensa ja hän on tietoinen niistä, mutta hän pyrkii myös olemaan hyvä isä ja on lisäksi hyvissä väleissä invalidisoituneen isänsä, Rayn (Barrie Dunn) kanssa. Eikä hän ole täysin typerä, sillä hänellä on käytännöllisiä taitoja. John Paul Tremblay pääduon älykkäämpänä puoliskona on määrätietoisempi, mutta hän ei ole yhtä hyvä ihmisten käsittelijänä. Kaksikko ei kuitenkaan ole vailla keskinäistä kinaa. John Dunsworth ja Patrick Roach muodostavat loistavan kaksikon ja he ovat Rickyä ja Juliania tasapainottava kaksikko.",Hakee vielä muotoaan.
857,70.0,"Niin siinä kävi: Ricky (Robb Wells) ja Julian (John Paul Tremblay) saivat häkkituomion ja Rickyn häät Lucyn (Lucy Decoutere) kanssa menivät kiville. Mutta kiven sisällä aika kulkee myös ja Bubbles (Mike Smith) hakee yhä puvuissa olevat konnat vapauteen. Lisäksi heillä on suunnitelma, joka edellyttää rikoksen toteuttamista ja varastettua tavaraa välittää J-Roc (Jonathan Torrens) ja tämän kaveri Tyrone (Tyrone Parsons), eli 'T'. Valitettavasti asiat ovat jokseenkin huonosti, sillä Randy (Patrick Roach) on Lucyn siippana, Sam Losco (Sam Tarasco) menetti lupansa toimia eläinlääkärinä ja on siitä pirun vihainen ja luonnollisesti Cory (Cory Bowles) ja Trevor (Michael Jackson) eivät tiedä mitään käynnistyvästä hortonomisesta projektista. Se on niin tärkeä, että Jim Lahey (John Dunsworth) on saatava taas töihin vaikka tämä on erittäin hyvissä väleissä viinapirun kanssa, mutta Ricky on myös koulun penkillä uudelleen, joten antisankareidenkin päämäärissä on ristiriitaa.Kanadan valkoisen roskaväen näennäisdokumentti jatkaa siitä mihin ensimmäinen kausi päättyi ja jo ensimmäinen episodi kertoo huimasta parannuksesta. Henkilöhahmot ovat tarkemmin määriteltyjä ja selväksi tulee koko kauden kattavan juonen olemassaolo. Ensimmäiseltä kaudelta tutut henkilöt saavat lisää eloa ja jokaisessa episodissa oleva juoni liittyy pääjuoneen tavalla tai toisella. Mike Clattenburg lisäksi vauhdittaa näennäisdokumentaarista tyyliä hienoilla, kauniisti kuvatuilla ja dramaattisilla kohtauksilla jotka eivät ole näennäisdokumentaarisia. Jim Laheyta elävöitetään paitsi viinapirun niskalenkillä myös  tuomalla ex-vaimo ja koko alueen takapiru Barb (Shelley Thompson) ja tytär Treena (Ellen Page) näkyvyyteen ja muutenkin ote on lujempi. Kaikki näyttelijät palaavat rooleihinsa ja ovat toimivia. Robb Wells heittää Rickyn malapropismit tyylikkäästi ja Mike Smith pääsee myös näyttämään taitojaan Bubblesina, joka kokee suuren mullistuksen. John Dunsworthin olema Jim Lahey kohoaa taustamöröstä keskeisimmäksi antagonistiksi joka on hyvin inhimillinen ja lisäksi hän heittää paskakommentit jotka liittyvät paskajuttuihin. Patrick Roach ei käytä paitaa kuin poikkeustapauksissa ja se on kamalaa. John Paul Tremblay toimii monesti järjen äänenä omituisissa tilanteissa ollen keskeisen rikollisduon älykkäämpi osapuoli.",Ensimmäiseen kauteen verrattuna parannus on selkeä.
858,70.0,"Rikollisen elämä on syklistä: välissä ollaan vapaana ja välissä vankilassa istumassa niistä kupruista joita tehdään vapaalla ollessa. Julian (John Paul Tremblay) ja Ricky (Robb Wells) pääsevät pois jälkimmäisestä ensimmäiseen ja Bubbles (Mike Smith) hakee pojat vapauteen. Lisäksi heillä on rahaa edellisen operaation jäljiltä ja Ricky heti alkuun todistaa että kroonisesti persaukisen persoonan käsissä raha ei pysy ja siinä samassa osoittautuu että pikkurikollisella nilkillä on sydän oikeassa paikassa ja Jim Lahey (John Dunsworth) osaa olla A-luokan juoppo paskiainen.Kanadan pikkurikollisen roskasakin elämää seuraava mukamentti kolmannella kaudellaan ei kovinkaan paljoa pyrikään isoon juonikaareen. Ison konnuuden sijasta sympaattiset pojat yrittävät siipiään pienemmän mittakaavan rötöksissä ja aikovat säästää rahaa risteilyyn. Eräs ilmiselvä paidattomaan Randyyn (Patrick Roach) ja Jim Laheyhin liittyvä seikka tulee ilmi ja Ricky joutuu kasvotusten antamansa esimerkin kanssa. Luonnollisesti veijari ymmärtää tehdä oikean valinnan.Mike Clattenburg ohjastelee ja on yksi käsikirjoittajista mukamentissa mikä kuvaa koomista aihettaan koristelemattomalla lämmöllä ja rehellisyydellä. Huumoria on luvassa paljon ja se on hienovaraisien vastoinkäymisten, malapropismien ja persoonallisuuksien kommelluksia. Mukana on myös paljon niitä upeita kirosanoja ja Jim Laheyn paskologioita jotka kutittavat verbaalihermoa.Robb Wells ja John Paul Tremblay ovat epämääräinen konnaduo joka toimii järjestelmällisesti ja ilmiselvistä ajattelukyvyllisistä ongelmista huolimatta he osoittavat aika suurta älykkyyttä. Mike Smith on jokseenkin omituinen Bubbles ja kokonaisuutena he ovat melkoisen uskottava trio. Patrick Roach kulkee ilman paitaa tarjoten silmänruokaa ja John Dunsworthin kykyä olla mielettömästi päissään pitää ihailla. Koska näyttelijät pysyvät samoissa rooleissa niin jatkuvuuden tunne on äärimmäisen voimakas ja kaikki suoritukset ansaitsevat täydet pisteet autenttisuudesta. ",Autenttista mukamenttia Canadasta ja komedia maustaa kokonaisuutta.
859,80.0,"Vankilan portti aukeaa ja Julian (John Paul Tremblay) pääsee bussikyydillä ehdonalaiseen. Siinä samassa kyydissä kulkee Jim Lahey (John Dunsworth) ja Randy (Patrick Roach) ja heillä on syytä kantaa kaunaa Rickylle (Robb Wells). Odottamaton muutos tilanteessa pakottaa Rickyn siirtämään hortonomisen projektinsa ja siitä alkaakin olla melkoisesti riesaa ja lisäksi Sunnyvalen omistajuus on vaakalaudalla, joten monella taholla on lusikka käynnistyvässä juonittelusopassa.Neljännellä kaudellaan Kanadan valkoinen roskasakki ja pikkurikolliset jatkaa mukamentin rakennetta ja meininkiä. Selvästi huomaa että koko kauden ylittävä juonikuvio parantaa kokonaisuuden laatua aika paljon. Itse asiassa Mike Clattenburg ja muut taustapirut ovat päässeet juuri sopivimpaan vireeseen komedian ja mukamentin suhteen ja hahmotkin ovat tasapainoisen eläviä. Lisäksi aikaisempien kausien hahmot tekevät esiintymisiä, joten jatkumon tunne on äärimmäisen voimakas. Ongelmia muodostuu paitsi Bubblesin (Mike Smith) sivupersoona Conkysta myös viljelyksiä sabotoivasta puumasta (Puma concolor) ja parista muustakin riesasta. Lopussa luonnollisesti taas majaillaan kalterihotellissa.Robb Wellsin olema Ricky on jo paljastunut oikeasti moniulotteiseksi hahmoksi ja uusi tilanne mahdollistaa tuoda esiin hänen vähemmän miellyttäviä piirteitä, sillä hän osaa ilkeä, pilkallinen ja empatiakyvytön mulq. John Paul Tremblay on yhtä vakuuttava Julian jonka pinna on hyvin perustellusti kireällä ja hän yrittää olla järjen ääni triossa minkä kolmas kärki muodostuu Mike Smithin samalla tavalla olemasta Bubblesista. John Dunsworth on juopuneesti sammallettujen paskologioiden mestari ja kun paskaallon vapautus ei oikein onnistu niin lopputulos nähdään suorassa uutislähetyksessä. Patrick Roach kulkee ilman paitaa, arvostaa juustipurilaisia ja riisuu housut rähinöidessään. Selväksi tulee että Randy ei ole Jim Laheyn tahdoton kätyri vaan oma yksilö joka valitsee olla sitä ja luonnollisesti tämä aiheuttaa skismaa. Moninaiset vähemmän keskeiset roolit ovat samojen näyttelijöiden tekemiä, joten sivuroolienkin kohdalla jatkuvuuden tunne on täydellinen ja näidenkin toimet antavat juonikuvioita kokonaisuuteen. Näillä varsin yksinkertaisilla metodeilla Sunnyvale muodostuu äärimmäisen uskottavaksi miljööksi.",Hienoisesti edeltäjiään parempi kausi Canadan mukamenttia.
860,80.0,"Ricky (Robb Wells) on päässyt vankilasta ja asustelee isäukko-Rayn (Barrie Dunn) kanssa ja tekee hommia rehellisemmin. Bubbles (Mike Smith) on siinä samassa tilanteessa ja Julian (John Paul Tremblay) pääsee vankilasta hyvillä mielialoilla. Samana päivänä Randy (Patrick Roach) lemppaa viinapirun kanssa jodlaavan Jim Laheyn (John Dunsworth) ja idioottiduo Cory (Cory Bowles) & Trevor (Michael Jackson) ovat päässeet yksilöitymään kauppiaiksi oman häkkikautensa jälkeen, joten jo kauden alussa status quo ravistuu. Lisäksi J-Roc (Jonathan Torrens), tuo valkoinen rap-mestari aikoo lopettaa. Perusjuoni on kuitenkin sama: Jim Lahey aikoo pistää nimitriadin häkkiin ja nämä tekevät vähemmän laillisia liiketoimia.Edellinen kausi lässähti ja syyn voi arvata: Mike Clattenburg ja muut Canadan mukamentin ukot aikoivat lopettaa sen siihen, mutta kulttuuri-ilmiö ei hyydy helpolla. Uusi kausi siis polkaistiin aikaan ja jo ensimmäinen episodi näyttää että meininki on parantunut aika paljon. Syklinen status quo järkkyy, koko kauden kattava juoni on taas saatu mukaan ja se itse asiassa toimii hyvin. Itse asiassa vielä enemmän kauden keskittyessä juurikin Jim Laheyn itsensä edesottamuksiin nimitrion ollessa pääasiassa sivullisina varsinaiseen toimintaan.John Dunsworthin kyky olla wiina on jo demonstroitu tieteellisesti validiksi faktaksi ja nyt kyseinen kyky tuodaan jopa Jim Laheyn itsensä haltuun uskomattomalla tehokkuudella ja juopon ääliön etanolisumun sisällä on itse asiassa aika terävä pää. Robb Wellsin tulkitsema Ricky on muuttunut vähemmän ilkeäksi ja se sopii mainiosti kokonaisuuteen joka rakentaa optimistisempaa nuottia kokonaisuuteen. John Paul Tremblay on yhä se järjen ääni, pysyttelee pääasiassa tapahtumien taustalla ja Mike Smith on yhä neuroottinen Bubbles. Barrie Dunn, ikuisesti paidaton Patrick Roach ja muut sarjan vakiokasvot pysyvät rooliensa tasalla ja vaikka heissä ei paljoa dramaattista muutosta tapahdu niin he toimivat mainiosti. Mitään valittamisen aihetta ei näyttelijöistä voi siis sanoa.",Kokonaisvaltaisempi kuvaus miljööstään ja jättää hyvän jälkimaun.
861,70.0,"Ricky (Robb Wells) ja Julian (John Paul Tremblay) tekevät kuprujaan ja suunnitelmana on luukuttaa iso lasti priimaa savua rajan yli ja rockstara Sebastian Bach (Sebastian Bach) on asiakkaana. Jopa poliisivoimiin edellisellä kaudella palannut Jim Lahey (John Dunsworth) on rennompi juippi ja Randy (Patrick Roach) kulkee luonnollisesti ilman paitaa. Idioottiduo on kadoksissa, mutta onneksi Jacob Collins (Jacob Rolfe) paikkaa ääliötarvetta sankaripalvonnallaan ja Rickyn isäukko Ray (Barrie Dunn) on yhä leppoisa ukko.Mike Clattenburg ohjasteli Canadan mukamenttia kaikkinaan seitsemän kautta ja viimeisellä kaudella meininki on hyvää. Jokaisessa episodissa on jonkinlainen perusjuoni ja koko kauden kattava isompi juonikaari on myös mukana.John Paul Tremblay ja Rob Wells ovat kahdesta kontrastikkaasta hahmosta koostuva duo joista toinen osaa suunnitella ja toisella on tunteellista viisautta. Mike Smith on tasapainottava tekijä heidän välillään. Karikatyyrimäinen Jim Lahey on kasvanut koko sarjan ajan elävämmäksi ja uskottavammaksi persoonaksi ja ilmenee että isomman roiston kohdalla Jim Lahey pystyy ongelmitta tekemään yhteistyötä pahimpien vihollistensa kanssa ja vielä huomattavalla oveluudella. John Dunsworth on lyhyesti sanoen erinomainen vastapeluri kelmeille ja inhimilliset motiivit omaava sellainen. Kulahtanut rockstara Sebastian Bach on omassa elementissään juurikin kulahtaneena rockstarana. Vaikka hahmot eivät ole kovinkaan moniulotteisia niin ne toimivat ja Patrick Roach on ikuisesti paidaton.","Hienoinen väsymys vaivaa tekijöitä, mutta meininki pysyy hyvänä."
862,80.0,"Aika pitkä aika on kulunut, sarjan alkuperäinen takapiru astui syrjään ja julkaisukanavakin on Netflix, mutta Canalasta notkuva culttüüri-ilmiö nitkahti taas olemassaoloon mukamentin muodossa. Draamaattisen tapahtumaketjun alkupotku on Barb Laheyn (Shelley Thompson) ja luolamies-Sam Loscon (Sam Tarasco) avioliiton odottamaton ja paskainen loppu. Suureksi riesaksi eläköityvä Jim Lahey (John Dunsworth) omaa ison valttikortin ja sen kanssa Bubbles (Mike Smith), Julian (John Paul Tremblay) ja Ricky (Robb Wells) joutuvat sinnittelemään. Lisädraamaa aiheuttaa uuden sukupolven ilmaantuminen ja Randy (Patrick Roach) ei vieläkään käytä paitaa.Roskasakki, eli alkukielellä Trailer Park Boys on ehta Culttüüri-ilmiö ja uuden kauden myötä ilmenee että johtoon siirtynyt trio osaa työnsä. Rehellisyys, välittömyys ja myötätunto millä sarja muodostui Culttüüri-ilmiöksi on mukana ja samat näyttelijät luonnollisesti palaavat rooleihinsa asianmukaisen vanhentuneina ja puuttuvien kohdalla asianmukaisen hupaisa selitys on tarjolla ja uusiakin hahmoja on saapunut alueelle. Jokainen episodi omaa keskeisen aiheen ja koko kauden ylittävää juonikaartakin rakennellaan hillitysti kasaan.Wanha kaarti palaa rooleihinsa ja pitkä tauko ei ole paljoakaan muuttanut heitä, sillä John Dunsworthin olema Jim Lahey on yhä wiina, Sam Losco on pettävä, biseksuaali luolamies ja päätrio on yhä kolme kelmiä joilla on hyvittäviä piirteitä. Suureksi harmiksi Cyrus (Bernard Robichaud) on kehittynyt harmittomasta nilkistä paljon ilkeämmäksi nilkiksi.",Aitoa Canalasta saapuvaa Culttüüriä ja hyvää meininkiä.
863,90.0,"Liz Parker (Shiri Appleby) on tavallinen kiltti lukiolainen Roswellista. Ollessaan töissä vanhempiensa omistamassa Crashdown-kahvilassa, häntä eräänä päivänä ammutaan kuolettavasti. Paikalla sattuu olemaan myös Max Evans (Jason Behr), joka mysteerisesti parantaa Lizin. Liz saa tietää, että Max, hänen siskonsa Isabel (Katherine Heigl) ja heidän ystävänsä Michael Guerin (Brendan Fehr) ovat oikeasti avaruusolentoja toiselta planeetalta, ja pelastamalla Lizin Max on vaarantanut heidät kaikki. Max, Michael ja Isabel eivät tiedä, mistä he tulevat eivätkä muista mitään menneisyydestään. Salaisuus uskotaan myös Lizin ystäville Maria DeLucalle (Majandra Delfino) ja Alex Whitmanille (Colin Hanks), mutta samalla he saavat peräänsä seriffi Valentiin (William Sadler), ja muita valtion viranomaisia. Muukalaiset joutuvat luottamaan ihmisystäviinsä kohdatessaan jokapäiväisiä ja vähän erikoisiakin ongelmia. Samalla Maxille, Isabelille ja Michaelille alkaa vihdoinkin selvitä heidän alkuperänsä ja kohtalonsa.Vuosina 1999–2001 esitetty Roswell on aivan oma genrensä: se on yhdistelmä nuorten sarjaa ja scifiä. Sarja on koskettava, koukuttava ja jännittävä. Roswell ei ole ainoastaan tavallinen teinisarja vaan scifi osa tuo siihen aivan toisen puolen. Sarjassa on normaaleja nuortenongelmia, jotka vain paisuvat miljoonakertaisiksi kun henkilöt eivät ole ihmisiä.Ensimmäinen tuotantokausi keskittyy päähenkilöiden suhteiden ja ystävyyden kehittämiseen, sekä avaruusolioiden identiteettien etsimiseen. Kauden loppua kohden alkaa mukaan tulla enemmän sci-fi -elementtejä. Kun kausi etenee, alun kivoista henkilöhahmoista alkaa paljastua uusia ja mielenkiintoisia puolia ja asioita.Pääosanäyttelijät ovat nuoria ja söpöjä, mutta eivät mitenkään yliluonnollisen lahjakkaita. Ensimmäisissä jaksoissa monista kokemattomuus suorastaan paistaa lävitse. Muutaman jakson jälkeen varmuutta alkaa löytyä ja näyttelijöistä näkyy lahjakkuus kauas.Pääparien kemiat ovat aivan käsittämättömiä. Shiri Applebyn ja Jason Behrin Liz ja Max ovat oikea unelmapari. He ovat jotenkin niin päivän selvä pari, että tuntuu melkein mahdottomalta kuvitella heitä kenenkään muun kanssa. Vielä vaikuttavampia ovat Majandra Delfino ja Brendan Fehr. Marian ja Michaelin välillä on käsin kosketeltavaa seksuaalista kemiaa, jota olen nähnyt vain muutaman kerran tv:ssä ja elokuvissa. Ällistyttävää.",Roswell on aivan oma genrensä: se on yhdistelmä nuorten sarjaa ja scifiä.
864,100.0,"Raija Orasen käsikirjoittama ja Ilkka Vanteen sekä osittain Pauli Virtasen ohjaama Ruusun aika sai aikoinaan todella suuren suosion. Sarjan ensiesitys oli vuonna 1990 ja kerran viikossa se keräsi tv-ruutujen ääreen lähes 2 miljoonaa katsojaa. Sarja esitettiin uusintana vuosina 1992 ja 1998. Pääosissa olivat Jukka Puotila, Riitta Räty, Paavo Westerberg, Pauliina Sykkö ja Katja Kiuru sekä Vappu Jurkka. Sarja kertoo hyvin todenmukaisesti helsinkiläisestä Ruususen uusioperheestä. Perheeseen kuuluu lääkäri-isä Esko (Puotila), äiti Marja (Räty), Marjan tytär Meri (Kiuru), Marjan edellisestä avioliitosta, Eskon poika Illi (Westerberg), Eskon edellisestä avioliitosta sekä Eskon ja Marjan yhteinen tytär Roosa-Maaria, eli tuttavallisemmin Roope (Sykkö). Lisäksi mukana on vielä perheen lemmikki, Nero-niminen labradorinnoutaja. Marjan äiti, Senni (Jurkka), asuu sarjan alussa vielä omassa asunnossaan, mutta muuttaa myöhemmin Ruususille, koska hän muutenkin käy heillä joka päivä hoitamassa perheen taloustyöt. Sarjan edetessä Senni sairastuu syöpään ja kuolee myöhemmin sairauteensa.Sarjassa käsitellään asioita hyvin todentuntuisesti, välillä mennään aika huumoripainotteisesti ja välillä taas on koskettaviakin hetkiä (mm. Sennin kuolema). Sarjan sivuosissa nähdään myös monta hyvää suomalaista näyttelijää kuten Heikki Nousiainen, Ilkka Heiskanen, Jussi Lampi, Kari Sorvali ja Leena Uotila. Myös Olavi Ahonen ja Helena Notkonen tekevät hauskat roolit Ruususten naapureina, Matikaisen kauppiaspariskuntana. Sarjan viimeisen uusintaesityksen jälkeen sitä on useaan otteeseen toivottu uusintana. Vuonna 2009 katsojien toive toteutui kun koko 34-osainen sarja julkaistiin DVD:llä.  ",Ruusun aika on yksi 90-luvun parhaista perhesarjoista yhdessä Metsoloiden kanssa. Sarjaa voi suositella kaikille kotimaisten perhesarjojen ystäville.
865,90.0,"Sketsikomedia tuntuu aina olevan jokseenkin vaikea aihe ja brittiäinen Ruuvit löysällä (The Fast Show) on sitä parasta. Hypernopeita sketsejä, absurdeja tilanteita, hykerryttäviä henkilöitä ja erinomaisia lausahduksia. Ja myös hyvät tuotantoarvot takaamassa että kaikki myös toimii.Bono Estente.Paul Whitehousen ja Charlie Higsonin johtama komediakaarti luo hauskaa kaikista mahdollisista aiheista ja jo ensimmäinen sketsi missä takkiin pukeutunut mies (Mark Williams) juoksee suoraan kameran eteen heittäen loistavan You didn't see me. Right? -kommenttinsa ja kääntyy takaisin ja tämä mies ilmenee jaksojen myötä mitä oudoimmissa paikoissa. Hän on heinäkasassa, poliisin tunnistusrivissä, veneessä ja jopa Kanava 9:n uutisissa urheilutoimittajan paikalla kanavan kokiessa 'problema teknika'. Unohtamatta puuta tai laivan pelastusvenettä.I'll Get Me CoatThe Fast Showssa oleva huumori lähtee monista erilaisista lähtökohdista. Unlucky Alf (Whitehouse) on nimensä mukaisesti äärimmäisen epäonninen ja hienovaraisinta ja taidokkainta huumoria onkin vauraan Ralphin (Higson) ja hänen irlantilaisen rengin, Tedin (Whitehouse) välinen jännite. Sketsin pirullinen idea on että molemmat ovat ilmiselvän homoseksuaaleja ja kaiken lisäksi ihastuneet toisiinsa ja molemmat ovat äärimmäisen vaivautuneita siitä. Ted & Ralph -sketsit ovat paitsi hauskoja myös hyvin traagisia. Lyhyesti on pakko sanoa että lähes kaikki sketsit ovat hulvattomia ja pilkkakirves iskee myös Man-saarta, jonka asukkaat ovat joko käytökseltään tai ulkomuodoltaan omituisia. Tai sitten molempia. Eikä unohtaa sovi hienoa musikaalia missä merimies kertoo todellakin mitä aikoo tehdä päästessään maihin New Yorkiin.I'm gonna go nearest bar. Drink till I puke. Then pick a fight with complete stranger. Then wreck the place. Then I'm gonna blow all my money on a big fat whore, take her to sleazy motel and then, and then bang the tits out of her!Omituisten henkilöiden ja tapausten joukossa on myös vähemmän hauskoja sketsejä, mutta kokonaisuus on silti komeasti hulvattoman puolella. Etelä-Kalifornian Yliopiston professori Denzil Dexterin (Thomson) nykyiset tutkimukset koskevat avaruuslepakoita ja sekavasti höpisevä jalkapalloasiantuntija Ron Manager (Whitehouse) taas kauden viimeisessä jaksossa on melkoisen sekavana hyvin henkilökohtaisesta syystä.","Hypernopeita sketsejä, absurdeja tilanteita, hykerryttäviä henkilöitä ja erinomaisia lausahduksia."
866,90.0,"The Fast Show toi uutta eloa sketsikomediaan kun Paul Whitehousen johtama komediakaarti alkoi tekemään tehokasta komiikkaa.""But can you imagine that face contorted into throes of sexual ecstacy? ""Episodien rytmi on nopea ja ensimmäisellä kaudella ilmaantuneista omituisista persoonista moni jatkaa omituisia toilauksiaan. Pubin asukki Billy Bleach (Day) on aina yhtä tietämätön asioista ja Ron Manager (Whitehouse) kommentoi Gary Linekeria ja saa omituisen mielikuvan joka ei tahdo kadota mielestä. Ralph (Higson) ja tämän irlantilainen renki Ted (Whitehouse) ovat yhä vaivautuneita ja kyseinen sketsi onkin niitä hienovaraisempia komediapläjäyksiä. Unlucky Alf (Whitehouse) on yhä epäonninen, Bob Flemingillä (Higson) on yhä paha yskä ja Tommy Cockles (Day) juontaa yhtä historiikkia Arthur Atkinsonista (Whitehouse).""Boutros-boutros ghali. ""Kauden vaihdos jättää pois muutamia vähemmän hauskoja hahmoja, mutta uudet hahmot ja sketsit paikkaavat menetyksiä. Chanel 9:n ohjelmistoa laajennetaan mm. asiaohjelmalla Mundo Tedioso ja viihdeohjelmalla Big Show joka erityisesti herättää huumoria. Lontoolainen Chris (Whitehouse) pöllii kaiken mikä ei ole naulattu kiinni ja Jesse (Williams) kokeilee erilaisia dieettejä. Kaiken kruunaa Rowley Birkin Q.C joka muistelee erilaisia toilauksiaan Kairossa, Shanghaissa ja monissa muissakin paikoissa joissa hän on ollut erittäin humalassa. Bonuksen muodostaa The Jazz Club.""I'm a little bit waayy, a little bit wooah, a little bit woosh, I'm a geezer. ""","Kauden vaihdos jättää pois muutamia vähemmän hauskoja hahmoja, mutta uudet hahmot ja sketsit paikkaavat menetyksiä."
867,80.0,"Tässä viime aikoina ahkerasti erilaisia animeleffoja ja -sarjoja katsoessa sekä arvostellessa on takaraivossa tykyttänyt vastustamattomasti tällainen vanhempi tuttavuus, joka tuntuu vain odottaneen oikeaa tilaisuutta päästä Tykkiin valloilleen suomalaisen kansan iloksi ja ihmetykseksi. Täytyy saada tämä nyt äkkiä pois alta niin voi taas levätä yönsä rauhassa.Saint Seiya on yksi kaikkien aikojen suosituimmista ja vaikutusvaltaisimmista Japanista lähteneistä kasarianimeista. Luonnollisesti tämä on myös muokannut genrensä tyypillisimpiä kliseitä ja siihen liitettyjä mielikuvia siinä määrin, että sitä voi nykyään tarkastella jonkinlaisena alan epäpyhänä kulmakivenä ja reliikkinä, jonka typeryydelle voi nauraa, mutta jonka merkitystä ei pysty millään selittämään täysin pois.Antakaahan kun selitän.Saint Seiya on ns. manime eli tässä on kysymys hassusti pukeutuvien myyttisten sotureiden loputtomasta taistelusta toisia hassusti pukeutuvia ukkeleita vastaan. Hyviksiä kutsutaan pyhimyksiksi ja pahiksina ainakin sarjan alkuperäisissä jaksoissa nähdään PAAVIN NINJA-ARMEIJA, joka havittelee itselleen pyhimysten suojelemaa Athena-jumalatarta. Koko homman pointtina on, että jumalatarta suojelevat pyhät on nimetty horoskooppien mukaan ja jokaisella on omat erityisvoimansa ja -taitonsa. Päähenkilö on Pegasos-soturi, mutta sekaan mahtuu myös lohikäärmisoturi, Andromeda-mies ja ties mitä kaikkea. Aina tehdessään jotain erityisiskuaan jokainen soturi muistaa aina huutaa sen nimen ja tehdä samat erikoisrituaalit tietyn lauletun kappaleen soidessa taustalla jaksosta toiseen. Idean tunnistaa jokainen.Musiikista puheenollen tässä on myös perinteiseen japanilaiseen tyyliin tajuttoman tarttuva tunnari ja hienosti animoitu alkuvideo. Olen katsonut tuon pahuksen pätkän varmaan miljoona kertaa, mutta se vain jaksaa ihastuttaa uudestaan ja uudestaan. Arrggghh!!1Saint Seiya on toisin sanoen tarinamielessä juuri niin uskomattoman typerää ja järkijättöistä settiä kuin miltä se kuulostaakin. Oikeastaan oma syyni katsoa sarja alunperinkin oli sen älytön premissi enkä todellakaan saanut pettyä. Paavin ninja-armeija... Hahahaha! Tämä ei siis ole edes vitsi. Kas kun eivät keksineet panna koko roskan loppuvastukseksi jotain Galactus-tyylistä steroideilla pumpattua ja ristiltä alas kiipeävää jättiläisjeesusta maailmaa ja koko universumia tuhoamaan.Todellisuudessa koko jutun pähkinä onkin vain rakennettu kyynisen tuotteistamisen ympärille: tarinaa tässä on vain sen verran, että katsoja saadaan koukutettua katsomaan mättöä mahdollisimman pitkälle. Jokaisen jakson ainut tarkoitus on päättyä cliffhangeriin ja esitellä uusi soturiukkeli, josta luonnollisesti sitten julkaistaan myös läjäpäin erilaisia lelufiguureja ja keräilykortteja. Itse sarjan pohjalta on sitten miljoona erilaista tappelupeliä, televisioleffaa, sarjakuvia ja muuta krääsää. Tämän julkaisusta on jo aikaa  reipas parikymmentä vuotta, mutta uutta kamaa puskee markkinoille edelleen jatkuvasti.Tämä on siis juurikin SITÄ animekamaa, jota South Park aikoinaan niin ansiokkaasti parodioi ""Good Times With Weaponsissa"" ja ""Chinpokomonissa"".Joudun itsekin myöntämään koukuttaneeni tätä sarjaa joskus nuoruusvuosina vaikka kuinka, mutta en koskaan päässyt kovimmistakaan maratoneista huolimatta täysin loppuun. Syy on yksinkertaisesti se, että tätä on venytetty aivan liian pitkäksi ja mitä pitemmälle juoni etenee, sen kömpelömmältä ja kehnommalta tarina alkaa maistua. Alun jännittävien jaksojen jälkeen ei esimerkiksi nähdä enää verta vaan tekijät päättivät siistiä sarjansa nopeasti koko perheen viihteeksi. Animaation taso noin yleensäkin laskee dramaattisesti sarjan edetessä. Buuuuu!!Mutta loppujen lopuksi täytyy kuitenkin sanoa, että kaikesta kliseisyydestä huolimatta itse tykkäsin Saint Seiyasta aivan liian paljon ja ymmärrän täsmälleen, miksi se on maailmalla edelleenkin niin pahuksen suosittu. Ei tässä ole kyllä mitään järkeä tai logiikkaa, mutta siinähän se pointti onkin. Saint Seiya on periaatteessa typerintä mahdollista kamaa, mutta se on ainakin tiettyyn pisteeseen asti tyhmyydessään älyttömän viihdyttävää seurattavaa. ",Paavista on moneksi.
868,100.0,"Vuonna 1993 Jenkeissä startannut sarja X-Files (Salaiset Kansiot) on ehdottomasti yksi parhaista sarjoista mitä on. Subtv uusii kesän myötä ensimmäisen ja toisen tuotantokauden ja tulihan se jälleen tarkastettua jokainen jakso ensimmäisestä kaudesta.Fox Mulder (David Duchovny) on F.B.I:n agentti, joka uskoo maan ulkopuoliseen elämään. Fox saa parikseen Dana Scullyn (Gillian Anderson), jonka alunperin piti vain tarkailla Mulderia. Mulder ja Scully törmäävät arkistoihin, joissa kerrotaan ufosieppauksista ja muista yliluonnollisista tapahtumista. Mulder saa yllättäen apua myös korkean tason virkamieheltä, Deep Throatilta (Jerry Hardin). Mulderista ja Scullystä tulee ajan myötä vahva pari, joka saa tutkittavakseen mitä erikoisempia tapauksia.X-files kuuluu ehdottomasti parhaimpiin sarjoihin mitä on. Chris Carterin luomat hahmot ovat loistavia. Ensimmäisen tuotantokauden jaksot olivat vielä mielenkiintoisia, koska niissä ei hirveästi ollut sitä Mulderin tutkimaa salaliittoteoriaa. Kaikki muutkin tuotantokaudet ja elokuva ""Taistelu tulevaisuudesta"" pitivät sarjan maineen kunnossa.David Duchovny ja Gillian Anderson tulkitsevat todella mainoisti ja vahvasti Mulderia ja Scullyä.Tässä vielä ensimmäisen tuotantokauden jaksot:1. Pilot2. Deep Throat3. Squeeze4. Conduit5. The Jersey Devil6. Shadows7. Ghost in the Machine8. Ice9. Space10. Fallen Angel11. Eve12. Fire13. Beyond the Sea14. Genderbender15. Lazarus16. Young at Heart17. E.B.E.18. Miracle Man19. Shapes20. Darkness Falls21. Tooms22. Born Again23. Roland24. The Erlenmeyer Flask",X-files kuuluu ehdottomasti parhaimpiin sarjoihin mitä on.
869,70.0,"Vuonna 1993 alkoi Yhdysvalloissa pyöriä mullistava televisiosarja, jonkalaiseen ei oltu ennen törmätty. Kukaan ei varmaan voinut vielä silloin aavistaa, mitä tuo TV-sarja toisi tullessaan. Lopulta sitä tehtiin yhdeksän tuotantokautta, mutta siitä tehtiin myös ainakin kaksi elokuvaa, pari tietokonepeliä ja jopa yksi spin-off-sarja. Se sai taakseen suuren fanijoukon, joka teki sarjasta melkein oman uskontonsa. Sarja veti siis puoleensa parhaimpina aikoinaan suuren määrän kaikenlaisia katsojia, mutta fanit jatkoivat loppuun asti 202 jaksoa kestäneellä taipaleella. Sarja yhdisti tavallista rikossarjaa, seikkailua, salaliittoteorioita, UFO-uskomuksia, fantasiaa, sci-fiä ja kauhua, mutta myös draamaa ja vähän komediaakin originellilla ja yhä iskevällä tavalla. Vieläkään sarja ei ole oikein löytänyt vertaistaan, mikä on ehkä ihan hyvä. Kyseessä on tietenkin Chris Carterin luoma The X-Files eli Salaiset kansiot.Tämä kyseinen sarja tuskin mitään esittelyitä kaipaa, sen verran tunnetusta ja olennaisesta osasta populaarikulttuuriamme on kuitenkin kyse, mutta annetaan kuitenkin vähän muistinpalautusta, jos joku ei todella tiedä tai muuten vaan muista. FBI-agentti Fox Mulder (Duchovny) ja hänen kollegansa Dana Scully (Anderson) työskentelevät FBI:n kellarissa sijaitsevissä X-arkistoissa, jonne päätyvät ratkaisemattomat tapaukset, jotka ovat luokittelemattomia ja sisältävät yleensä jotain paranormaalia. Mulderilla on vahva usko paranormaaleihin ilmiöihin ja salaliittoihin, minkä alkulähde löytyy lapsuuden traumoista, kun pikkusisko Samantha kaapattiin avaruusolioiden toimesta. Scully on puolestaan harras katolilainen, joka ei kuitenkaan usko muihin yliluonnollisiin ilmiöihin, vaan suhtautuu niihin skeptisesti käyttäen tiedettä apunaan. Alunperin Scully pistetään tehtävään tarkkailemaan Huuhaa Mulderin paranormaaleita tutkimuksia ja todistamaan ne diipadaapaksi. Sarjassa on kahdenlaisia jaksoja, mytologiaepisodeja ja erillisiä yksittäisiin paranormaaleihin ilmiöihin keskittyviä jaksoja (ns. hirviöjaksot). Ensimmäisellä kaudella jätetään vielä tuo suurempi pääjuoni (Yhdysvaltojen valtion suuri salaliitto) vähän taustalle ja sen sijaan keskitytään mutanttien jahtaamisiin, kummittelujen estämiseen ja UFO:jen bongailuun.Carterin luoma sarja oli alusta alkaen jotain uutta ja mullistavaa, mutta ensimmäisessä kaudessa on mukana vielä paljon alkukankeutta, mikä johtuu osittain käsikirjoitusten vaihtelevasta laadusta ja aika minimissä olleesta budjetista. Sarjan tärkeistä käsikirjoittajista ei ollut mukana kuin tietenkin itse Carter, legendaarinen käsikirjoittajapari Glen Morgan & James Wong sekä epätasainen mutta parhaimmillaan loistava, pääasiassa hirviöjaksoihin keskittynyt Howard Gordon (työskenteli tällä kaudella yleensä käsikirjoittajaparinsa Alex Gansan kanssa). Kukaan heistä ei ole vielä parhaassa terässään, ei varsinkaan Gordon. Carterilla on muutama onnistuminen, vastapainonaan pari aikamoista munausta. Morgan & Wong sen sijaan porskuttavat aika kunniakkaasti tällä ensimmäisellä kaudella. He kehittivät yhdessä Carterin kanssa eniten sarjaa ensimmäisellä kaudella, loivat muutaman tärkeän hahmon (mm. nörttikopla Lone Gunmen ja agenttien pomona toimiva Walter Skinner) ja keksivät jo hieman mytologiaakin. Ohjaus ei ole vielä parhaassa terässä, mikä johtuu ensinnäkin aika heikosta budjetista, mutta osa ohjaajista saa kuitenkin aikaan vakuuttavaakin jälkeä. Esimerkiksi David Nutter onnistuu saamaan hienon tunnelman aikaan ja sarjan näyttämään hyvältä ilman suuria rahamääriä. Esimerkiksi ensimmäisen kauden ehdottomat jalokivet Ice ja Beyond the Sea ovat hänen ohjaamiaan.Jaksojen taso on ensimmäisellä kaudella todella vaihteleva. Kuitenkaan todella loistavia jaksoja on mukana vain vähän, mutta ihan surkeita esityksiäkään ei ole kovin montaa eksynyt joukkoon. Kausi alkaa lupaavasti lumoavalla pilottijaksolla, joka ei kuitenkaan vielä täysin näytä kuinka mahtava show X-Filesista lopulta tulee. Siinä on kuitenkin kaikki ainekset siihen, että katsoja saadaan koukkuun. Vaikka näyttelijät David Duchovny ja Gillian Anderson eivät vielä vuonna 1993 olleet kovin taitavia näyttelijöitä, heillä oli jotain, joka vähän korvasi puuttuvia näyttelijänlahjoja. Se ""jotain"" on tietenkin kemia. He pelasivat täydellisesti yhteen, heidän keskustelunsa tuntuivat aidoilta ja yhteiset kohtaukset toimivat vaivattomasti. Tämä on ehdottomasti yksi sarjan kantavista voimista. Kuitenkin kummatkin kehittyivät sarjan aikana ja molemmat ovat tällä hetkellä sekä arvostettuja että loistavia näyttelijöitä. Toisaalta näyttelijöiden heikkoudet nousivat tässä sarjassa heidän vahvuuksiksi. Kun Andersonilla on sarjan alussa näyttelemisessä pientä epävarmuutta ja pientä uskottavuuden puutetta, niin se kuitenkin sopii Scullylle. Onhan hänen roolihahmonsa kuitenkin sen verran epäilevää sorttia, että pieni epävarmuus vain tukee epäilyn tunnetta. Sen sijaan Duchovnyn välillä lähes zombiemaiselle tasolle vaipuva vaeltelu, poissaolevuus, pieni konemaisuus ja suusta syljetty mutina tuovat Mulderille juuri tarvittavan lakonisuuden. Onhan hän nähnyt esim. kun sisko kaapataan avaruusalukseen. Kun on nähnyt sen verran selittämätöntä ja kokenut kaikenlaisten mutanttien läsnäolon, niin lopulta varmaan päästään Duchovnyn ruumiillistammaan vähän höhlään tilaan, mutta se sopii Mulderille kuin ruoka lautaselle.Näyttelijöiden kemian lisäksi pilotissa on tarttuva tunnelma, jota ruokkii tapahtumapaikkana oleva mystinen pikkukaupunki, jossa on paljon piilotettuja salaisuuksia. Scullyn ja Mulderin lisäksi ensimmäisessä jaksossa muista tärkeistä hahmoista mukana on vain legendaarinen Tupakkamies. Lopulta sarjan jonkinlaiseksi pääpahikseksi muodostuva Tupakkamies on ensimmäisellä kaudella kuitenkin vain pienessä osassa, eikä katsoja voi vielä aavistaa kuinka tärkeä hahmo on lopulta kyseessä. William B. Davis esittää Tupakkamiestä ja tekee sen kunnialla. Ensimmäinen jakso on kaikin puolin toimivaa kamaa, mutta siinä ei kuitenkaan kuulla vielä klassista tunnaria, joka tulee mukaan vasta toisessa jaksossa. Mark Snow'n luoman tunnarin lisäksi myös herra Snow ansaitsee tekemästään työstä sarjan musiikkien parissa paljon kiitosta, sillä musiikit ovat aina onnistuneet Filuissa pitämään tunnelmaa kivasti yllä.Puhtaita mytologiajaksoja on ensimmäisellä kaudella vähän, mutta juuri ensimmäisellä kaudella pienet mytologiavivahteet ovat todella mielenkiintoisia ja herkullista katsottavaa. Kaksi ensimmäistä jaksoa ovat molemmat tällaisia light-mytologiaepisodeja. Ehkäpä toisen jakson, Deep Throat, voisi jo mieltääkin jonkinlaiseksi mytologian aluksi. Siinä esitellään nimittäin Mulderin ensimmäinen tiedonantaja Deep Throat. Jerry Hardin tulkitsee varmuudella ja iän tuomalla karismalla valtion temppuihin kyllästynyttä miestä, joka luottaa Mulderin palavaan haluun löytää totuus. Jaksossa nähdään myös nuori Seth Green hauskassa sivuosassa Mulderia auttavana pössyttelijänä.Howard Gordonin ja Alex Gansan puolimytologiset kynäilyt Conduit ja Fallen Angel ovat varsin keskinkertaista kamaa, joissa kummassakin on vähän ongelmaa tarinan löyhyyden kanssa. Kelpo viihdettä kuitenkin. Ihmiskokeita sivuava Eve on sen sijaan eräs ensimmäisen kauden parhaista jaksoista, vaikka onkin jakanut mielipiteet raa'asti kahtia. Deep Throat on jälleen vakuuttava antaessaan jälleen Mulderille tietoa valtion kieroiluista. Tunnelma on sopivan synkkä ja ihmiskloonien näyttelijät (nuorten tyttöjen ja vanhempien naisten) ovat jollain tavalla sopivan karmivia tähän tarinaan. Harmi vain, että myöhemmässä mytologiassa tämä osa sitten unohdettiin. Puhdasta loistokkuutta tarjoaa myös E.B.E. -ufoilu, joka on parivaljakon Morgan & Wong mestarillista jälkeä. Siinä alkaa olla jo sitä vainoharhaisuutta ja pelinappulana olon tuntua kuin myöhempien kausien mytologiajaksoissa. Koko potin räjäyttää kuitenkin vasta kauden viimeinen jakso The Erlenmeyer Flask, jossa on hyytävä tunnelma, vauhdikas kerronta, mielenkiintoisia salaisuuksia paljastuu ja kuitenkin ollaan omalla tavallaan vasta lähtökuopissa. Tässä jaksossa ensimmäistä kertaa vasta konkretisoituu valtion pahat suunnitelmat ja piilotetut UFO-yhteydet. Carter todistaa osaavansa parhaiten kirjoittaa juuri näitä mytologiajaksoja ja varsinkin kausien finaaleissa hän tyhjentää ideavarastonsa parhaat osat. Tästä on hyvä jatkaa seuraavaan kauteen.Muista jaksoista pitää mainita kauden alkupuolella nähtävä Squeeze ja loppupuolella nähtävä jatko-osa Tooms, joissa seikkailee eräs sarjan legendaarisimmista pahiksista, Eugene Tooms (Doug Hutchison). Tämä painajaismainen mutantti osaa puristautua ja venyä pieneen tilaan pystyen siten murtautumaan kotiin kuin kotiin. Tooms on filupahisten aatelisia ja Hutchisonin roolisuoritus on täydellisyydessään juuri sopivan kammottava. Myös pieneen tilaan suljetut The Thing -tribuutti Ice ja ötökkäinvaasiosta kertova Darkness Falls ovat kauden tunnelmallisimpia ja kauhuelokuvamaisimpia jaksoja. Ne luottavat juuri tunnelmaan eikä mihinkään kikkailuun. Jo mainitsemani Beyond the Sea kuuluu koko kauden parhaimmistoon, mutta ei häviä vertailussa myöhempien kausien jaksojenkaan kanssa. Brad Dourif tulkitsee tässä jaksossa hienosti henkimaailmassa käppäilevää sarjamurhaajaa. Todella cool pahis tavataan sen sijaan jaksossa Fire, joka on niin toimiva kuin hirviöjakson kuuluu ollakin. Siinä on mielenkiintoinen paranormaali-ilmiö/mutantti, pienimuotoinen kissa ja hiiri -leikki sekä sopiva määrä vauhtia, jännitystä, hahmokehitystä ja vauhtia.Kaiken kaikkiaan ensimmäinen kausi on kelpo viihdettä, mutta ei vielä ihan sitä, mitä muutamat seuraavat kaudet. Yksi syy on jaksojen aika radikaali erillisyys, kunnon jatkumoa ei ole saatu vielä aikaan, johtuen siitä, ettei sitä mytologiaa ole vielä ehditty luomaan. Kaikenlainen jatkumo onkin aina ollut X-Filesin heikoimpia puolia, eikä siinä olla koskaan täysin onnistuttu. Myöhemmillä kausilla sitä on kuitenkin vähän enemmän mukana, onneksi. Myöhemminkin hirviöjaksoissa unohdettiin kuitenkin sarjan mytologia täysin ja juonijatkuvuudessa kävi usein mokia, niin että jotkut asiat selitettiin monella eri tavalla ja tuli pieniä ristiriitoja. Toisaalta ensimmäisessä kaudessa jaksojen erillisyys tuo sitä vanhojen kauhusarjojen tunnetta, mitä Carter on X-Filesilla osittain hakenutkin. Juuri öiseen aikaan tuleva sarja, joka tarjoaa yhden karmivan tarinan tyyliin Kolchak (jota Carter käytti sarjan suurimpana esikuvana), Hämärän rajamailla ja Äärirajoilla. Muutama osa saakin ihan mukavan karmivia väreitä katsojassa aikaan ja osa katsojista pitää juuri tästä X-Filesin puolesta. Kuitenkin ensimmäisen kauden jaksoissa onnistutaan kehittelemään hahmoja ihan kiitettävästi, varsinkin pääparivaljakkoa, sillä muita hahmoja ei tuoda vielä sen enempää esille. Myöhemmin sarjaan tuli jaksoja, jotka tukeutuivat suoraan komediaan, mutta ensimmäisellä kaudella niitä ei ole mukana. Kuitenkin yliluonnollisissa ilmiöissä on aina pieni koominen vire ja varsinkin Duchvony heittää välillä muutaman hyvä läpän aiheesta, mikä aina piristää kivasti tunnelmaa.Toinen syy, joka tiputtaa ensimmäisen kauden pisteitä, on muutama täysin surkea esitys jaksojen osalta. Carterin epäonnistumisiin lukeutuu jakso The Jersey Devil, joka on monelle fanille esimerkki huonosta Filu-jaksosta. Jakso yhdistää urbaanilegendaa, bigfoot-tyyppisen ""hirviön"" ja täyttä camp-henkeä. Sitten on myös toinen Carterin kynäilemä jakso, Space, josta ei voi puhua edes hyvänä päivänä mitään hyvää. Se on minun henkilökohtainen inhokkini, jonka hyppään aina tulevilla uusintakierroksilla yli. Carter on siinä selvästi yrittänyt tehdä jotain suurempaa jaksoa, mutta epäonnistuu tavoitteissaan täysin. Avaruuteen sijoittuva UFO-jakso on hyvä idea, mutta kun pelastusoperaatiota joudutaan pääosin kuvaamaan maan tapahtumien kautta, mikä on varmaankin rahallinen syy, niin homma muuttuu tylsäksi puhuvien päiden jorinaksi. Lopputuloksena on todella pahaa skeidaa, joka tuhoaa hyvin ensimmäisen kauden mainetta. Hirveä tuotos, joka aiheuttaa painajaisunia, ei pelottavuutensa vuoksi, vaan noin 40 minuuttia kestävän tylsyyden takia, eikä sitä halua kokea enää uudestaan. Myös Ghost in the Machine, tietokonemaailmaan sijoittuva sci-fistely, on pahasti vanhentunutta tavaraa ja sen vuoksi pahuksen tylsää katseltavaa.Epätasaisuudesta, pienestä alkukankeisuudesta ja ensimmäisen kauden tyypillisistä vaikeuksista huolimatta X-Filesin ensimmäinen kausi on katsastamisen arvoinen tapaus. Jo sen takia, että voi katsoa myöhemmät loistavat kaudet. Toisesta kaudesta viidenteen sarjan taso pysyi uskomattoman korkealla. Siitä tasosta antaa pientä esimakua nämä ensimmäisen kauden parhaimmat jaksot. Yön pimeimpinä tunteina nämä mutanttien pyydystysretket, matojen hyökkäykset, hyönteisten pottuilu, kummitusten huhuilut, valtion jallitukset, avaruusolioiden häröilyt, reinkarnaation kokeneet sielut, ihmissuden ulinat ja seonneet ikiaikaiset tietokoneet ovat omiaan luomaan säikyttelyn ilmapiiriä. Ensimmäinen kausi on vasta alkua, mutta kun X-Files pääsee vauhtiin, niin jarrupoljinta ei käytetä vähään aikaan. Carterilla kesti kuitenkin ennen kuin kaasupoljin löytyi.","Kaiken kaikkiaan ensimmäinen kausi on kelpo viihdettä, mutta ei vielä ihan sitä, mitä muutamat seuraavat kaudet."
870,80.0,"The X-Filesin ensimmäinen kausi pääsi vasta kunnolla vauhtiin ihan viimeisessä jaksossa, kun nähtiin ensimmäinen puhdasverinen mytologiajakso The Erlenmeyer Flask. Toinen kausi jatkaa tuota samaa vauhtia eikä ihan heti paina jarrupoljinta. Toinen kausi pyyhkii alkukankeuden tomut jaloistaan ja porskuttaa kunnianhimoisesti jaksosta toiseen. Tekijöillä on kuitenkin vielä harjoiteltavaa, vaikka muutama mestariteosta muistuttava jakso onkin saatu haalittua 25 jakson pakettiin mukaan. Toisen tuotantokauden pahin heikkous on hurja epätasaisuus. Kun mytologiajaksot ovat todella päräyttäviä, juonijatkuvuutta on normaalia enemmän ja mytologiaa on ujutettu useampaankin jaksoon, niin vastapainoksi tämän tuotantokauden yksittäiset hirviötarinat ovat huonoimmillaan lähes koko sarjan surkeinta antia.Käsikirjoituspuolella koetaan suuria vahvistuksia ja muutoksia. Ensimmäisellä kaudella käsikirjoittaja Chris Carter väsäsi monet jaksoista itse ja muina vakiokäsikirjoittajina toimivat Howard Gordon sekä käsikirjoittajapari Glen Morgan & James Wong. Morgan & Wong vastasivat ensimmäisen kauden laadukkaimmista hetkistä ja he jatkavat myös toisella kaudella, mutta eivät saa yhtä tasaista jälkeä aikaiseksi. He jättivät sarjan hetkeksi toisen kauden puolessa välissä, koska he keskittyivät toisiin projekteihinsa. Gordon kirjoittaa tällä kaudella enemmän tarinoitaan yksin keskittyen erillisjaksoihin parantaen huimasti jaksojensa tasoa. Hänen jaksonsa ottavat yleensä käsittelyyn jonkun tietyn yliluonnollisen aiheen tai tapahtuman ja yrittää tehdä siitä kattavan esittelyn. Carter on Carter, sarjan merkittävin henkilö ehdottomasti, mutta hänen käsikirjoituksensa vaihtelevat loistavista vähän heikompiin. Tällä kaudella hän ei ole kuitenkaan väsännyt mitään Spacen kaltaisia hirvityksiä, vaan on antanut tilaa muillekin kirjoittajille epäonnistua. Sarjan kannalta tärkeitä käsikirjoittajia on tullut toisella kaudella mukaan Frank Spotnitz ja Vince Gilligan, jotka vakuuttavat jo ensimmäisillä jaksoillaan. Muut käsikirjoittajat ovat pääasiassa vierailijoita, mutta kauden loppupuolella nähdään Darin Morganin (Glen Morganin veli) ensimmäinen yksin käsikirjoittama jakso, joka on ensimmäinen komediallinen filujakso. Myöhemmin komediasta tuli sarjan sisällä pienoinen trendi, joka meinasi luisua myöhemmillä kausilla vähän vaaralliseenkin suuntaan. Pienenä annoksina ne kuitenkin toimivat, varsinkin jos käsikirjoituksesta vastaa Morganin kaltainen ideanikkari. Eli eli, ainut tärkeä käsikirjoittaja, joka ei tällä kaudella ole vielä mukana, on John Shiban, joka pääsi kirjoittamaan jaksojaan vasta kolmannella kaudella. Mainittakoon vielä, että David Duchovny on saanut myös pariin jaksoon käsikirjoittajakrediitin, koska hänellä on ollut näköjään hyviä ideoita sarjaa varten. Hän jatkoi myöhemmillä kausilla käsikirjoittajauraansa enemmän ja pääsi lopulta kokeilemaan myös ohjaajan taitojaan.Kausi alkaa suorastaan loistavasti ja koukuttavasti Morgan & Wong -parivaljakon teoksella Little Green Men, joka jatkaa suoraan ensimmäisen kauden juonipätkistä. Mulder ja Scully joutuvat työskentelemään erikseen, kun X-arkistot ovat suljettu. Heidän pomo Skinner on yhä salaperäisen Tupakkamiehen tarkkailussa ja Mulder sekä tajuaa että pelkää olevansa Yhdysvaltojen salaliiton ytimessä, ehdottomasti vaarallisella alueella. UFO-töristys starttaa kauden kunnialla käyntiin tuoden seuraavaksi ehkäpä parhaimman hirviöjakson, The Host, ruutuun. Carterin kynäilemä vesiötökkäkauhupätkä on herkullisesti tehty pläjäys, jonka jälkeen ihan kelpo Blood tuntuu aika väsähtäneeltä. Mytologiaviitteitä sisältävä Sleepless todistaa Gordonin osaavan kirjoittaa hyviäkin käsiksiä ja tuo mukanaan Mulderille uuden neuvonantajan, Mr. X:n, sekä uuden työparin, Krycekin, vähäksi aikaa.Kauden alkupuoli on hyvin Mulder-painoitteinen johtuen Gillian Andersonin raskaudesta, joka teetti käsikirjoittajille töitä. Anderson piti siis saada vähäksi aikaa sarjasta ulos, milloin parhaimmaksi ideaksi havaittiin Scullyn joutuvan avaruusolioiden kaappaamaksi. Myöhemmin ajateltuna Andersonin raskaus oli suorastaan onnenpotku sarjalle, sillä se käynnisti kunnolla Filujen mytologian. Ensimmäisellä kaudella vasta harjoiteltiin ja väsäiltiin pääasiassa erillistarinoita, mutta toisella kaudella polkaistaan pääjuoni sen verran kovaa käyntiin, että heikoimpia hirvittää. Jaksopari Duane Barry ja Ascension aloittaa tämän hienon juonikuvion. Tiivistunnelmaisena panttivankidraamana alkava juoni pitää sisällään paljon käänteitä ja johtaa lopulta X-arkistojen avaamiseen. Jakso 3 sisältyy X-Filesin historian huonoimpiin jaksoihin ollen hirvittävää kuraa. Siinä Mulder seikkailee yksin eeppisessä vampyyritarinassa. Mahtipontinen jakso yrittää olla jotain suurta lässähtäen kuitenkin täydelliseksi pannukakuksi. Ei uskoisi, että jakson käsikirjoituksesta vastaa osittain käsikirjoittajapari Glen Morgan & James Wong, sillä he päättävät Scullyn kaappausjuonen henkilöpainoitteiseen draamaan One Breath, joka puolestaan edustaa Filuja lähes täydellisimmillään.Tässä vaiheessa Mulder ja Scully ovat taas yhteisissä tehtävissä. Erillisissä hirviöjaksoissa on harvinaista, että muihin sarjan tapahtumiin viitattaisiin ja saataisiin juoneen kunnon jatkuvuutta, mutta jaksossa Firewalker kuitenkin mainitsee juuri sattuneesta tapahtumasarjasta ja jatkuu lähes suoraan viime aikojen tapahtumista. Muuten jakso onkin aika tylsä tulivuoriseikkailu, jossa yritetään tuoda suljetun tilan kauhua keskivertoa huonommin. Tästä eteenpäin kautta jatkuvuus ei kuitenkaan enää ole välttämättä niin kovassa huudossa, mutta kauden alkupuoli kulkee hyvin jouhevasti ja sulavasti eteenpäin, mikä on hyvin miellyttävää muistellessa myöhempien kausien pientä hajanaisuutta. Seuraavaksi on vuorossa Carterin kynäilemä puolimytologiaepisodi Red Museum, joka on katsojaa sopivasti jallittava pätkä. Ollaan vastausten äärellä, mutta lopulta ei paljastetakaan juuri mitään. Hienoa filuilua siis. Sen jälkeen Excelsius Dei vie katsojat kummittelevaan vanhainkotiin haukottelemaan, minkä jälkeen Aubrey piristää tunnelmallisella sarjamurhaajamysteerillä. Aubrey on tyypillinen esimerkki hyvästä ""hirviötarinasta"". Pieni yliluonnollinen mauste, kutkuttava mysteeri ja hieman roskaisen kauhuelokuvan tuntu.Irressistible on minulle hyvin rakas jakso, sillä ilman sitä Carter olisi tuskin saanut kipinää toiseen lempilapseensa Millenniumiin, joka on allekirjoittaneen suosikkisarjoja. Jakso on siitä erikoinen, että siinä ei ole mitään yliluonnollista, vaan agenttikaksikko saa jahdattavakseen naisia listivän sarjamurhaajan. Jakso on yksi sarjan synkimmistä sekä sairaimmista ja karmivuutta tehostaa pahiksena nähtävän Nick Chinlundin kylmäävä roolisuoritus. Sarjamurhaaja Donnie Pfasfer palasi sarjaan mukaan seitsemännellä kaudella toisessa omassa jaksossaan, mutta siitä sitten enemmän, jos sen kauden joskus vielä arvostelen. Die Hand die verletzt on hieman uskonnollisia sävyjä omaava jakso, joka toimii Morganin ja Wongin tyylikkäänä ""jäähyväisjaksona"". Kaksikko teki kuitenkin comebackin Filuihin neljännellä kaudella, kun heidän oma sarjansa Avaruus 2063 (Space: Above and Beyond, 1995-1996) ei ottanut oikein tuulta alleen. Sitä seuraava jakso Fresh Bones on tyypillinen Howard Gordonin hirviötarina, joka esittelee jonkun yliluonnollisen ilmiön perinpohjaisesti. Voodoo toimii innokkeena jaksossa Fresh Bones, joka on ihan keskitason hubaa.Jaksopari Colony ja End Game on herkkua sarjan mytologiasta diggaaville. Kun alkukaudella startattiin käyntiin valtion salaisuudet kunnolla, niin nyt heitetään klooneilla, ihmiskokeilla ja salaperäisen syndikaatin avaruusolioapureilla lisää vettä kiukaalle. Huhhuh, onpa hurjaa menoa. Loistavien jaksojen jälkeen nähdään jotain älyttömän typerää, nimittäin eläintarhan asukkaiden joutumisia alienkaappausten uhreiksi. Mitäh? Sitten kuvioissa hengailee vielä joku amatöörinäyttelijä gorillapuvussa ja katsoja katselee ahkerammin kelloa kuin jakson tapahtumia. Kyseessä on siis Fearful Symmetry. Eipä sitä seuraava jaksokaan Død Kalm mitään erikoisia tarjoa. Sen sijaan sarjan ensimmäinen huumorijakso ja käsikirjoittajavirtuoosi Darin Morganin oma kynäily Humbug tarjoaa hyvät naurut ja hienon jakson. Sillä onhan yliluonnolliset tapahtumat aika hyvä aihe repiä irti naurua, joten Morgan päätti tehdä lähes parodisen sirkusfriikkihupailun. Morgan toi huumorijaksot X-Filesiin ja niitä on ensimmäisellä viidellä seasonilla noin pari per kausi. Se on juuri sopiva määrä, mutta kuudennella kaudella niistä innostuttiin liikaakin ja ne olivat mukana kaivamassa sarjalle hautapaikkaa. Kuitenkin alkuun ne toivat tuoreuden tunnetta sopivina annoksina muutenkin aikanaan uutta tuoneeseen televisiosarjaan.Calusari on viihdyttävä mutta aika tyypillinen haamutarina kaikkine typeryyksineen, mutta sen jälkeen tulevat kauden neljä viimeistä jaksoa ovat hurja loppupyristys. Howard Gordonin ja Carterin kirjoittama F. Emasculati on varsin viihdyttävä pandemian uhkaa lietsova jännitysnäytelmä, johon oman lisänsä tuovat pienet mytologiaviittaukset (sekä viime aikojen tapahtumat). Sarjan parhaimpiin käsikirjoittajiin lukeutuva Vince Gilligan tekee näppärän aloituksen Soft Lightilla, joka on varsin toimiva ja mielenkiintoinen esitys. Sarjassa on yleensä tarjolla myös tieteellistä selitystä, mutta tappava varjo ei välttämättä ole oikein uskottava, vaikka se ei tietenkään jakson viihdearvoa vähennä. Frank Spotnitz kirjoitteli harvoin yksin jaksoja, mutta kun kirjoitti, niin ne olivat lähes poikkeuksetta hyviä. Our Town edustaa filujen synkintä puolta esittämällä varsin hurjan kannibaaliseikkailun. Tuppukylä on hyvä paikka luoda kauhua ja lopputulos on kaikessa karmivassa yököttävyydessään lähes erinomainen. Kauden päättävä Anisazi aloittaa yhden mytologiatrilogiaputken ja jättää kauden loppuun X-Files-tyyliin jännittävän cliffhangerin. Näistä tunnelmista on hyvä jatkaa seuraavaan kauteen.X-Filesin toinen tuotantokausi on epätasaisuudestaan huolimatta varsin loistava tapaus ja huimaa parannusta ensimmäiseen kauteen. Jaksojen tason ailahtelu kuitenkin tiputtaa vähän pisteitä. Näyttelijäpuolellakin on parannusta ja pääkaksikon kemia toimii taas täydellisesti. David Duchovny on vieläkin aika pökkelö, mutta se sopii juuri tällaiseen sarjaan. Gillian Anderson sen sijaan on aika paljon kehittynyt näyttelijänä ja tekee varsin ammattitasoista esitystä jaksosta toiseen. Tällä kaudella isompaan rooliin pääsee Mitch Pileggi FBI:n apulaisjohtaja Walter Skinnerinä, joka on sekä roolisuorituksena että hahmona sarjan parhaimpia. Myös William B. Davis saa Tupakkamiehenä edeltävään kauteen verrattuna enemmän ruutuaikaa ja sehän passaa, sillä kyseessä on kuitenkin yksi televisiohistorian cooleimmista pahiksista. Muut kauden esittelemät tärkeät hahmot, Alex Krycek ja Mr. X, ovat kummatkin kiehtovia hahmoja, varsinkin jälkimmäinen. Nicholas Lea sopii hyvin hyvän ja pahan rajamailla kulkevan Krycekin rooliin ja Steven Williams saa oikein herkutella salaperäisen tiedonantajan roolissa, vaikka Jerry Hardinin ruumiillistamaa Deep Throatia onkin vähän ikävä. Vierailuroolit vaihtelevat tasoltaan laidasta laitaan, mutta heidän joukosta on kiva bongailla tuttuja naamoja. Mitään special guest stareja ei nähdä, mutta vielä noihin aikoihin (1994-1995) tuntemattomia tulevia tuttavuuksia tai entisiä lupauksia on mukana useampia. Toisella kaudella nähdään ainakin CCH Pounder, Tony Shalhoub, Terry O'Quinn, John Savage ja Daniel Benzali.","X-Filesin tunnelmassa, synkkyydessä ja halussa selvittää totuus on jotain iskevää."
871,90.0,"X-Filesin jaksojen taso heitteli joka esityskaudella laidasta laitaan sen yhdeksänvuotisen elämän aikana. Kuitenkin kolmannella kaudella nähtiin selkeästi monipuolisin ja lähes kaikin tavoin laadukkain jaksokokoelma, jossa suurin osa sekä mytologiajaksoista että yksittäisistä tarinoista ovat erinomaisia.Kausi lähtee käyntiin kolmiosaisen mytologiajakson kahdella viimeisellä osalla The Blessing Way ja Paper Clip, joiden aikana FBI-agentit Fox Mulder (David Duchovny) ja Dana Scully (Gillian Anderson) joutuvat useasti hengenvaaraan heidän yrittäessään pelastaa hallituksen käsistä digitaalinauhaa, joka voisi sisältää vastaukset kaikkiin heidän kohtaamiinsa mysteereihin. Tämä kyseinen mytologiakeitos on kenties koko sarjan legendaarisin. Muitakin mielenkiintoisia jatkokertomuksia löytyy: Nisei/731, jossa Mulder selvittää aitona pitämänsä avaruusolion ruumiinavausvideon taustaa, sekä Piper Maru/Apocrypha, jossa nähdään ensimmäisen kerran mystinen musta öljy.3. kausi on myös X-Files -tasolla todellista yksittäisjaksojen juhlaa, ja jopa useat perustäyttötarinatkin ovat erittäin hyviä. D.P.O.:ssa nykyiset supertähdet Giovanni Ribisi ja Jack Black vetävät loistoroolit vetelehtivinä nuorina, joista toisella on varsin erikoiset voimat henkisesti. Mukana on myös lopputulokseen saakka otteessaan pitävä vankilajakso The List, Robert Modellin psykopaattihahmon esittelevä Pusher, perinteisen järvihirviötarun sisältävä Quagmire sekä muita henkilökohtaisia suosikkejani. Luvassa on lisäksi todellisia helmiä, koko sarjan muistettavimpia huumoripainotteisia jaksoja. Kuolemia ennustavasta miehestä kertova Clyde Bruckman’s Final Repose on yksi näistä, ja siitä voi kiittää vain ja ainoastaan pari vuotta sitten menehtynyttä Peter Boylea, joka osaa roolissaan olla yhtä aikaa hauska että traaginen. War of the Coprophagesissa myös nauretaan ja pohditaan siinä sivussa syvällisempiä, kun kokonainen kaupunki sekoaa torakkahyökkäyksien takia. Eikä voi unohtaa Jose Chung’s ’From Outer Spacea’, jossa Scully kertaa ufosieppaustarinan monisyisiä tapahtumia ja useat eri näkökulmat kohtaavat hykerryttävällä tavalla.Mulderin ja Scullyn välinen suhde ja heidän luottamuksensa kasvaa yhä vahvemmaksi kolmannella kaudella, heidän kohdatessaan työssään tähän asti pahimmat haasteensa. Apulaisjohtaja Skinnerin (Mitch Pileggi) hahmo pääsee nyt paremmin kehittymään, ja katsojalle selviää myös, onko hän lopulta Mulderin ja Scullyn liittolainen vai vihollinen. Muutkin vahvat hahmot, mm. Alex Krycek (Nicholas Lea) ja Syöpämies (William B. Davis) tulevat yhä tiiviimmin mukaan juoneen ja tuovat tapahtumiin aikaisempaa enemmän ulottuvuuksia. Kaudella nähdään myös sarjan pääjuonen syventyessä loistavia dramaattisia yhteenottoja useiden hahmokavalkadin jäsenten välillä riippumatta siitä, ovatko he sitten ”hyvisten” tai ”pahisten” puolella.",Tällä esityskaudella X-Files takasi supersuosionsa jatkumisen.
872,90.0,"Salatut Elämät (eli Salkkarit) on kenties Suomen suosituin draamasarja, jota alettiin näyttää TV:ssä vuonna 1999.Salkkareissa seurataan Pihjalakadun asukkaiden arkea. Juoneen mahtuu ihmissuhdeasioita, kidnappauksia, murhia ja kaikkea, mitä kuvitella saattaa. Salkkarit sisältää myös paljon erikoisia ja vähemmän erikoisia juonenkäänteitä. Siksi siitä ei kannata jättää yhtään jaksoa väliin, jos haluaa pysyä kärryillä. Näyttelijät suoriutuvat kiitettävän hyvin hommastaan. Salkkareissa Seppo Taalasmaa (Jarmo Koski) ja Ismo Laitela (Esko Kovero) saavat lausua hauskoja repliikkejä alituiseen.Salatut Elämät onnistuu sekoittamaan hyvin draamaa, komediaa ja ehkä jopa hieman jännitystäkin. Ja vaikka Salkkareitten taso laskee koko ajan, on se silti kelpo draamasarja, jota täytyy tapittaa aina kuin mahdollista.","Salatut Elämät onnistuu sekoittamaan hyvin draamaa, komediaa ja ehkä jopa hieman jännitystäkin."
873,100.0,"Salatut elämät jakaa mielipiteitä laidasta laitaan. Jotkut vihaavat sarjaa henkeen ja vereen, jotkut seuraavat sitä aktiivisesti ja eläytyvät meininkiin täysin. Itse kuulun tähän jälkimmäiseen kastiin.Sarjan laatu vuosien varrella on laskenut hieman. Alkupuoliskolla sarja oli huomattavasti vakavampaa ja realistisempaa seurattavaa; nuoret käyttivät enemmän alkoholia, kokeilivat huumeita ja tekivät muita rötöksiä. Nykyään sarjassa nostetaan hirveä haloo kun 16-vuotias lukioon suoriva poika kiskaisee mäyräkoiran nassuun. Onhan tuo ihan ymmärrettävää, sillä Salkkareiden suurimmat ystävät mahtavat olla ala-asteikäisistä yläasteikäisiin, eikä kenellekään tahdota antaa vääränlaista kuvaa alkoholin saati muiden päihteiden käytöstä. Realismi on tästä kuitenkin kaukana.Salatuilta elämiltä ei kannata odottaa mitään mikä puhuttelisi ihmisiä. Sarjassa ei ole satiiria (sellaisena olisi varmasti toiminut paremmin), vaan huonoa tilannekomiikkaa enimmäkseen. Pihlajakadun kansalaisten elämää tulee seurattua lähinnä yhdestä syystä: kukapa ei tykkäisi toisten elämää urkkia ja loppujen lopuksi huomata, että itse katsojalla menee jopa paremmin.Muutama oikeasti hauska heppu sarjasta kuitenkin löytyy. Iki-ihana Ismo Laitela (Esko Kovero) ja Seksi-Seppo Taalasmaa (Jarmo Koski) ovat sarjan suola ja heidän kommelluksia on mukava seurata. Toki hyviäkin näyttelijöitä sarjasta löytyy, esimerkkinä Lassea näyttelevä Timo Jurkka, mutta suurin osa tekijätiimiläisistä ovat täysin avuttomia (valaistustenhoitajaa ja kameramiestä myöten). Esimerkkinä tv-historian surkeudesta annettakoon Panun ja Iiriksen kaksoslapset.Erityismaininta sarjan kausi kaudelta huononevalle tunnusbiisille. Vuosi vuodelta biisi muuttuu ilmeisesti kohderyhmän mukana. Nykyään tunnuskipaleessa on hieman amispoppimaisia vaikutteita ja muka-seksikäs naislaulaja. Ennen vanhaan biisi oli kohtuullisen asiallinen, nuorille naisille suunnattu viisu. Jälleen todettakoon, että vanhassa vara parempi.Sarja on täyttä kurasontaa, mutta jokin tästä tekee kaikkien aikojen parhaimman ja helpoiten seurattavimman viihdeohjelman. Annan sarjalle täydet tähdet, sillä jos tätä rakastaa, siitä on muodostunut päivärutiini. Kun kesälomalla jaksoa ei tule, tuntuu, että jotain olennaista päivästä puuttuu.","Sarja on täyttä kurasontaa, mutta jokin tästä tekee kaikkien aikojen parhaimman viihdeohjelman."
874,60.0,"Salkkarit. Tuo ohjelma joka vihastuttaa ja ihastuttaa suomalaisia yhtenevin määrin. Puolustajat pitävät sitä viihdyttävänä ja todenmukaisena kuvauksena suomalaisen yhteiskunnan epäkohdista. Vihaajat pitävät sitä lähinnä ulkomaisena tuontituotteena, typeränä hapatuksena. Miten Suomesta voisi ikinä tehdä minkäänlaista saippuaoopperaa, vieläpä kiinnostavaa sellaista?Itse olen hieman kummankin puolella. Vihaan sarjaa, koska se tuo aina ajan ”muoti-ilmiöt”; anoreksian, huumeriippuvuudet, raskaudet, maahanmuuttajuden ja kaiken sen sellaisen niin kärjistetysti pinnalle. Mitään todenmukaisuutta on turha etsiä. Erilaisista tekijätiimin tekemistä virheistä saa lukea kaikenmaailman keskustelupalstoilta. Esimerkiksi vuoden 2009 kevään päätösjaksossa koko ravintola räjähti tuhannen päreiksi, mutta syksyllä ainoastaan pari tyyppiä kuoli ja muutama tyyppi sai pari hassua naarmua. Eikä tämä ollut edes ensimmäinen virhe jaksossa.Näyttelytyöstä on turha edes mainita. Eniten hilpeyttä ovat allekirjoittaneessa herättäneet Salkkareiden ”superkyttä” Antti Polvijärven näyttelijän eleet ja ilmeet. Surkuhupaisempaa ja säälittävämpää näyttelytyötä saa etsiä oikein kissojen ja koirien kanssa. Myös kaikkien teinien esittäjät ovat hassuja monotonisine ilmeineen ja eleineen. Tuntuu välillä siltä, että näyttelijät ovat kadulta revittyjä (mitä ne hyvin saattavat ollakkin).Mutta, ei huonoa ettei jotain hyvääkin. Salkkarit ovat oikealla mielenlaadulla katsottuna uskomattoman hauskaa viihdettä parin kaverin kanssa katsottuna. On hauskaa jutella sarjan juonista, näyttelijöistä ja kaikesta muustakin sarjaan liittyvästä ja haukkua sarjaa maasta taivaisiin. Ja onhan mukana ollut muutama mielenkiintoinen juonikuvio, joita on oikein jopa kiinnostanut seurata, esimerkiksi veljesten Aaro ja Eero tarinaa, Aki Nikkisen juonitteluja ja … niin.Salkkarit ovat siis tulleet pysyäkseen, siitä ei pääse yli eikä ympäri. Niin kauan kun on katsojia, niin kauan show saa jatkua. Onhan Salkkarit olleet jo yli kymmenen vuoden ajan ylivoimaisesti eniten kahvipöytäkeskusteluissa esiintynyt tv-sarja. Harva ulkomainenkaan tv-sarja on pystynyt siihen. Vaikka Salkkarit ei mikään laadukas sarja olekaan, se on viihdyttävä, provosoiva ja varmasti tunteita herättävä. Se jos mikä on saavutus, varsinkin saippuaoopperalle.","Salkkarit ovat tulleet pysyäkseen, siitä ei pääse yli eikä ympäri."
875,90.0,"Long ago in a distant land, I, Aku, the shape-shifting Master of Darkness, unleashed an unspeakable evil...Näin alkaa Samurai Jackin intro, joka ytimekkäästi kiteyttää sarjan juonen seuraavasti: Muinaisessa Japanissa Samurai Jack käy taisteluun vallanhaluisen ja pahan Aku nimisen olennon kanssa. Taikamiekallaan Jack voittaa Akun, mutta juuri ennen häviötään tämä sinkoaa soturin kauas tulevaisuuteen, jonka Aku on tällä aikaa muokannut mieleisekseen. Jack yrittää epätoivoisesti etsiä keinoa palata takaisin omaan aikaansa, jossa hän voisi tehdä tyhjäksi Akun luoman tulevaisuuden.Tulevaisuuden tellusta asuttavat kaikenkarvaiset hirviöt, mutantit, humanoidit ja robotit, joiden keskellä Jack joutuu luovimaan. Pienoisesta kulttuurishokista toivuttuaan yksinäinen samurai onnistuu tekemään muutaman ystävänkin oudossa maailmassa, jossa Aku kätyreineen jatkuvasti huohottavat niskaan.Sarja onnistuu olemaan vähintäänkin huvittava, vaikka siinä ei varsinaisia vitsejä lauotakkaan. Huumorin luovat lähinnä erikoiset henkilöhahmot ja mielenkiintoiset tilanteet. Tässä löytyy kuitenkin suuri eroja, tunnelman vaihdellessa usein jakso kohtaisesti. Jotkut pätkistä ovat raskaasti toiminta painotteisia, kun taas toiset lähentelevät jo mietoa kauhua. Myös eeppisiä ja jopa surullisia jaksoja löytyy.Ärsyttävät lapsellisuudet on karsittu minimiin, ja ajoittain meno saattaa yltyä liiankin syvälliseksi pilttien mieleen. Joskus suurin osa jaksosta saattaa kulua täysin vailla dialogia, juonen kuitenkin rauhallisesti kulkiessa eteenpäin pelkän kuvan voimin.Taistelukohtaukset ovat nopeita, ja tasoittavat hyvin sarjan muuten hidasta tunnelmaa. Lukuisat eri kuvakulmat ja mieleenpainuvat vastustajat tekevät toiminnasta erittäin onnistunutta. Irtojäseniäkin nähdään runsaasti, Jackin pätkiessä jos jonkin sortin örkkiä katanallaan. Parasta sarjassa kuitenkin on sen visuaalinen ilme, joka jaksaa yllättää joka jaksossa. Nopeat leikkaukset, hidastukset ja tyylitellyt kuvakulmat ovatkin sarjan hienointa antia. Tulevaisuuden maailma on tehty kekseliäästi, ja sen monimuotoisuus ja värikkyys ovat jotain mitä soisi nähtävän useamminkin.Miljöö ei koostu pelkästään valtavista futuristisista kaupungeista, vaan myös suureksi osaksi koskemattomista ja eksoottisista ympäristöistä. Ilman  robo-pahisten (pakollista) väliintuloa saattaa kokonaan unohtaa mihin aikaan tarina sijoittuu. Sarja lainaa kekseliäästi vaikutteita monista historillisista kulttuureista ja ilmiöistä. Esimerkkeinä vaikka arabimaailma tai villi länsi tulevaisuuden tyyliin. Monista jaksoista on myös löydettävissä viitteitä, muihin sarjoihin, elokuviin tai alakulttuureihin.Sarja säilyttää laadukkaan tasonsa neljän tuotantokautensa aikana, ja oikeastaan paranee hieman loppua kohti. Ei tarvitse ihmetellä miksi Samurai Jack on napsinut Emmy-palkintoja, sillä Jokainen jakso itsessään on pieni mestariteos. ","Hauska, kekseliäs ja visuaalisesti upea."
876,80.0,"En yleensä arvostele mielelläni televisiosarjoja, koska itsellä harvoin riittää aikaa kokonaisten kymmeniä tunteja kestävien tuotantokausien katsomiseen. Kun joskus erehdyn jonkin katsomaan ja jopa arvostelemaankin, on kyseessä oltava todella poikkeuksellinen sarja. Veikeästi nimetty Samurai Pizza Cats on juuri sitä. Hauskan nimen takaa paljastuu jälleen kerran taatun japanilainen luova hullu nerous, mutta tällä kertaa hybridisoituna Megamanin robotteihin, Power Rangersin vauhtimeininkiin ja TMNT:n rentoon kieli poskessa -asenteeseen. Samurai Pizza Cats on vähän kuin kaikkien edellisten parodiaa ja enemmän. Sarjan tapahtumat sijoittuvat antropomorfisten robottieläinten asuttamaan Shogunin hallitsemaa feodaaliajan Japania muistuttavaan maailmaan. Päähenkilöitä sarjassa ovat vallanhimoisen pääministeriketun johtamia pahoja ninjoja vastaan taistelevat samuraipizzakissat, jotka pyörittävät supersankarimeiningin ulkopuolella kissapitseriaa. Jaksoja tässä on kaikkiaan 52-54 ja meno parhaimmillaan niin mielikuvituksellista, ettei tämän käänteitä pysty normaalisti ollenkaan etukäteen ennustamaan. Järkeä koko ninjatouhussa on mukana vain harvoin – ja hyvä niin.Samurai Pizza Catsin tyylilajia pohtiessa ensiksi mieleen tulee lähinnä puhdas farssi; tässä sarjassa mikään ei lähtökohtaisesti ole pyhää vaan läppää jauhetaan likimain joka tilanteessa ja aivan kaikesta. Yksi perinteinen jaksosta toiseen toistuva läppä on pahiksen ristiinpukeutuminen ja lievästi sanottuna ”homohtava” olemus. Tyypillisesti tämän huumori kuitenkin pyörii tavalla tai toisella perinteisen lapsekkaan slapstickin ympärillä, mutta kyseessä onkin lähtökohtaisesti lapsille suunnattu sarja, joten siitä tuskin viitsii hernettä nenään vetäistäkään. Ainakin se on viatonta ja hauskaa.Koko homman yleiseen perusvitsiin kuuluu, että hahmot itse tietävät olevansa olevansa piirrossarjaa ja neljättä seinää rikotaan tarkoituksella vähintään kerran jokaisessa episodissa, jos nyt ei varsinaisesti päähenkilöiden itsensä toimesta, niin kertojana toimivan vanhan vuohen ainakin. Vanhan liiton toiminta-animeiden perinteitä kunnioittaen tässäkin nähdään joka jaksossa kunnon valoshown ja Kenji Kawain tajuttoman tarttuvan kasarijumputuksen säestämä muodonmuutosmontaasi, jossa samuraipizzakissoista tulee samuraipizzakissoja. Samuraipizzakissat ovat siis naamioituneet siviilissäkin vain samuraipizzakissoiksi eikä kukaan luonnollisesti huomaa eroa. Yhdessä omista suosikkijaksoistani sarjan pahikset itse katsovat televisiosta Samurai Pizza Catsia, jossa roolit on vain käännetty toisinpäin ja samuraipizzakissojen tilalla sankareina nähdäänkin paha ninjaklaani. Tällaisten älyttömien oivallusten parissa Samurai Pizza Cats onkin parhaimmillaan.Tätä katsoessa tai tietoa etsiessä varmaan tulee nopeasti huomanneeksi eron länsimaissa julkaistun ja alkuperäisen japanilaisen version välillä. Tarinan mukaan japanilaisen käsikirjoituksen käännös oli aikoinaan niin kädetöntä kamaa, että lännessä homma jouduttiin käytännössä improvisoimaan kokonaan uusiksi. Lopputulos on enkkukäännöksen suhteen vähän samassa maineessa kuin joku Prätkähiiret meillä, eli käytännössä dialogi pyörii pääsääntöisesti erilaisten puujalkajuttujen, populäärikulttuuriviittausten ja sanaleikkien ympärillä. Persoonallinen käännös jo yksinään on kuuleman mukaan tehnyt tästä harvinaislaatuisen lännessä kotimaataan suositumman animen. Kaikesta hehkutuksesta huolimatta olen kuitenkin itse alkuperäisen dubbauksen kannalla, sillä vaikka teksti hauskaa ja oivaltavaa onkin, englanninkieliset ääninäyttelijät ja vaihdetut musiikit häviävät alkuperäiselle helposti.Oikeasti hyvää kummassakin versiossa upean perusidean lisäksi ovat vauhdikas ja joka suhteessa hyvältä näyttävä animaatio sekä ainakin japanilaisen version loistavat ääninäyttelijät. Ainut isompi harmi tässä on, että toisinaan sarjan tekijät ovat vain laiskasti kierrättäneet vanhaa materiaalia vanhoista jaksoista. Pelkästään ensimmäisessä jaksossa sama pagodi sortuu varmaan viisi kertaa, koko sarjan aikana varmaan toistakymmentä. Näihin tiettyihin loputtomasti kierrätettyihin juttuihin kyllästyy todella nopeasti.Omasta mielestäni Samurai Pizza Cats on kaikessa älyvapaudessaan mielettömän viihdyttävää ja persoonallista seurattavaa. Vai miten monessa muussa animessa olette esimerkiksi nähneet mechaa tekemässä ihmisistä sushia tai lonkerohirviöksi muuttuvaa jättimäistä Buddha-patsasta? Nämäkin ovat vain muutaman ensimmäisen jakson ideoita, mutta meno on jo niissä parhaimmillaan aivan posketonta. Pieni ihme ja kumma ettei tästä tullut koskaan isompaa hittiä. Mieluummin Samurai Pizza Catsia olisi kakarana katsonut kuin tusinaa muuta keskinkertaisempaa länsihömpötystä.",Japanilainen mielikuvitus on ihmeellistä.
877,70.0,"Santa Clarita Diet on Netflixin kauhukomedia sarja, jonka pääosassa on nimekkäitä näyttelijöitä. Sarjan pääosissa nähdään Drew Barrymore ja Timothy Olyphant. Sheila (Barrymore) ja Joel (Olyphant) ovat aviopari, jotka työskentelevät kiinteistövälittäjinä Santa Claritassa. He ovat täysin tavallinen pari kunnes Sheila kuolee ja se muuttaa heidän elämänsä, sillä Sheilasta tulee jonkinlainen zombi joka tarvitsee ihmislihaa selviytyäkseen. Juoni on siis varsin komediallinen ja aivan kuin suoraan 80-luvun B-luokan kauhuelokuvasta. Sarja on juonellisesti siis melko älyvapaa, mutta ihan hauska. Ei kuitenkaan mikään todella hauska, jota saa koko ajan nauraa. Kuitenkin tarpeeksi hauska ja mielenkiintoinen, jotta sitä jaksaa katsoa ja odottaa saavansa selville mihin tarina etenee. Sarjan parasta antia on Drew Barrymore Sheilana, joka vetääkin roolinsa hyvin. Myös Timothy Olyphant on roolissaan hyvä. Heidän lisäkseen sarjassa nähdään mm. Liv Hewson, Skyler Gisondo, Mary Elizabeth Ellis, Richard T. Jones. Myös mm. Nathan Fillion, Patton Oswalt, Andy Richter ja Portia de Rossi vierailevat sarjassa. Kausi on vain kymmenen jaksoa pitkä ja jokainen jakso kestää vain n. 30 minuuttia, joten koko kauden katsoo melko nopealla tahdilla. Kauden edetessä huomaa, että kyllä kyseessä on ihan hyvä ja hauska sarja. Sheilan (Barrymore) kuolemasta aiheutuvat toilailut jaksavat viihdyttää jaksosta toiseen, vaikka juoni kuulostaakin alussa aivan pähkähullulta ja sellaiselta mitä ei edes jaksaisi katsoa välttämättä, niin silti se vain toimii yllättävän hyvin. Kyseessä ei ehkä ole mikään loistava komediasarja, mutta sen verran hyvä kuitenkin, että sille jaksaa nauraa. Itse en hirveän montaa komediasarjaa seuraa, joten on ihan hyvä että välillä löytää jonkun uuden ja sitä vielä jaksaa katsoa ja se on jopa hauska. Sheilan muutos zombiksi on kuitenkin komediallinen ja nykypäivän zombityylinen, eli hän on lähes täysin oma itsensä, eikä esimerkiksi mikään Walking Dead tyylinen zombi, joka on vain kävelevä ruumis. Sheila siis pysyy lähes ennallaan vaikka onkin kuollut. Vaikka sarja onkin Netflixin ja jokainen jakso on heti nähtävissä. Silti mielestäni sarja toimii parhaiten jakso, pari kerrallaan, eikä koko kausi kerralla. Kuten joitain Netflix sarjoja on mukava katsoa. Toki kauden katsoo noin viidessä tunnissa, joten eihän sekään ole mikään temppu eikä mikään, joten jokainen katsoo tyylillään. ",Uudenlainen dieetti.
878,70.0,"Stand-up -koomikko Jerry Seinfeld ja tuottaja Larry David päättivät luoda 1990 Seinfeldille oman TV-sarjan. Sarjasta tulikin suosittu ja se sai yhdeksän tuotantokautta. Larry David on myös käsikirjoittanut useimmat jaksot. Seinfeld on myös siitä erikoinen sarja, että sen taso pysyi korkealla loppuun asti. Ensimmäisessä kaudessa on vain viisi jaksoa, mutta niitä on lisää seuraavilla kausilla. Toisellakin on vasta 13 jaksoa, mutta jo kolmannella kaudella jaksoja on normaalit päälle kaksikymmentä/kausi.Seinfeld kertoo neljästä kaveruksesta, jotka joutuvat toistuvasti omituisiin tilainteisiin erilaisten ihmisten kanssa, ja muutenkin heille tuntuu tapahtuvat kommelluksia, eikä heillä muutenkaan asiat suju niin kuin pitäisi.  Kaverusten tapaamispaikkana on yleensä läheinen ravintola ja Jerryn kämppä.Sarjan nimihenkilö on Jerry Seinfeld, joka on tunnettu stand-up -koomikko ja hänellä on melkein joka jaksossa eri tyttöystävä. Mies on hyvin vaativa tyttöystäviensä suhteen, eikä kuka tahansa kelpaakaan, sillä suhde aina päättyy siihen, kun löytyy joku pieni vika. Muutenkin miehen kaveripiiri on hieman outo. Jerryn naapurissa asuu Kramer (Richards), joka vähän välistä käy Jerryn asunnossa, ja on muutenkin hieman erikoinen tapaus. Jerryn paras kaveri on George (Alexander), jolle tuntuu tapahtuvan koko ajan ja hänellä on muutenkin erikoiset jutut. Sarjassa tavataan myös Jerryn ex-tyttöystävä Elaine (Louis-Dreyfus).Seinfeldin ensimmäinen kausi hakee vielä suuntaansa, eikä tämä olekaan parhaimpia tuotantokausia. Hauskoja juttujahan tässä on, mutta ne eivät vielä saavuta myöhempien kausien hauskuutta. Jaksot eivät muutenkaan ole niin kaheleita, kuin ne ovat myöhemmin. Päähahmotkin vielä etsivät itseään. Sivuhahmotkaan eivät ole ihan vakuuttavia. Jotenkin heistä jää hieman kuiva maku. Mutta näyttelijät osoittavat olevansa todella hauskoja. Hieman vaisu maku ekasta kaudesta jää, mutta tästä on hyvä aloittaa.",Ensimmäinen kausi on vielä hapuilua.
879,80.0,"TV-historiaan on mahtunut lukuisia sitcomeja, mutta vain harvat ja valitut ovat kestäneet viihdemaailman armotonta aikaa. Yhdessä ""Frasierin"" kanssa tähän aatelisten kategoriaan voidaan huoletta laskea tilannekomiikan kuninkaaksi 1990-luvulla noussut ""Seinfeld"".Koomikko Jerry Seinfeldista ja hänen ystävyskolmikostaan (George, Kramer ja Elaine) kertova sarja pyrki olemaan ""sitcom, joka ei varsinaisesti kerro mistään"". Ohjelman alkutaival oli juuri tuon ideologian kautta vaikea, mutta pienen pyristelyn jälkeen sarja nousi pienistä piireistä aina Amerikan katsotuimmaksi. Vihdoin ""Seinfeldia"" saadaan myös dvd:nä, ja jo nyt siitä on julkaistu neljä tuotantokautta. Ja lisää on vain tulossa...Tämän arvostelun kohteena on kuitenkin sarjan kolmas tuotantokausi. Tällä ajanjaksolla ""Seinfeld"" kasvatti roimasti katsojalukujaan, mutta ei silti tehnyt vielä sitä lopullista läpimurtoaan... (tämä oli tapahtuva vasta seuraavalla kaudella...) Siltikin kolmanteen tuotantokauteen mahtuu joitakin unohtumattomia jaksoja.Yksi tällainen on ehdottomasti ""The Parking Garage"", jossa Jerry ystävineen etsii autoaan jättimäisestä parkkitalosta. Erikoisen jaksosta tekee se, että se sijoittuu täysin tuohon nimenomaiseen ympäristöön eikä Jerryn asuntoa näy kertaakaan. ""The Parking Garage"" on yksinkertaisesta parkkitalossa haahuilu -ideastaan huolimatta erittäin toimiva ja sisältää hersyvää dialogia sekä saa tapahtumillaan lopulta myös itsekatsojan turhautumaan tilanteeseen.Toinen mainitsemisen arvoinen jakso kolmannella tuotantokaudella on kaksiosainen ""The Boyfriend"". Siinä Jerry ystävystyy kuuluisan baseball-pelaaja Keith Hernandezin kanssa ja tulee liki mustasukkaiseksi kuultuaan tämän seurustelevan Elainen kanssa. Ikimuistoisimman jaksosta tekee kuitenkin George, joka työttömyyskorvauksen saadakseen päätyy äärimmäisyyksiin. Jälleen dialogi pääsee oikeuksiinsa, huolimatta hiukan kankeahkosta Hernandezista, joka taatusti ei tuntenut oloaan ammattinäyttelijöiden ympäröimänä helpoksi...Kolmatta kautta leimaa näitä edellämainittuja jaksoja lukuun ottamatta kuitenkin tietynlainen tasapaksuus. Vaikkakin jaksot jaksavat vieläkin sytyttää, ei ihan päästä vielä sinne neljännen tuotantokauden huippuhetkiin. Osittain lohtua tuo kuitenkin Jason Alexanderin esittämä George, joka suorituksillaan tuo ""Seinfeldin"" kolmanteen kauteen särmää, päästyään nyt todella sinuiksi hahmonsa kanssa.Kaikesta huolimatta ""Seinfeld - kausi 3"" on kuitenkin hyvän tilannekomiikan ystäville ehdottomasti ostamisen arvoinen.""These pretzels are making me thirsty.""P.S. Pienenä yllätyksenä itsellenikin, sain tietää että itse mestari Kubrick rakastui tähän sarjaan juuri kolmannella kaudella ja jatkoi ""Seinfeldin"" tapitusta aina sen viimeiseen jaksoon.","Tällä ajanjaksolla ""Seinfeld"" kasvatti roimasti katsojalukujaan, mutta ei silti tehnyt vielä sitä lopullista läpimurtoaan..."
880,100.0,"Tässäpä onkin sellainen klassikkosarja, joka jokaisen avantgardea ja outoilua rakastavan laatutietoisen animen ystävän kuuluisi nähdä vähintäänkin parikymmentä kertaa eläessään. Ei pelkästään siksi, että kyseessä on yksi parhaista, omalaatuisimmista ja merkittävimmistä genren taideteoksista, vaan myös… öhh… selitän vähän myöhemmin. Toisin kuin monen muun laatusarjan kohdalla, tämä on julkaistu meilläkin aikaa sitten boksina suomitekstityksellä ja sitä löytää edelleen helposti melkein mistä tahansa alan puljusta ja divarista. Hakekaa omanne pois. Jo tänään!Serial Experiments Lain on siitä erikoinen sarja, ettei sillä oikeastaan ole minkäänlaista lineaarisesti etenevää tarinaa, vaan sen kukin jakso on lähinnä fragmentoitunut läjä erilaisia yksityiskohtia, hallusinaatioita,  dialoginpätkiä ja muuta sekalaista informaatiota, joista jaksojen tai ”kerrosten” kerääntyessä alkaa pikkuhiljaa hahmottua suurempi tarinankaltainen kokonaisuus. Mitään ei varsinaisesti missään kohtaa selitetä auki, joten päävastuu koko jutun ymmärtämisestä jätetään katsojan omien hoksottimien varaan. Poikkeuksellisen kerronnan vuoksi useat olennaiset yksityiskohdat ja tärkeät yhteydet jäävät todennäköisesti  kertakatselulla huomaamatta - siksi sarja vaatiikin selkiytyäkseen useamman katselukierroksen. Mysteerijuonta ei kauheasti selitellä auki edes lopussa, mutta se on välttämätöntä nähtävää koko kuvion aukenemisen kannalta.Tämän sarjan tarinaa on ”vähän” vaikeaa lyhyesti selostaa lyhykäisesti, mutta yritän tiivistää tähän olennaisen. Serial Experiments Lainin päähenkilö on teini-ikäinen lukiotyttö Lain Iwakura, joka sarjan aikana alkaa yhä enemmän uppoutua sikäläisen internetin eli Wiredin kiemuroihin ja eristäytyä muusta maailmasta. Sarjan tarina alkaa, kun teini-ikäinen tyttö tekee itsemurhan ja alkaa kuolemansa jälkeen lähetellä vanhoille luokkatovereilleen - myös Lainille - sähköpostia, jossa kehuu vain hylänneen fyysisen maailman ja elävänsä aineettomana Wiredin kyberavaruudessa Jumalan kanssa. Serial Experiments Lainin tarinassa sekoitellaan mutkattomasti kaikenlaisia aineksia kyberpunkista, teologiasta, erilaisista filosofioista, salaliittoteorioita, ufologiaa, parapsykologiaa ja kaikkea muuta kivaa. Keskeisiä teemoja sarjassa ovat ainakin yksinäisyys, hulluus sekä informaatiovirran seassa hämärtyvät minuus ja todellisuudentaju, joidenkin tulkintojen mukaan kyseessä on yksinkertaisesti tarina aikuistumisesta. Tämä on vielä kaiken lisäksi psykologista kauhua ja tässä kutkutellaan paljon klaustrofobian ja paranoian tuntemuksia, joten mikään ihan helppo ja yksinkertainen sarja  tämä ei ole. Kyseessä ei kuitenkaan ole sarja sattumanvaraista tajunnanvirtaa, vaan kaiken hämäryyden alta pitäisi paljastua ihan oikea johdonmukainen tarinakin. Omista lukuisista katselukerroistani ensimmäisellä häiritsi erityisen paljon vähän suttuinen animaatio ja hämmentävä hahmojen design, mutta nykyään vähintään tusinan kierroksen jälkeen niitä pitää jo elimellisenä osana sarjan tyyliä, samoin kuin tiheään nähtäviä pitkiä täysin hiljaisia kohtauksia ja jatkuvasti vaihtelevaa visuaalista tyyliä. Oikeastaan en enää edes keksi, mitä tästä voisi poistaa tai muuttaa timanttista kokonaisuutta tärvelemättä. Serial Experiment Lainilla on pituuttakin vain 13 jaksoa eli tällaiseksi hämärän häröileväksi sarjaksi juuri sopivan vähän, eikä siihenkään vähään ole eksynyt ainuttakaan turhaa filleriä tai kehnompaa jaksoa.",Pakollista katsottavaa kaikille taiteellisemmasta animesta kiinnostuneille.
881,80.0,"Serranon perhe on espanjalainen draamasarja. Tarina keskittyy pääasiassa Serranon perheeseen ja heidän lähisukuun. Sarjan alussa Diego ja Lucia menivät naimisiin. Diegon entinen vaimo kuoli, Lucia taas erosi. Tete ja Eva ovat Lucian lapsia. Guille ja Curro ovat taas Diegon lapsia.Sarjaa seuratessa huomaa hyvin kuinka kaaottinen Serranon perhe voi olla. Diegon kasvatusoppi edellyttää sen että lapset eivät osaa puhua suoraan isälleen. Tämä luonne toteutuu myös muissa henkilöissä. Tästä seikasta sarja pysyy pitkänä ja käänteikkäänä jaksosta toiseen.",Jatkuvia juonenkäänteitä ja ongelmia.
882,100.0," Vaikka Arthur Conan Doyle onkin kuollut ja kuopattu, Sherlock Holmes elää ikuisesti; erilaisia näkemyksiä mestarisalapoliisin edesottamuksista on nähty näyttämöllä, valkokankaalla ja televisiossa jo vuosikymmenten ajan, eikä loppua näy.Yksi parhaista tulkinnoista lienee kuitenkin tämä unohtumaton brittiläinen tv-sarja 80- luvulta.  Salapoliisi Sherlock Holmes (Brett) ja tohtori Watson (Burke) asustavat poikamiesboksissaan Baker Streetillä ja mainetta ja asiakkaita riittää, sillä onhan Holmes viktoriaanisen Englannin paras (ja ainoa) konsultoiva etsivä. Saarivaltakunta onkin tulvillaan monia erikoislaatuisia rikoksia, jotka Holmes selvittää menestyksekkäästi, toisinaan sangen omintakeisella tyylillä. Sherlock Holmesin seikkailut poikkeaa miellyttävällä tavalla monista nykyajan rikossarjoista, sillä tarinat keskittyvät vain tapausten ratkaisuun, eikä niitä hukuteta näyttävien takaa -ajokohtausten tai ihmissuhdesotkujen alle. Mukavaa vaihtelua tuo myös se, että katoja saa seurata iänikuisten murhien lisäksi, kuinka mestarisalapoliisi ratkaisee salakirjoituksia, jalokivivarkauksia ja salaperäisiä katoamisia. Myös viktoriaaninen Englanti hevoskärryineen ja höyryjunineen on mukavaa vaihtelua totuttuihin betoniviidakoihin, ja ripaus velmua seikkailuhenkeä kruunaa kokonaisuuden. Hatunnosto tekijöille myös siitä, että he ovat vastanneet kiihkeimpien Holmes-fanien rukouksiin, ja tehneet sarjasta mahdollisimman uskollisen alkuperäistarinoille. Näin katsojat saavat kokea tarinat sellaisina kuin Doyle ne tarkoitti. Tekijät ovat onneksi hoksanneet myös sen, ettei Holmesin älykkyyttä tarvitse korostaa lihavalla ja typerällä Watson- hahmolla Tohtori osaa kerrankin ajatella omilla aivoillaan, eikä katsojan tarvitse tällä kertaa vajota maan alle myötähäpeästä hänen takiaan.",Kirsikkana koko kakun päällä on Jeremy Brett'n roolisuoritus kaikkien aikojen parhaimpana Sherlock Holmesina
883,100.0,"Arthur Conan Doylen luomaa legendaarista Sherlock Holmesia on tulkittu vuosisadan aikana säännölliseen tahtiin aina teatterilavoilta sähköisen median ilmenemismuotoihin. Salapoliisihahmo itsessään oli niin puoleensavetävä, että käsikirjoittajat ja ohjaajat kautta maailman ottivat usein suuriakin taiteellisia vapauksia visioita toteuttaessaan ja näin tulivat osasyylliseksi sitä seikkaa, ettei Doylen alkuperäisiä kertomuksia enää muistettu kunnolla. Vuonna 1984 brittiläinen Granada -yhtiö päätti - jälleen kerran - tehdä televisiosarjan tuon hontelon, piippua polttelevan salapoliisin tapauksista. On vaikeaa kuvitella, mitä olisi tapahtunut, jos tätä päätöstä ei olisi koskaan hyväksytty. Doylen nimellä olisi luultavasti paljon vähemmän mainetta, ja tuskin Guy Ritchiekään olisi epäkiinnostavaksi muovautuneesta aiheesta jaksanut kuvata uusia, samalla vihattuja ja rakastettuja toimintapläjäyksiään.Ensimmäisestä tarinakokoelmasta nimensä ottaneet kaksi ensimmäistä tuotantokautta eivät menetä kasvojaan paatuneimmankaan Holmes -harrastajan edessä. Toki joitakin eroavaisuuksia alkuperäiskertomuksiin löytyy. Kuten edeltäjässään, tässäkin tuotantokaudessa Watson on esitetty poikamiehenä, eikä Doylen häilyvällä logiikalla järjestettyihin vuosilukuihin ja muihin pikkutarkkuuksiin ole takerruttu liiaksi. Viktoriaaninen lavastus hipoo täydellisyyttä ja miljöö toisensa jälkeen on kyllästetty yksityiskohdilla, joiden lähempään tarkastelemiseen tarvittaisiin useita tunteja. Ohjaus on taitavaa ja tarkkaotteista eikä katsojan anneta kertaakaan vajota tylsyyteen, vaikka tarinallisessa laadussa jaksot eivät tasavertaisia olekaan. Kokonaisuuden helmenä sädehtii pieni päärooleihin nimetty näyttelijäporukka, jonka edustajista jokainen esittää roolinsa sielunsa pohjasta, aidosti ja virheettä. Rosalie Williamsia parempaa mrs Hudsonia ei löydä tämän taivaankannen alta, ja uskomattoman lahjakas Colin Jeavons ansaitsisi mairealle komisario Lestradelleen ainakin viisinkertaisen ruutuajan. Näiden kuuden jakson aikana saamme lisäksi vielä ihailla David Burken lempeätä ja inhimillistä tohtori Watsonia ennen Edward Hardwicken astumista hänen tilalleen. Ai niin, kyllähän professori Moriartyksi valittu Eric Porter ansaitsee myös tulla mainituksi. Hän saa kylmänväreet kulkemaan pitkin selkäpiitä. Todettava kuitenkin on, että tämä sarja ei olisi kerta kaikkiaan mitään ilman Jeremy Brett'n Sherlock Holmes -tulkintaa, jonka voin vaatimattomasti tunnustaa olevan maailmankaikkeuden paras. Jaksot puhukoot puolestaan.Granadan Sherlock Holmes -sarjasta huokuu brittiläiselle kuvaustavalle ominainen tyylikkyys ja rauhallisuus sekä alkuperäistarinoiden kunnioittava lähestyminen. Katsojien tajuntaan syötetään kiehtovia ja monipuolisia rikoksia, jotka oikeasti vaativat ratkaisijaltaan älyä ja elämänkokemusta. Tekninen toteutus on tehokeinoineen erinomaista ja väkivalta on karsittu sopiviin mittoihin. Lisäksi remasteroitu kuva antaa katsomiskokemukselle positiivista lisämakua.","Näyttelijöistä jokainen esittää roolinsa sielunsa pohjasta, aidosti ja virheettä."
884,80.0,"Poliisisarjoissa on nykyään yhä harvemmin ja harvemmin munaa kokeilla jotain uutta ja aidosti shokeeraavaa, vaikka niin monet hurraavat kovaotteisilla etsivillään kovaotteisessa sarjassa jollaista ei ollakaan nähty sitten viime tiistain kovaotteisen kilpailevan skoudesarjan jälkeen. Väriradio on täynnä näitä kovaotteisia tinanappeja, jotka syöksyvät tiikerihypyllä tukka takana, univormu tahrattomana, raiskaten sanaa ""kovaotteinen"" ja paukkurauta ladattuna rikosten kimppuun, mutta yksikään sarja ei kyseenalaista samaisten pollareiden metodeja asettamalla heitä moraalisesti arveluttaviin tilanteisiin tai kuvaa heitä korruptoituneina. Siksipä The Shield onkin raikas tuulahdus erilaista ja uskaltavaa TV:tä, joka ei toista itseään kuin rikkinäinen levy vaan ottaa riskejä jakso toisensa jälkeen.Päähenkilö sarjassa on - yllätys, yllätys – kovaotteista Iskuryhmää johtava Vic Mackey(Michael Chiklis), joka kunnioittaa rikollisia tyyliin Likainen Harry tapaa Charles Bronsonin. Muutenhan se ei olisi mitään uutta, mutta Mackey on, kuten muukin Iskuryhmä, koko sarjan onneksi yllättävän kaksijakoinen persoona. He toisaalta välittävät kunnon kansalaisten turvallisuudesta ja toisaalta ovat laskelmoivia opportunisteja, jotka kaveeraavat diilereiden kanssa ja nettoavat samalla sievoisen määrän kahisevaa. Jos edellisen pystyy sulattamaan, niin kauden virratessa eteenpäin katsojan mielipiteet Mackeysta hyvänä poliisina, isänä tai aviomiehenä haastetaan kerta toisensa perään yhä ankarammin. Muita hahmoja ei kohdella aivan niin kovakouraisesti, mutta Walton Goggins, joka vetää upeasti tunteella hieman juntin Shane Wendrellin roolin, pääsee revittelemään pariin otteeseen. Pahojen poikien ylivoimaa tasapainottavat CCH Pounder/Jay Karnes- sekä Catherine Dent/Michael Jace – akselit, joista molemmista löytyvät melko tyypilliset arkkihahmot nuoresta ja idealistisesta oppipojasta, kuten myös kokemuksen karaisemasta mestarista, omine ongelmineen. Poikkeuksellista on, että molemmissa tapauksessa mestari on nainen ja sarja ohittaa kaikeksi onneksi mahdollisen sukupuolikysymyksen.Aggressiivisten, mutta myös inhimillisten näyttelijöiden rinnalla mehukkainta The Shieldissä on sen esittämä maailma, mikä eroaa normaalien TV-sarjojen mustasta ja valkoisesta sekoittamalla nämä keskenään erilaisiksi harmaan sävyiksi. Otetaan esimerkiksi kidutus. Jokainen tai ainakin suurin osa meistä periaatteessa vastustaa tietojen kaivamista ulos epäillyistä kidutuksella, koska normalisoituna se voisi johtaa erittäin rumiin tuloksiin(ks. Neuvostoliitto). Mutta onko epäillyn koskemattomuus yhtä tärkeää, jos toisen, viattoman ihmisen henki riippuu epäillyn halusta luovuttaa tietonsa? Vaikka oma kantani oli pitkään ollut kielteinen, niin nyt jouduin vakavasti pohtimaan asioita uudelleen. Viihteelliset TV-sarjat ovat harvemmin niin vaikuttavia, että ne laittaisivat ihmisen ajattelemaan ja nytkin oli kyseessä vasta pilotti; pilotti, hyvät ihmiset! Täyttä dynamiittia kyllästettynä nitroglyseriinillä, peiteltynä mustalla ruudilla ja huolellisesti sijoitettuna atomipommin ytimeen. Niin epämääräiseltä kuin se kuulostaakin, on se myös varsin kuvaavaa lähes jokaisesta 13 jaksosta.Lennokas, COPS-tyylinen kameratyöskentely on viimeinen palikka, mikä puuttuu näin hyvästä sarjasta. Normaali sinivuokkoshow painisi todennäköisesti jonkin verran lain ja oikeuden jälkimmäisen puolikkaan parissa. Eli toisin sanoen oikeussalidraamaa, ihmiset. Mutta The Shield jättää tämän pois, säilyttää likaisen ruohonjuuritasonsa, kun lähikuvat ja erityislähikuvat tunkevat toivottoman surullisia ja epätoivoisia kohtaloita ruudusta ulos, että voi melkein kurottua nuolemaan kyyneleet poskilta. Kalifornian auringonkuivattama ilmasto pelaa hyvin mukaan ja ahdistus nousee eräissä jaksoissa kesäisten suomileffojen yhtä tukahduttaviin tunnelmiin.","Viihteelliset TV-sarjat ovat harvemmin niin vaikuttavia, että ne laittaisivat ihmisen ajattelemaan"
885,80.0,"Viikonloppu, lauantai, eikä mitään tekemistä. Voisi katsoa vaikka elokuvan, tai tässä tapauksessa televisiosarjan, joka on juuri julkaistu DVD:nä. Edessä on 8 tuntia ja 46 minuuttia pitkä elämys, jonka lisäksi saa laskea mukaan kaikki ruoka- yms tauot. Aloitin katselun aamulla klo kahdeksan jälkeen.Eletään vuotta 1598. Espanja ja Portugali ovat jakaneet Amerikan ja Aasian maat keskenään ja haalivat siirtomaista mahdollisimman paljon rikkauksia rahoittaakseen sotia ja kirkkojen rakentamista. John Blackthorne on englantilainen hollantilaisaluksen luotsi, joka on saanut tietoonsa tähän asti salaisen reitin, jota pitkin espanjalaiset ovat matkustaneet Japaniin ja Kiinaan. Ikuisuuden kestävä matka päättyy kuitenkin vähemmän suunnitellusti, kun laiva kariutuu vieraille rantakallioille.Luotsi Blackthorne herää vieraassa maassa, jossa kaikki ovat pukeutuneet kimonoihin. Laivan eloonjäänyttä miehistöä epäillään merirosvoiksi, ja kohtelu on sen mukaista. Japanilaiset osoittautuvat erittäin tiukan kurin alla eläväksi kansaksi, jossa lähes kaikista rikkeistä rangaistuksena on kuolema. Oikeutta jakavat samurait; koulutetut jousimiehet ja miekanheiluttajat, jotka tottelevat kaikkia herransa käskyjä ilman pienintäkään epäröintiä.Blackthorne pääsee sotaherra Toranagan suosioon ja miesten välille muodostuu jonkinlainen ystävyys, unohtamatta kuitenkaan tiukkaa arvojärjestystä. Niinkuin elämä vieraassa kulttuurissa ei olisi muutenkin riittävän vaikeaa, Blackthorne rakastuu naimisissa olevaan arvovaltaisen sotilaan vaimoon, joka on määrätty merimiehen avustajaksi. Blackthorne pääsee Toranagan ansiosta seuraamaan hyvinkin läheltä maan odotettavissa olevaa sisällissotaa.Televisiosarjasta, jota nyt kutsun kuitenkin elokuvaksi, riittäisi kerrottavaa huomattavasti enemmänkin, koska siinä käsitellään politiikan lisäksi aiheita kuten rakkaus, uskonto, petos, uskollisuus ja sota. Tarina on erittäin mielenkiintoinen ja pitää kestostaan huolimatta katsojan liimattuna kuvaruudun ääreen. Blackthornea esittävä Chamberlain on oikeastaan ihan hyvä, kuten myös Toranagaa esittävä Toshiro Mifune. Vaikka elokuvan näyttelijät ovat hyviä, itse tarina on kuitenkin se kantava voima. Tätä elokuvaa voisi pitää jonkinlaisena oppiteoksena, jos olet kiinnostunut tuntemaan Japanin kulttuuria. Elokuvan häiritsevin tekijä oli se, että japaninkielisiä puheenvuoroja (joita oli runsaasti) ei oltu DVD:llä suomennettu lainkaan. Jotkut merkittävimmät kommentit oli kuitenkin selitetty katsojalle kertojan äänellä, eikä suomennosten puuttuminen varsinaisesti vaikeuttanut kärryillä pysymistä.","Vaikka elokuvan näyttelijät ovat hyviä, itse tarina on kuitenkin se kantava voima."
886,70.0,"Englantilainen luotsi John Blackthorne (Richard Chamberlain) ohjaa Erasmusta kohti Japania. He todellakin pääsevät perille ja joutuvat vierasmaalaisina moukkina armottoman kohtelun kohteiksi. Kuitenkin Blackthorne, jonka nimi on liian vaikeaselkoinen japanilaisille on luotsina mittaamattoman arvokas, joten hänen nimekseen annetaan Anjin ja voimakas sotaherra Toranaga (Toshiro Mifune) aikoo hyötyä hänestä omassa sodassaan ja juonittelussaan Ishidoa (Noburo Kaneko) vastaan. Blackthorne paiskautuu politiikkaan, saavuttaa nopeaälyisyydellään Toranagan kunnioituksen ja hänen elämäänsä sulostuttaa rakkaus Marikoon (Yôko Shimada) ja hän vielä onnistuu lopulta ystävystymään nimeäjänsä, Omin (Yuki Meguro) kanssa ja pääsemään rauhaan maassa mitä repii sota ja verinen väkivalta on arkipäivää.Minisarja tuntuu olevan kadonnut taito. Se on TV-tuotanto mikä kertoo yhden, selkeästi alusta loppuun menevän tarinan ja koska se todellakin ottaa tarinansa ja aiheensa vakavasti siihen palkataan erinomaisia näyttelijöitä. James Clavellin historialliseen fiktioon perustuva Shogun on juurikin sellainen. Sengoku-aikakauden loppuun sijoittuva tarina kuvaa paitsi tehokkaasti kulttuurishokkia myös laajaa poliittista kähmäilyä. Riitaisien sotaherrojen lisäksi Euroopan likaisilla retkuilla on myös omat intressinsä ja kapteeni Ferriera (Vladek Sheybal) on paitsi leppymätön vihollinen myös häikäilemätön kun taas portugalilaisluotsi Rodrigues (John Rhys-Davies) suhtautuu virkaveljeensä kunnioituksella. Blackthornen ja Marikon rakkaustarina taas on täydellisen toimiva värittäjä kertomukseen ja ei kärsi yhtään päälleliimatusta hajusta. Mukana on myös raivokasta toimintaa, musta-asuisia tappajia ja tietysti seppuku. Orson Welles lainaa äänensä kertojalle jonka pitää ajoittain selittää japaniksi puhuttujen kohtauksien sisältö. Tekstityksen puute on harmillinen kiusa vaikka Blackthornella onkin lähes aina tulkki saatavilla.Richard Chamberlain on karismaattinen eurooppalainen ja pärjää ongelmitta roolissaan. Sisäistä myllerrystä on myös mukana ja ne eivät jää yhtään päälleliimatuiksi. Pitkä kerronta-aika sallii rakentaa Blackthornesta elävän, monipuolisen hahmon missä on jalomielisyyttä kuteb myös kiivasta omistautumista. Yôko Shimada ihastuttavana Marikona ei jää yhtään heikommaksi kokonaisuuden kannalta.Kuitenkin se todellinen vahvuus, jokerikortti ja jyrätekijä on Toshiro Mifunen hirmuinen suoritus Toranagana. Hän huokuu luontaista ja harjoitettua karismaa ja auktoriteettia, on ajoittain rentoutunut ja hupaisa ja yrmeän ilmeen alla on kuitenkin piinkovaa poliitikkoa ja säälimättömän brutaalia valloittajaa. Esille tulee myös hänen hirmuinen julmuutensa ja vaarallisuutensa mikä tekee Blackthornen tunteiden ja tehtävän välisestä tasapainottelusta kiperää ja ja murjoo hänen käskyihinsä täydellistä ehdottomuutta. Lyhyesti sanoen Mifunen karisma on ylitsepääsemättömän suuri.Mukana on siis hienoja näyttelijöitä ja nämä tekevät hienoa työtä. Kuvaus on kaunista ja lavastus vielä kauniimpaa. Komediaa on myös muistettu ottaa mukaan, mutta pääpainona on luoda kuva vuosisatojen sisällissodan runtelemasta maasta missä väkivalta on tunkenut ilkeät kouransa kaikkiin osiin ja mikä on useiden valtojen intressien kohteena. Toranagalla on siis muitakin kilpailijoita kuin Ishido. Heikkouksia on myös mukana. Keskivaiheilla tarina on hieman pitkäpiimäinen, vaikka kyseinen suvantovaihe onkin tarkoitettu Blackthornen ja Marikon henkilöhahmojen käsittelyyn. Tekstityksen puute myös vaivaa runsaasti, sillä Wellesin kertojaääni jotenkin tunkee päälle vaikka ääni on hyvä. Ajoittainen tylsyys on paha heikkous vaikka tarina pysyykin kasassa alusta loppuun ja likainen matkakumppani Vinck (George Innes) heittää riehakkaan reaktion.","Kertoo yhden, selkeästi alusta loppuun menevän tarinan."
887,100.0,"Odotukseni 80-luvun Amerikka-Japani -television minisarjasta eivät  olleet kovin korkealla, alkaessani kyseistä teosta tapittamaan. Kaikki näyttelijät, paitsi tietenkin Toshirō Mifune, minulle aivan tuntemattomia. Lähdin kauniina kesäisenä iltana katselemaan Shōgunia.On vuosi 1598. Erasmus -niminen hollantilaislaiva miehistöineen purjehtii kohti tuntematonta. Laivan yliluotsi John Blackthorne (Chamberlain) katselee tyyntä merta mitään aavistamatta.  Matkaan tulee suurikin mutka, sillä merellä raivoaa kova myrsky. Salama iskee laivaan, ja se ajautuu karikkoiselle kalliolle. Seuraavaksi Blackthorne  herää oudossa paikassa, jossa on oudon näköisiä ihmisiä oudoissa vaatteissa. Hän tapaa Anjiroo -nimisen kylän päällikön, Yabun (Sakai). Luotsin ja kylänpäällikön välit hioutuvat hyvinkin tiukoiksi. Blackthornea ryhdytään nimittämään Anjin-saniksi, joka tarkoittaa luotsia.Sijaishallitsija Toranaga (Mifune) haluaa tavata Blackthornen. Heille kehittyy pienoinen ystävyyssuhde. Samaan aikaan luotsi rakastuu Sakuran herran vaimoon, Marikoon. Sisällissodan lähestyessä Anjin-san joutuu taistelemaan toista sijaishallitsijaa, Ishidoa (Kaneko), vastaan. Lisää ongelmia tuo myöskin rikkauksia kuljettava jesuiitta-veljeskunnan hallitsema Musta laiva. Minisarja on hienoin koskaan näkemäni. Se on hyvin hienosti toteutettu, höystettynä mahtavilla näyttelijäsuorituksilla. Kiehtoo erityisesti Japanin historiaan perehtyineille - mahtavaa!Tähän mennessä olen katsonut Shogunin peräti 9 kertaa!",Kiehtoo erityisesti Japanin historiaan perehtyineille - mahtavaa!
888,90.0,"Vallan mahtavia Simpsoneiden ensimmäisiä tuotantokausia on alkanut tupsahdella bokseissa jo parin vuoden ajan, tänä kesänä saamme käsiimme 4. kauden. Tämän boksin sain kuitenkin käsiini vasta nyt, ja pentele, tämä on jokaisen simpsonsdiggarin haave. 13 toinen toistaan loistavampaa episodia, jokainen jakso on nauruhermoja ärsyttävä kokemus. Hassua nähdä miten meno on pysynyt samana 14 vuoden ajan tähän päivään saakka. Vain ilme ja äänipuoli on muuttunut.Simpsonien keskiverto perhe elelee Springfieldissä USA:ssa. Homer, Marge, Bart, Lisa ja Maggie muodostavat tämän värikkään ydinperheen. Harmi vain kuinka paljon Bartin seikkailuille on annettu tilaa näissä ensimmäisissä kausissa.Hinnastaan huolimatta Simpsoneiden 1. tuotantokausi on halpa ostos. Jaksot ovat ikivihreitä ja niitä jaksaa katsella päivästä toiseen kyllästymättä. Ehkä tässä piilee se suurin porkkana, joka vetää tv:n ääreen joka sunnuntai.1. tuotantokaudessa näemme miten Pukin pikku apuri löytää tiensä Simpsonien perheeseen, kuinka Homer saa turvallisuuspäällikön viran, sekä mm. miksi Sideshow-Bob vihaa Bartia. Älkää epäilkö ostaa tätä koska tässä on ""vain"" 13 jaksoa, sillä tämä boksi kestää isältä pojalle.",Jaksot ovat ikivihreitä ja niitä jaksaa katsella päivästä toiseen kyllästymättä.
889,80.0,"Tähän mennessä Simpsoneita on tehty jo kokonaiset 18 tuotantokautta ja 19. kausi pyörii Yhdysvalloissa juuri tällä hetkellä. Elokuvakin on pukattu ulos, sarjakuvia tehty ja kaikenlaisia oheistuotteita värkätty. Vaikka sarjan nykyinen taso on laskenut reippaasti alaspäin sarjan kultakaudesta, niin monen fanius jatkuu tuskin koskaan kuolematta. Monen katsojan sydämet valloittanut aikuisten satiirinen animaatiosarja on vuodesta toiseen turvautunut absurdiin huumoriin, gagien reippaaseen viljelyyn ja mainiosti kirjoitettuihin hahmoihin. Lennokas huumorisarja on tullut tunnetuksi yhteiskuntakritiikistään ja amerikkalaisen kulttuurin epäkohtiin puuttumisesta. Tätä kritiikkiä ei esitetä räväkän suorapuheisesti, vaan usein nerokkaan saarnaamattomasti ja jopa hieman piilotetusti. Sarjan parhaimpana aikana voidaan pitää kausia kakkosesta kasiin, mutta kaikki kuitenkin lähti liikkeelle ensimmäisestä kaudesta. Vaikka Simpsoneiden ensimmäinen tuotantokausi onkin useassa kohtaa sympaattisen köykäistä, niin se saneli selvät sävelet tuleville kausille.Jokainen TV:n omistaja tietää varmasti, mistä tässä hommassa on kyse. Eli Simpsonit on nimensä mukaisesti kertomus Simpsoneiden perheestä. He ovat keskiluokkainen perhe Springfieldin kaupungissa. Keltaisenväriset ihmiset asustelevat lähellä ydinvoimalaa, joka on kaupungin suurin työllistäjä. Siellä työskentelee mm. Simpsoneiden Homer-isä, joka ei ole mikään älynjättiläinen, vaan perusjuntti kaljanlitkijä. Homer tyhmenee kausi kaudelta, joten vielä ensimmäisellä kaudella hän ei ole niin idiootti kuin yleensä. Onhan hän jo tälläkin kaudella varsin yksinkertaisesti ajatteleva ja sikaileva nahjus, mutta myös empaattinen perheenisä. Marge-äiti omaa pystyssä olevan sinisen hiuspehkon ja ihan fiksuja ajatuksiakin. Hän on tyypillinen kotiäiti, joka useassa kohtaa toitottaa järjen torvea tässä perheessä. Perheen esikoinen on kauhukakaran maineessa oleva 10-vuotias Bart, joka on tunnettu skeittilaudastaan. Hulivili keksii jaksosta toiseen uusia temppuja, jotka johtavat välillä suoranaisiin katastrofeihin. Bart ei ole kuitenkaan pohjimmiltaan mikään paha poika, vaan vähän niin kuin nykyaikaistettu versio Vaahteramäen Eemelistä. Sitten on varhaisteini-iän angstissa uiskenteleva 8-vuotias hikipinko Lisa, jonka lempiharrastuksiin kuuluu saksofonin soitto. Välillä tuntuu, että hän on tämän perheen älykkäin jäsen. Valtavirrasta poikkeava tyttö masentuu usein, mutta löytää onnen taas esimerkiksi jammailemalla kulahtaneen jazzmuusikon kanssa. Sitten on Maggie, joka on vasta vauvaiässä eikä sen vuoksi pahemmin puhu. Tälle vauvalle ei mitään hirveän suurta luonnetta synny, minkä vuoksi hänestä onnistutaan ehkä repimäänkin niin paljon huumoria irti.Sarjakuvapiirtäjä Matt Groeningin luomus on tärkeä ja ainutlaatuinen pala TV-historiaa. Se on fiksu, räävittömän hauska ja tarkkanäköinen huumorisarja. Kaksimielisten vitsien, hölmöjen seikkailuiden ja älyvapaiden ideoiden alla lepää järkeviä mietteitä ja jopa kantaaottavia ajatuksia. Sarja ottaa kantaa mm. uskontoon ilmiönä, poliittisiin tilanteisiin ja amerikkalaisten väkivaltaan taipumiseen. Ensimmäisellä kaudella sarja vasta etsii suuntaansa, niinpä satiirisuus ei pääse siihen tunnettuun lennokkuuteensa. Oikeastaan mikään ei pääse vielä tällä kaudella kunnolla käyntiin, vaan kaikilla osa-alueilla on pientä hakemista. Ideat ovat kuitenkin hyviä ja tekijäporukalla on ollut suurta kunnianhimoa. Ääninäyttelijät eivät kuitenkaan ole vielä löytäneet hahmojensa ydintä ja sitä sopivaa ääntä, varsinkaan sivuhahmoilla. Päähahmoista erilaisimmalta kuulostaa Homer, koska ääninäyttelijä Dan Castellaneta halusi matkia Walter Matthauta. Homerissa on toki paljon yhteneväisyyksiä legendaarisen Matthaun esittämien hahmojen kanssa, mutta ääni ei ole niin moniulotteinen kuin olisi parasta. Tämä huomioitiin, joten heti seuraavasta kaudesta lähtien Castellaneta vaihtoi hieman ääntään tulkitessaan Homeria. Piirrostyylikään ei ole ihan hanskassa, vaan värit ja ääriviivat seikkailevat puolin ja toisin. Karkea piirrostyyli ei pahemmin houkuttele, mutta silti jokin jo tässä ekassa kaudessakin iskee. Käsikirjoitukset sisältävät hyviä juttuja, mutta loistavat kokonaisuudet ovat harvassa. Parhaimmat oivallukset tulevat tällä kaudella usein uni- ja kuvitelmakohtauksissa.Ensimmäisen kauden jaksot sisältävät monia klassikkotarinoita, mutta mestariteoksia ei oikeastaan löydy yhtään. Jaksot ovat enemmänkin viihdyttäviä kuin hauskoja. Mitään räkänauruja ei vielä tarjoilla, kun myöhemmillä kausilla saa parhaimmillaan kieriskellä maassa naurusta kippurassa. Jaksoja on 13, joissa jokaisessa on kunnon tarina tyylikkään vitsitulituksen sijaan. Kunnon revittelyyn päästään oikeastaan vain jaksossa Call Of The Simpsons, jossa mielettömät tilanteet seuraavat toisiaan vauhdikkaalla temmolla. Kauden muita helmiä ovat legendaarinen joulujakso, joka on aloittaa sarjan lupaavasti, ja Life On The Fast Lane, jossa Homer ostaa Margelle keilapallon synttärilahjaksi. Kaudessa on kaksikin kerronnallista vika, joista ensimmäinen on Bartin päästäminen pääosaan. Onhan hän toki hyvä hahmo ja aika cool skeittitemppuineen, mutta ei tässä mistään lastensarjasta ole kyse. Myöhemmin sarja keskittyy yhä enemmän Homeriin, mutta ensimmäisellä kaudella melkein jokainen jakso keskittyy Bartiin. Jos Bart ei ole pääosassa, niin mukana on ainakin häneen keskittyvä sivujuoni. Toinen vika on sivuhahmojen liian vähäinen käyttö. Myöskään kaikkia tärkeitä sivuhahmoja ei ole vielä kehitetty ja monien tulevaisuudessa tärkeiden hahmojen luonne on vielä kehitysasteella. Näitä hahmoja ovat esimerkiksi Homerin kantabaarin pitäjä Moe, kaljaa kittaava kaveri Barney, rehtori Skinner, lähimyymälän kauppias Apu ja ydinvoimalan omistaja Montgomery Burns. Sarja on tunnettu myös julkkisvieraista, joita ei vielä pahemmin pyöri mukana tällä ekalla kaudella, mutta Kelsey Grammer tekee jo ensiesiintymisensä Bartin arkkivihollisena Sideshow Bobina.Simpsoneiden ensimmäinen kausi on ihan jees, mutta myöhemmin sarja sai lisää potkua ja ajoi itsensä kunniakkaasti komedian tähtikartastoon. No, joka tapauksessa hyvää ja ainakin nostalgista viihdettä. Kestää monetkin katselukerrat ja iloa riittää pitkään. Jää pahasti seuraavien kausien varjoon, mutta suositun sarjan ekassa kaudessa on aina pakko olla jotain erikoista, josta sarjan suosio on lähtenyt. Vaikka tämä ensimmäinen kausi muistuttaakin välillä enemmän tyypillistä perhesarjaa kuin anarkistista komediaa, niin Simpsoneiden pohjimmainen henki on tunnettavasti läsnä. Kuuluu jokaisen fanin hyllyyn, mutta sehän on jo sanomattakin selvä.",Ideat ovat kuitenkin hyviä ja tekijäporukalla on ollut suurta kunnianhimoa.
890,90.0,"Loistavasta hahmogalleriasta, hauskoista vitseistään ja pitkästä taipaleestaan tunnettu Simpsonit on ehdottomasti paras animaatiosarja ja lisäksi yksi maailman parhaimmista animaatiosarjoista. Vaikka taso onkin tipahtanut siinä 13. tuotantokauden kohdalla ja osoittautunut suureksi ongelmaksi 24. tuotantokauden kohdalla, on Simpsonit silti suurenmoinen mestariteos. Itse sarjaa on tullut tapitettua telkusta jo niin kauan kuin muistan ja olen valtava Simpsons-fani. Ensimmäisellä tuotantokaudella näemme esimerkiksi, kun Bartista tulee vaihto-oppilas Ranskaan, Hassu-klovni pidätetään ja Homer menettää työpaikkansa. Tälläisissä sarjoissa on vaikea kuvailla juonta tai tarinaa, koska jokainen jakso on tavallaan irrallinen.Simpsonit oli ensimmäinen animaatiosarja, joka oli suunnattu hieman varttuneemmalle yleisölle. Sitä ennen animaatiot olivat lapsille suunnattuja. Kaikki alkoi, kun James L. Brooks sai idean tuoda mainoskatkoja ennen ja jälkeen lyhyitä animaatioita tuottamaansa The Tracey Ullman Show'n. Piirtäjäksi valittiin Matt Groening, jonka Elämä on helvettiä -sarjakuvaan Brooks oli ihastunut. Groening päätti luoda kokonaan uuden sarjan ja loi Simpsonien perheen, johon hän otti nimet omasta perheestään. Ainoastaan Barti nimen hän otti sanasta brat eli kakara. Hahmot menivät läpi, jonka jälkeen näitä animaatioita alettiin näyttämään. Käsikirjoituksesta vastasi itse Groening. Erityistä oli se, että Simpsonit olivat ihonväriltään keltaisia. Ensimmäinen jakso oli ''Good Night'', jonka jälkeen Simpsonit esiintyivät The Tracey Ullman Show'ssa kolmen tuotantokauden ajan ja jaksoja ehdittiin tehdä 48. Simpsoneista tuli suosittuja nopeasti ja ei mennyt kauaakaan, kun Simpsonit saivat oman animaatiosarjan. Lisää hahmoja tuotiin mukaan, hahmoista tehtiin persoonallisia ja piirrosjäljestä tehtiin lyhytelokuvia parempaa. Hyvän vastaanoton jälkeen sarja jatkuikin odotettua pidempään, vaikka kukaan ei tuskin tiennytkään miten pitkä tie Simpsoneilla olikaan edessä... Piirrosjälki on vielä varhaisessa vaiheessa, mutta silti mukavan leppoisaa. Itse olen pitänyt myös siitä laadukkaammasta, mutta suttuinenkin jälki voi olla hyvä asia. Hahmoilla on jo rakennettu hienosti persoonallisuutta, mutta silti ensimmäisellä kaudella haetaan selvästi suuntaa. Idea oli ilmestymisvaiheessa uusi ja sai hyvää arvostelua. Tätä se saa vielä tänäkin päivänä. Danny Elfmanin tunnusmusiikki on unohtumaton ja helposti mieleen jäävä. Ääninäyttelijät tekevät hienoa työtä ja jokaiselle hahmolle on löydetty sopiva ääninäyttelijä. Homerin ääni ei ole vielä aivan se samanlainen vaan on enemmän lyhytelokuvien tapainen. Pikku hiljaa hänestäkin on kehittynyt se meidän tuntemamme ääni.Kiitos, Matt Groening.",Simpsoneiden ensimmäinen tuotantokausi hakee vielä suuntaansa.
891,100.0,"Simpsonien three-pack -DVD on must kaikille Simpsonfaneille. Pakkaus sisältää kaikki ensimmäisen tuotantokauden 13 jaksoa plus lisämatskut.Alkujaan Simpsonit oli Tracey Ullman Shown animaatiopätkä. Homerin ja kumppanien sähläykset osoittautuivat niin suosituiksi että se ansaitsi oman ohjelmapaikan. Eikä se siirto tainnut olla ihan riidaton, mutta onneksi se tapahtui. Tuskin olisimme saaneet seurata Simpsoneita näin kauan jos sarja ei olisi itsenäistynyt. Erona nyky-Simpsoneihin, alkuaikojen hahmot ovat karrikoitumpia ja ilmeekkäämpiä. Äänetkin ovat sävykkäämpiä kuin uusimmissa jaksoissa. Huumori on sensijaan pysynyt samanlaisena vuodesta toiseen. Skinner: ""Mr. Simpson. Saatte lapsenvaihto-ohjelmassa Bartin tilalle albaanialaisen lapsen."" Homer: ""Sellaisen vaalean ja punasilmäisen?""Eipä voisi toivoa parempaa ajankulua sunnuntaille kuin Simpsoneita tuutin täydeltä. Välillä touhun voi keskeyttää katsomalla TV:stä Simpsoneita ""livenä"". Samalla voi kätsysti vertailla miten Simpsonit ovat muuttuneet matkan varrella.DVD:n lisäsälästä sen verran että levy nro 3:een on kasattu haastatteluja, poistettuja kohtauksia(!) ja muuta mojovaa. Voin onnitella itseäni vuoden parhaasta DVD-ostoksesta.",Eipä voisi toivoa parempaa ajankulua sunnuntaille kuin Simpsoneita tuutin täydeltä.
892,100.0,"Simpsonien perhe elää Springfieldissä USA:ssa. Perheeseen on siunaantunut ylipainoisen mutta tyhmän isän ja vastuuntuntoisen äidin geenien sekoituksena kolmen lapsen katras. Esikoinen Bartholomew eli Bart on pahaksi onnekseen keränyt itulaatikkoonsa enempi isänsä perimää ja Lisa on puolestaan luonnonoikku viisauksineen. Pikku-Maggie ei osaa vielä puhua, mutta selvästi muistuttaa äitiänsä enempi kuin isä-Homeria.Tapahtumat sijoittuvat kahden vuoden ajalle 90-luvun alkuun. Perheen edesottamuksia seurataan niin arjessa kuin juhlassa. Pääosan showssa varastavat Homer ja Bart, vaikka mukaan on saatu nimimiehiä kuten Danny de Vito ja Ringo Starr. Alkumetreiltä hahmot kehittyvät jopa niin että äänetkin muuttuvat. Parhaana esimerkkinä Homerin työnantajan, ydinvoimalan johtaja Montgomery Burns: luonne kasvaa hämmästyttävästi kahden vuoden aikana rivimiehestä ruudun hallitsevaksi hahmoksi. Loistava suoritus.Simpsonien käsikirjoitus on osoitus siitä että vielä on toivoa lätäkön takaisten kynämaakareiden suhteen. Simpsoneissa on harvinaista itseironiaa niin politikoiden kuin muidenkin jenkki-ikoneiden suuntaan. Kun vielä mukaan on väsätty mustaa huumoria, joka on taitavasti peitetty Homerin tyhmyyden taakse, niin ei voi muuta kuin hakata käsiä polviin ja räkättää sohvan nurkassa.",Tällä pompsilla parannetaan vielä monta sunnuntaioloa.
893,90.0,"Simpsoneiden päästyä toiselle tuotantokaudelle suunnilleen kaikki parani vähän. Piirrostyylistä tuli hiotumpaa, ääninäyttelijät löysivät hyvän tyylinsä ja jaksoista tuli enemmän klassikkomateriaalia. Ensimmäisessäkin kaudessa on paljon hyvää ja klassikon ainesta, mutta toinen kausi on jo silkka klassikko. Erittäin laadukas paketti on siis kyseessä.Jo ensimmäisellä kaudella alkoi Yhdysvaltalaisen kulttuurin ja elämänmenon tarkastelu satiirisessa sekä kriittisessä näkökulmassa, mutta se jatkuu tehokkaasti myös toisella tuotantokaudella. Sarjan tyyli alkoi hioutua ja monia sarjan suosiolle elintärkeitä elementtejä tuli lisää. Ensinnäkin sarjan pääpaino ei enää ollut Bartin seikkailuissa, vaan sarjan päätähdeksi nousee tällä kaudella perheenpää eli Homer Simpson, jonka sikailut jaksavat naurattaa kerta toisensa jälkeen. Homer on amerikkalainen idiootti, joka näyttää mikä Yhdysvalloissa eniten mättää. Mies, jolla kaikki on oikeasti aivan täydellisesti, mutta kaikki on vain hyvän tuurin ansiota. Hän on kuitenkin sympaattinen, rehti, jonkinlaisen omantunnon omaava ja jollain tasolla myös hyvä perheenisä sekä aviomies. Myöhemmillä kausilla Homerin tyhmyys vain pahentui, eikä lopulta tästä loistavasta hahmosta ole paljonkaan sitä aitoa jäljellä. Toisella kaudella tämä koominen nero on kuitenkin vahvimmillaan, vaikka samaa iloa saatiin vielä kokea monta seuraavaakin kautta ennen Homerin hahmon kaikinpuolista inflaatiota. Kiitosta täytyy antaa myös Dan Castellanaten loistavalle äänityöskentelylle, jota saadaan kuulla myös monen muun hahmon kohdalla. Lahjakas kaveri, ei voi muuta sanoa. Homerin ääni löytää myös tällä kaudella lopullisen minänsä, sillä ensimmäisen kauden monotoninen Walter Matthau -imitaatio ei oikein antanut tilaa revittelyille.Toisella kaudella keksittiin myös monia jaksoformaatteja ja tarinajatkumoita, joita pystyttiin käyttämään myöhemmillä kausilla. Ensimmäinen halloween-jakso Treehouse of Horror kuuluu kauden tärkeimpiin hetkiin luodessaan kolmesta humoristisesta kauhutarinasta koostuvan jaksomallin. Vaikka monet myöhemmät Treehouse of Horror -jaksot päihittävätkin tämän, niin tässä klassikossa on yhä voimaa ja jytyä. Populaarikulttuuriviittaukset ja elokuvaparodiat lisääntyivät ensimmäiseen kauteen verrattuna, mistä hyvänä esimerkkinä on juuri tämä kauhujakso. Jonkinlaisena taiteellisena helmenä voi pitää jakson päätöstarinaa, jossa Edgar Allan Poen runon Korppi lukee mahtavan kertojanäänen omaava James Earl Jones.Uudemmilla tuotantokausilla ei Simpsonien maailmassa jaksojen tarinat ole niin tärkeitä, vaan hauskan pitäminen on pääasia. Toisella kaudella tarinat ovat hyviä ja parhaimmassa tapauksessa jopa vähän koskettaviakin. Esimerkiksi jakso, jossa Homer luulee kuolevansa, repii lempeästi huumoria irti kuoleman pelosta ja elämän hetkellisyydestä. Koskettavia ja hellyyttävän hauskoja tarinoita ovat myös Lisan ihastuminen karismaattiseen opettajan miessijaiseen (vierailevana äänenä loistavaa työtä vääntävä Dustin Hoffman), Simpsoneiden ukin rakastuminen vanhalla iällä ja Homerin velipuolen (äänenä Danny DeVito, joka tekee hahmosta loistavan persoonallisella tyylillään) paljastuminen. Myös kritiikki ja irvaileva satiiri on kovassa terässä tällä kaudella. Ensimmäinen Itchyyn & Scratchyyn (siis Tom & Jerry -parodia, joka irvailee hauskasti piirrosväkivallan mielettömyydelle) keskittyvä jakso Itchy & Scratchy & Marge naureskellaan amerikkalaisten tekopyhyyteen alastomuuden ja väkivallan suhteen. Ydinvoimaloiden aiheuttamista saasteista sekä terveysriskeistä repii huumoria irti puolestaan mainio Two Cars in Every Garage, Three Eyes on Every Fish, jonka alkuperäinen nimikin on jo täyttä rautaa. Lisan ja Homerin henkinen taistelu sai uutta puhtia jaksossa Homer vs. Lisa and the Eighth Commandment, joka myös oli ensimmäinen rohkeasti uskonnollisia teemoja käsittelevä jakso.Klassikkojaksoja, mielettömiä vitsejä, hienoja hetkiä sekä mainioita juttuja tällä kaudella on ihan mielettömästi. Ainoaksi häpeäpilkuksi osoittautuu Homerin maskottiurasta tylsästi satuileva Dancing Homer. Noh, 22 jaksoon saa mahtua yksi heikompikin tekele. Kokonaisuutena toinen kausi on kyllä aivan huippuluokkaa, mutta vielä vasta pientä alkusoittoa sarjan muutamalle seuraavalle kaudelle. Vaikka huumori muuttui vieläkin terävämmäksi, piirrostyyli hioutui ja hahmoista muuttui yhä enemmän omia persooniaan, niin saatirin kärki oli kuitenkin jo kakkoskauden aikoihin aivan omaa luokkaansa.","Homer on amerikkalainen idiootti, joka näyttää mikä Yhdysvalloissa eniten mättää. "
894,100.0,"Simpsonien kolmannen tuotantokauden DvD-boxi on pitkän odottamisen jälkeen ilmestynyt kaikkien Simpsonien ystävien iloksi. Simpsoneista ei varmaankaan tarvitse kertoa mitään koska jokainen varmasti tuntee tämän sarjan. Boxi on suoraan sanoen täydellinen. Boxista löytyy monia klassikkojaksoja kuten Ihmemaila ja Velipuolen paluu. Lähes jokainen boxin jakso on loistava paitsi pari tylsähköä: Totuus ja oikeus ja Koira kuoleman partaalla.Kolmas tuotantokausi kuuluu ainakin meikäläisen mielestä Simpsonien parhaimmistoon ja sisältää monia klassisia hetkiä kuten Homerin joutuminen mielesairaalaan, Homer pelastaa voimalan, Bart huijaa koko kaupunkia että pieni poika on pudonnut kaivoon, Bobin paluu, Homer rakentaa ihmemailan, mr Burns myy voimalan saksalaisille ym... Toisen kauden jaksot tuntuvat miltein tylsiltä tämän boxin katsomisen jälkeen. En tarkoita että aiemmmat boxit olis huonoja mutta nämä jaksot ovat vaan paljon parempia. Boxiin kuuluu siis yhteensä 24 huippujaksoa ja jonkin verran extrasälää. Extrat siten ovatkin kovin vähäiset. Matt Groeningin kommenttiraidan joka jaksolle mikä on sinänsä mielenkiintoista kuultavaa. Sitten löytyy myös piirrosluonnoksia, storyboardeja, tv-mainokisia, dubbattuja näytteitä, jukeboxin ym. Lyhyesti sitä vois sanoa että jos tykkää Simpsoneista niin tämä on pakko-ostos.",Kolmas tuotantokausi kuuluu Simpsonien parhaimmistoon.
895,100.0,"Simpsoneiden kolmannen tuotantokauden tapahtumien mielessä kelaaminen aiheuttaa ihan kylmiä väreitä, sillä sen verran nostalgisesta ja loistavasta mestariteoksesta on kyse. Kolmas kausi kiteyttää kaikki Simpsoneiden hyvistä puolista ollen lähes koko sarjan paras taidonnäyte. Toisestakin kaudesta piirrosjälki sun muut tekniset hommat ovat taas vähän parantuneet, käsikirjoitusten taso on huippuluokkaa ja vitsien iskevyys on jotain älyttömän kovaa.Tein jo mielestäni varsin hyvän selosteen Simpsoneiden maailmasta arvostellessani ensimmäistä tuotantokautta. Eli jos joku ei tiedä, mistä on kyse, niin kannattaa lukea se arvostelu tai hankkia tietoa muualta. Onhan Simpsonit jo sen verran käsite, että jos joku on onnistunut olla näkemättä yhtään jaksoa tähän päivään mennessä, niin on ainakin kuullut asiasta. No, mutta pidemmittä puheitta täytyy lähteä esittelemään kauden huippukohtia ja syitä, jotka tekevät siitä niin upean.Kolmannella kaudella Simpsonit alkoi olla jo sen verran suosittua tavaraa, että nimekkäät vierailijat vain lisääntyivät. Kolmas kausi vieläpä aloittaa tyylikkäästi todella isolla nimellä, joka on juuri edesmennyt Michael Jackson. Jonkinlaiseen identiteettikriisiin liittyvä vitsi kantaa hyvin jaksoa Stark Raving Dad. Jacksonin sopimus ei sallinut esiintymään omalla nimellään, vaan hänelle valittiin peitenimi John Jay Smith. Lukemani mukaan tämän jälkeen tekijät päättivät, että jos haluaa vierailla sarjassa, niin on pakko käyttää omaa nimeään. Mutta tämänpä jälkeen kaikki halusivat mukaan sarjaan ja harva kieltäytyi kutsusta.Kolmannelta kaudelta löytyy monet omista suosikkijaksoistani. Ehkäpä minulle kaikista rakkain episodi koko sarjassa on Bartin huijauksesta kertova Radio Bart, jonka olen nähnyt valehtelematta lähes sata kertaa. Siinä yhdistyvät kaikki hyvän Simpsonit-jakson elementit. Huumori on parhaimmillaan aivan mieletöntä, sivuhahmoja käytetään hyvin tarinan tueksi, tarina on samalla hauska ja koskettava, populaarikulttuuriviittauksia, mediasatiiria ja itse Sting vieraana. Toinen todellinen klassikkotapaus on Homerin keksimän drinkin tarina Flaming Moe's, jonka tarinan monikerroksellisuus jaksaa hämmentää kerta toisensa jälkeen. Tässä jaksossa vierailee lisäksi Aerosmith, joka on Simpsoneiden ensimmäinen bändivieras. Merkittäviin hetkiin kuuluu myös Joe Mantegnan persoonallisella äänellä varustetun mafioson Fat Tonyn ensiesiintyminen jaksossa Bart the Murderer, joka on loistava mafiaelokuvien parodia. Varsinkin Goofellas saa osansa pilkkakirveestä tässä hulvattomassa kokonaisuudessa. Näihin aikoihin tarinalla ja vitseillä, vaikkakin ne seikkailisivat kuinka mielettömyyden rajoilla, oli vankka symbioosi, eikä jaksojen kokonaisuudet muistuta vain epämääräistä sketsirykäelmää uusien kausien tapaan.Homerin noustua sarja tähdeksi tehtiin paljon häneen keskittyviä jaksoja. Myöhemminkin on kuvattu usein Homerin suhdetta hänen lapsiinsa, mutta kolmannelta kaudelta löytyvät ehkäpä ne sympaattisimmat tapaukset. Homerin ja Lisan maailmojen kohtaamisesta saadaan aina irti hyvää huumoria ja osuvia huomioita. Amerikkalaisen idiootin yksinkertaisen maailmankuvan ja pienen tytön hieman naiivi filosofinen maailmaa paremmaksi haluavan pohdiskelun yhteentörmääminen on aina hyvä jakson perusta. Kolmannella kaudella Lisan ja Homerin suhdetta kuvaavia jaksoja on kaksi: Lisa's Pony ja Lisa the Greek. Kummatkin ovat mieltälämmittäviä isä-tytär-suhteen kuvauksia sekä samalla jopa jonkinlaisia ystävyyden ja lähimmäisenrakkauden ylistyksiä. Myös rämäpäisen Bartin ja lapsenmielisen Homerin viha-rakkaus-suhteesta on revitty vuosien varrella paljon klassikoita irti, mutta eräs parhaista on parivaljakon yritys pärjätä mäkiautokisoissa jaksossa Saturdays of Thunder. Järkevämmän äitihahmon roolin osakseen saanut Marge saa myös kolmannella kaudella tilaa sarjan pohdiskellessa amerikkalaisen kotiäidin roolia. Homer Alone kuvaa Margen turhautumista ja kotiäidin stressin purkaantumista. Näihin aikoihin myös tarinat ja tapahtumat yritettiin tehdä realistisiksi, eivätkä tekijät halunneet mennä fantasian puolelle satuiluissaan. Silti jaksojen mieletön vitsitykitys, huumorin monipuolisuus ja vauhti tekevät sarjasta hauskemman kuin hieman kuivahkot sitcomit.Kolmas kausi alkoi käyttää hyväkseen tarinajatkumoita ja alkoi ottaa vanhoja jaksokaavoja sekä tarinanalkuja jatkettaviksi. Krusty-klovnin entisen apulaisen Sideshow Bobin (äänenä Frasierina paremmin tunnettu Kelsey Grammer, joka kruunaa loistavan hahmon) sota hänet aikoinaan murhayrityksestä käräyttänyttä Bartia kohtaan alkaa oikeastaan tällä kaudella jaksossa Black Widower. Sideshow Bobin vierailut eivät koskaan ole oikein olleet omia suosikkejani, mutta hyvää viihdettä Bartin ja Bobin taistelut aina ovat olleet. Vuoteen 2009 mennessä Sideshow Bob -jaksoja on sarjassa ollut yhteensä 11 ja Grammer on yksi harvoista näihin päiviin asti mukana pysyneistä vakiovierailijoista. Homerin velipuoli Herb (äänenä taas aivan mainio Danny DeVito, joka edustaa äänivierailijoiden kärkeä) tekee paluun kauden päättävässä Brother, Can You Spare Two Dimes? -jaksossa. Harmi, ettei Herb tehnyt enää myöhemmin sarjaan paluuta, sillä sen verran mainiosta tyypistä on kyse. Hyväksi havaittuja jaksokaavoja olivat Halloween-episodi ja takautumajakso, jotka saivat tällä kaudella jatkoa. Treehouse of Horror II eli suomeksi Painajaisia on yksi parhaista Simpsoneiden ns. kauhujaksoista, jossa revitään hupia irti eri perheenjäsenten painajaisista ja pahimmista peloista. Takautumana kerrotaan suloinen ja liikuttava tarina Bartin syntymästä jaksossa I Married Marge, joka kuitenkin sisältää annoksen mieleenpainuvaa sarkastista huumoria koskien amerikkalaisia sekä yleismaailmallisia perhearvoja.Kolmatta kautta katsellessa huomaa, että Homerista on tullut sarjan päätähti ja hänen työpaikkansakin ydinvoimala saa yhä enemmän huomiota. Samalla Lennystä ja Carlista muuttuu vahvemmin hänen hyviä kavereitaan ja Moen baarin vakioasiakkaita. Voimalaan sijoittuvia yhteiskuntakriittisiä jaksoja nähdään kaudella parikin: Homer Denifed ja Burns Verkaufen Der Kraftwerk. Pirullisen huvittava Mr. Burns on tähän mennessä jo noussut hiljalleen sivuhahmosta sarjan tähtikaartiin hämärillä suunnitelmillaan sekä ihailtavalla työmoraalillaan. Myös Homerin seikkailuista eri ""ammateissa"" kertovat Homer at the Bat ja Colonel Homer, joissa Homer nähdään urheilutähtenä sekä musiikkimanagerina. Colonel Homer on yllättävän vakava jakso, jossa on kuitenkin sopiva annos hienoa Homer-huumoria, hyvät musiikit ja ennen kaikkea kantava tarina.Myös Springfieldin asukkaista alkoi yhä enemmän tulla osa sarjan arkea ja satunnaisista vierailijahahmoista alkoi kasvaa osa sarjan vakiokaartia. Se antoi lisää tilaa myös sarjan tekijöille, sillä sivuhahmoille pystyi hyvin kirjoittamaan omia jaksoja. Aina yhtä ystävällinen ja harras naapurinsetä Ned Flanders perustaa oman putiikkinsa jaksossa When Flanders Failed, Krusty-klovni (suomeksi klovnia kutsutaan Hassuksi) yrittää sovitella välejään isänsä kanssa aidosti koskettavassa juutalaiselämän kuvauksessa Like Father, Like Clown, rokkaava bussikuski Otto saa potkut jaksossa Otto Show ja Bartin opettajan mieshuolia saadaan nähdä jaksossa Bart the Lover.Amerikkalaiset ilmiöt ja jo mainitsemani populaarikulttuuri saavat tälläkin kaudella taattuun Simpsonit-laatuun kunnolla kyytiä. Tämän kauden pilkkakirves sohii mm. amerikkalaisen jalkapallon ympärillä olevaa hössötystä, mediasirkusta, punaniskajuntteja, globalisaatiota, ajankohtaisohjelmia, uutislähetyksiä, viihdeohjelmia, koulun toimintamalleja sekä tietenkin amerikkalaista unelmaa eli ""ryysyistä rikkauksiin"" -tyyliä. Tietenkin vakiopilkanaiheita ovat ydinvoimaloiden saasteet, periamerikkalainen kristinusko sekä TV-väkivalta, joiden kritisointia on tungettu useampaankin jaksoon. Toisin kuin monessa muussa satiirisarjassa, niin Simpsoneissa ei näistä asioista hirveästi saarnata, vaan nokkelia ja oivaltavia huomioita on ripoteltu yllättäviin, kekseliäisiin ja pientä hoksaamistakin vaativiin paikkoihin.Ääninäyttelystä voisi sanoa jokusen sanan, sillä esimerkiksi Homerin ääni hioutuu täydellisimpään muotoonsa vasta tällä kaudella. Dan Castellanate ansaitsee paljon kiitosta panostuksestaan Simpsoneiden perheenpäänä, mutta myös lukuisissa muissa rooleissaan, joita edustaa esim. Moen baarin vakioasiakaskuntaan kuuluva kännikala Barney ja Homerin aina yhtä äkäinen sekä seniili isäukko Abe Simpson. Muutkin ääninäyttelijät osaavat hommansa loistavasti, turha heitä on erikseen käydä läpi, kun samanlaista kehumista se vain olisi. Varsinkin kun hahmot rupeavat laulamaan omilla äänillään, niin työskentelyn hienous alkaa tulla esille. Niin kuin mainitsin, vierailijoiden määrä alkoi lisääntyä tällä kaudella huimattavasti. Jo mainitsemieni heebojen lisäksi kaudella kuullaan Neil Patrick Harrisia, Jon Lovitzia, Steve Allenia, Beverly D'Angeloa ja Spinal Tapia. Lisäksi Homerin ihmemailasta kertovassa jaksossa törmätään moniin yhdysvaltalaisiin baseball-tähtiin, jotka puhuvat omina itsenään. Suomalaisille ne nimet eivät välttämättä sano mitään. Lisäksi kuullaan Simpsoneiden vakiovierasta Phil Hartmania, jonka itseään täynnä olevat lierot roolihahmot edustavat Simpsoneiden hauskimpia hetkiä.Kokonaisuutena kolmas kausi on siis täyttä rautaa, eikä siitä päästä oikein mihinkään. DVD-paketti ekstroineen tarjoaa monia hienoja hetkiä, eikä se jää suinkaan hyllyyn pölyttymään kertakatsomisen jälkeen. Moneen kertaan on tämän kauden parissa saanut naureskella Homerin tyhmyydelle, Bartin tempauksille, Lisan angstille, Margen hössöilyille, Maggien oivalluksille ja koko Springfieldin väen neronleimauksille. Eivätkä ne naurut tai katsomiskerrat suinkaan tähän lopu!",Käsikirjoitusten taso on huippuluokkaa ja vitsien iskevyys on jotain älyttömän kovaa.
896,100.0," Kysynpä vain, että tunnetteko kaikki Simpsonit? Vastaan itsekseni: joo, kyllä tunnemme. Keltapäinen perhe lieneekin maailman suosituimpia TV-ohjelmia, ja on ollut sitä jo monen vuoden ajan.  Itsekin olen suuri Simpsonit-fani, ja suurinpiirtein vuosi sitten ostin sarjan kolmannen tuotantokauden. Ja edelleen sitä tulee katsottua useasti, eikä jaksojen hauskuus ole hälvennyt lainkaan, edelleenkin ne pystyvät pelastamaan ankean kaamospäivän ja naurattamaan. Sarja kertoo (vaikka luultavasti kaikki tämän tietävät) Simpsoneiden perheestä, johon kuuluu ylipainoinen isä Homer (Dan   Castellaneta) joka kuluttaa päivänsä ydinvoimalassa työskennellen, TV:tä töllöttäen tai baarimikko Moen (Hank Azaria) kapakassa roikkuen. Perheen äiti Marge (Julie Kavner) on tavallinen kotiäiti. Hän hoitaa Maggie-vauvaa, joka ei osaa vielä puhua, mutta on silti yksi sarjan hauskimmista hahmoista. 10-vuotias poika Bart (Nancy Cartwright) tekee koulussa kepposia ja ajaa opettajat yhä uudestaan ahdinkoon, samaan aikaan kuin Lisa (Yeardley Smith) saa hyviä arvosanoja kokeesta. Tuotantokauden 24:ssä jaksossa Simpsoneille sattuu ja tapahtuu kaikenlaista, ja aina kaikki saadaan hauskaksi.Erityisesti pidän Simpsoneissa siitä, että jaksot ovat realistisia. Huimiakin tapahtumia löytyy, mutta mitään epäloogista ei tapahdu, ja kaikki tapahtumat johtuvat jostakin. Jaksot alkavat yleensä pikkuseikoista, ja kehittyvät sitten kaikessa rauhassa isommaksi kertomukseksi. Pienistä tapahtumista seuraa isompia tapahtumia, joista seuraa lopulta jakson pääteema. Ja aina kaikki saadaan hauskaksi. Ääninäyttely on kaikinpuolin loistavaa. Dan Castellaneta on huvittava Homer Simpsonina, ja saa hahmon kuullostamaan tyhmältä, mutta samalla sympaattiselta ja hauskalta. Hank Azaria taas esitää baarimikkoa Moea todella vakuuttavasti, ja Nancy Cartwright on ainaisen hauska Bartina. Yeardley Smith ja Julie Kavner tekevät hekin hyvää työtä. Kavner saa Margen kuullostamaan tyypilliseltä kotiäidiltä, Yeardley Smith on hänkin vakuuttava. Animointi on myös hyvää. Taustat ovat sopivan yksityiskohtaisia ja hienon näköisiä, hahmojen liikkeet sulavia. Välistä näytetään ydinvoimalaa, välistä järvimaisemaa auringonlaskun aikaan, ja kaikki on hyvän näköistä. Musiikkikin on yhtä täydellistä. Erityisesti Danny Elfmanin klassinen alkukappale on aivan mahtava. Simpsoneiden 3. tuotantokausi oli hyvä ostos, vaikka ekstrat olivatkin vähäiset. Suosittelen, jos olet vähääkään Simpsoneiden ystävä, sillä tämä on kerrassaan loistava tuotantokausi.  ","Piirrosjälki on hienon näköistä, käsikirjoitukset loistavia."
897,100.0,"Simpsonit on huippusarja. Nyt onkin tänne kylmään Pohjolaamme julkaistu jo neljännen tuotantokauden DVD boxi joka siis sisältää koko neljännen tuotantokauden kaikki 22 jaksoa.Neljäs kausi kuuluu edelleen Simpsonien kulta-aikaan, eikä kaudella taida yhtään huonoa jaksoa ollakkaan. Vaikkakin New Kid on the block kuuluu Simpsonien heikoimpiin. Klassikkoja on kuitenkin väärällään joista mieleenpainuvimmat olivat ainakin Kamp Krusty, Marge vs the Monorail, Whacking day, Treehouse of horror II, Duffless, Homer the Heretic, Mr Plow ja monet muut. Sarja on huomattavasti kehittynyt lähtökuopistaan ja ero ensimmäisiin tuotantokausiin on huomattava. Rahaa on ollut enemmän ja se näkyy. Boxikin on ihan hyvää laatua vaikkakin extrojen määrässä olisi ollut parantamisen varaa. Mutta hyvä näinkin.Eihän tähän muuta voi sanoa kuin että kyseessä on loistavan televisiosarjan loistavaakin loistavampi tuotantokausi. Osta!","Neljäs kausi kuuluu Simpsonien kulta-aikaan, eikä kaudella taida yhtään huonoa jaksoa ollakkaan"
898,100.0,"Neljännen kauden koittaessa Simpsonit porskuttivat ylpeästi omassa suosiossaan. Neljäs kausi jatkoi kunniakkaasti jo toisen kauden aloittamaa kultakautta, jonka tasolle moni muu komediasarja on varmasti kateellinen. Kauden ensimmäisestä jaksosta jopa sarjan tuottaja James L. Brooks innostui sen verran, että olisi halunnut tehdä jakson ideasta kokopitkän elokuvan. Kuitenkaan homma ei niin pitkälle kantanut, mutta tekijätiimin pääkoppiin jäi muhimaan ajatus elokuvasta. Joka tapauksessa kauden hienosti aloittava Kamp Krusty on silkka klassikko, joka antaa kyytiä amerikkalaisten kesäleiritraditioille sisältäen kieltämättä elokuvallistakin tarinantynkää.Jo neljännellä kaudella tullaan näkemään pieniä vilahduksia asioista, jotka lopulta kaatoivat sarjan. Vaikka kokonaisuus onkin täyttä rautaa ja ansaitsee täydet pisteet, niin mukana on jo, silti hyvin vähän ja erittäin minimaalisessa muodossa, irrallista ja typerää komiikkaa, joka jatkossa tuli poraamaan sarjaan pahoja reikiä. Pieninä annoksina ne kuitenkin toimivat, sillä tälläkin kaudella tarinat ovat vielä pääosassa. Joka tapauksessa tuotantokauden kokonaisuus on loistava sisältäen niin paljon klassikkojaksoja, ettei sille voi olla millään tasolla vihainen.Sarjan parhaimmaksi jaksoksi kautta aikojen on monta kertaa valittu Homer the Heretic, joka kertoo Homerin kirkonkäyntilakosta. Niin kuin Simpsoneiden parhaimmat uskontojaksot, niin tämäkään ei rienaa vaan pohdiskelee uskonnon merkitystä huumorin keinoin. Omiinkin suosikkeihini jakso kuuluu ja sen parhaimmista vitseistä on tullut jo legendoja. Kuten Homerin huomatessa Apun hindujumalan olevan kaupassa esillä omassa alttarissaan, niin hän toteaa intialaissyntyiselle ystävälleen: ""Taisit olla pissalla, kun uskontoja jaettiin."" Heh, loistava ja klassinen Homer-lohkaisu.Pastori Lovejoy: Homer, I'd like you to remember Matthew 7:26. ""The foolish man who built his house upon the sand.""Homer: And you remember... Matthew... 21:17.Pastori Lovejoy: ""And he left them and went out of the city, into Bethany, and he lodged there?""Homer: Yeah. Think about it. Myös monia muita legendaarisia hetkiä ja omia suosikkejani tältä tuotantokaudelta löytyy vaikka millä mitalla. Mukavan talvinen kertomus Mr. Plow näyttää Homerin lumenauraajan hommassa ja hervoton Duffless kertoo Homerin kärsimyksistä oluettoman kuukauden aikana. Jenkkien lumihössötys ja AA-kerhointoilu saavat maistaa näissä jaksoissa osansa satiirin pilkkakirveestä, jonka terä on tällä kaudella todella terävä. Myös jenkkien retuperällä oleva terveydenhuolto saa osansa pilkasta, kun Homerin pumppu pettää jaksossa Homer's Triple Bypass. Itchy & Scratchy -pätkät ovat sen verran mainiota tavaraa, että niihin keskittyvät jaksot eivät voi olla huonoja, niinpä on varsinaista herkkua, että tällä kaudella niitä jaksoja on peräti kaksi. Itchy & Scratchy: The Movie näyttää, miten jostain elokuvasta voi tulla todellinen ilmiö ja The Front kertoo taas piirrosväkivallan kiehtovuudesta sekä sen moraalisesta arveluttavuudesta. Luonnonsuojelijoita on lämpimästi miellyttänyt jakso Whacking Day, joka on saanut jonkinlaisen luonnonsuojeluaiheisen palkinnonkin aikoinaan. Ydinvoimalakritiikkiä saadaan nähdä monessakin jaksossa, joista tärkeimpiä on Homerin nousu liiton pomoksi episodissa Last Exit to Springfield. Omista suosikeistani on pakko vielä mainita tuotantokauden toiseksi viimeinen jakso Marge in Chains, joka nimensä mukaisesti kertoo Margen vankilavisiitistä.Neljäs tuotantokausi oli jo toinen Al Jeanin ja Mike Reissin yhdessä päätuottajina vetämä kausi, joka jatkoi kolmannen tuotantokauden laadukasta linjaa. Myös käsikirjoittajapuolella koettiin vahvistuksia, kun myöhemmin muista kuvioista paremmin tunnettu Conan O'Brien pääsi väsäilemään tälle kaudelle jaksoja. Vaikka itse en pidä Conanista esiintyjänä, niin hänen huumoriväläytyksensä ovat kyllä parhaimmillansa aivan mainioita. Käsikirjoitustiimin ja tuotantoryhmän lisäksi myös ääninäyttelijät hoitivat jälleen pisteet kotiin. Vakioäänet vetävät kunnialla vanhoja tuttuja ääniänsä antaumuksella ja vierailevat tähdet sen kuin lisääntyivät. Vakiovierailija Phil Hartman jaksaa aina ilahduttaa b-näyttelijä Troy McClurena ja kierona asianajajanilkkinä Lionel Hutzina. Lyle Lanely -niminen huijari on myös yksi Hartmanin ikimuistoisista hahmoista, vaikka nähdäänkin ainoastaan tämän kauden Marge Vs. the Monorail -jaksossa. Neljännellä kaudella vierailijoiden joukossa kuullaan myös varsinaisia legendoja, kuten Bob Hope, Elizabeth Taylor (lausuu Maggien ekan sanan!), Adam West (osaa suhtautua Batman-imagoonsa ja himmenneen staran maineeseen sopivalla huumorilla), Leonard Nimoy, Barry White, Johnny Carson ja Hugh Hefner. Lisäksi vierailijoina esiintyvät myös mm. Brooke Shields, Pamela Reed, Luke Perry ja Bette Midler. Red Hot Chili Peppers jatkaa bändivierailijoiden joukkoa.Pitää vielä palata neljännen kauden jaksojen joukkoon, sillä sieltä löytyy niin monta legendaa. Yleensä ns. muistelmajaksot, jotka koostuvat vanhojen jaksojen pätkistä, kuuluvat sarjojen jäteosastoon ja ovat varsin turhia, mutta Simpsoneiden ensimmäinen tällainen eli So It's Come to This: A Simpsons Clip Show on harvinaisen toimiva tapaus. Tämä johtuu tekijöiden ironiasta tällaisia jaksoja kohtaan, uuden materiaalin hyvyydestä ja vanhojen klippien nerokkaasta käytöstä. Myöhemmät clipshow't eivät tämän tasolle enää päässeet. Krustyyn keskittyvä jakso (tällä kaudella sivuhahmoihin keskittyviä jaksoja ei ole hirveästi mukana, vaikka kolmannella kaudella niitä alettiin jo ahkerammin kehitellä) Krusty Gets Kancelled päättää kauden mukavasti varsin suurten kuvioiden merkeissä tuoden näyttävän määrän vierailevia ääniä mukaan. Treehouse of Horror III tuo taas esille kolme Halloween-tunnelmaista kauhutarinaa, joista King Kong -tarina ansaitsee eniten kiitosta. Lisäksi tämän kauden flashback-jakso Lisa's First Word kuuluu genren parhaimpiin.Lisäksi sarjan piirrostyö siirtyi neljännellä kaudella Klasky-Csupolta Film Romanille, joka vastaa nykyisinkin sarjan piirrosoikeuksista. Vaikka Simpsoneiden visuaalinen tyyli ei mihinkään muuttunutkaan, niin piirrosjälki on ehkä hitusen parempi kolmeen ensimmäiseen kauteen verrattuna. Yksityiskohtia on nimittäin paljon enemmän mukana ja kuvallisia jippoja käytettiin vitseinä yhä enemmän.Niin tai näin, kokonaisuus on hämmästyttävän timanttinen. Ei mahda mitään, Simpsoneiden neljäskin kausi on puhdas mestariteos. Kuuluu jokaisen fanin ja komedian ystävän kokoelmiin.","Ei mahda mitään, Simpsoneiden neljäskin kausi on puhdas mestariteos."
899,90.0,"Simpsonit on amerikkalainen humoristinen animaatiosarja, joka on vuosien saatossa tullut tutuksi monessa maanosassa. Tuotantokausia on jo yli toistakymmentä, ja niiden taso vaihtelee melko roimasti. Simpsonit: 4. tuotantokausi kuuluu kuitenkin niihin ikimuistettavimpiin ja legendaarisimpiin kausiin, joissa huumoria piisaa tuutin täydeltä.Sarja kertoo Springfieldissä asuvasta perheestä, Simpsoneista. Perheeseen kuuluu Homer-isä (Dan Castellaneta), Marge-äiti (Julie Kavner), lapset Bart (Nancy Cartwright), Lisa (Yerdlay Smith) ja Maggie-vauva (ei ääninäyttelijää) sekä tällä tuotantokaudella melko vähän huomiota saavat Pukin Pikku Apuri-koira ja Snowball II-kissa. Perheenjäsenet ovat luonteiltaan todella poikkeavaa sorttia, joten kaikille löytyy varmasti oma mielihahmonsa. Ja koska myös muut Springfieldin asukkaat ovat persooniltaan värikkäitä, jaksaa Simpsonit: 4. tuotantokautta katsoa vielä monta kertaa ensimmäisen katselukerran jälkeen. Yleensä jaksoissa pääosassa ovat itse Simpsonit, mutta tällä tuotantokaudella tilaa saa myös vähä-älyisenä, joka tilanteeseen hyvin sopimattomia, välillä jopa noloja (ja hauskoja) huomautuksia heittelevä Ralph Wiggum (Nancy Cartwright), josta saadaan yllättävänkin paljon sympatiaa irti.Ääninäyttely on jotain todella maagista, sillä vaikka näyttelijöitä on hahmoihin verrattuna melko vähän, jokaiselle hahmolle onnistutaan luomaan omaperäinen ja luonteeseen kuin nyrkki silmään sopiva ääni. Julie Kavner on juuri sopiva valinta ääninäyttelemään Margea, Selmaa ja Pattya, koska kaikki nämä edellämainitut hahmot kuuluvat samaan perheeseen. Kavnerin karkea ääni sopii mainiosti sekä epäröivälle ja varovaiselle Margelle että tupakoiville ja siistittömille Pattylle ja Selmalle. Hank Azaria ääninäyttelee pääasiassa sivuhahmoja, mutta tekee sen homman hyvin. Moe Zyslak, Carl Carlson ja Apu Nahasapeemapetilon ovat kaikki Azarian hamoja, mutteivät edes kuulosta samanlaisilta. Dan Castellaneta tulkitsee suosikkihahmoani Homeria todella hyvin, eikä siihen hommaan olisi parempaa miestä saatukaan. Castellaneta hallitsee upeasti sekä Homerin ""D`oh!"" -huudahdukset että koomiset kiljunnat.Jaksot ovat kaikinpuolin hyviä, mutta kunnolla vauhtiin päästään vasta viidennessä jaksossa eli Treehouse of Horror III:ssa, jossa nähtävillä on mm. King Kong -parodia. Selma`s Choise -jakso esittelee vähän fyysisempää huumoria, eli naamanvääntelyä, ja on sinänsä ihan hyvä nähdä vähän pöljempää huumoria älykkään sellaisen joukossa. Naurumekkalan keskelle on tajuttu lisätä myös yksi vähän rauhallisempi jakso, Lisa`s First Word, jossa Maggie-vauva on tärkeämmässä osassa kuin muut perheenjäsenet.On ilo huomata, että Simpsonit: 4. tuotantokausi puree kaikenikäisiin todella tehokkaasti. Huumori on sekä helposti tajuttavaa että älykkästä, ja se sisältää paljon tehokasta yhteiskuntakritiikkiä, jota kuitenkin käsitellään niin ettei se tunnu päälleliimatulta. Kuoren alla piilee myös pieniä moraaliopetuksia, joita melkein jokaisen jakson lopusta voi bongata, mutta ne sulautuvat juoneen niin hyvin etteivät kaikki katsojat niitä edes huomaa. Piirrosjälki nyt ei ole mitään parasta laatua, sillä se on uudempiin tuotantokausiin verrattuna paljon alkeellisempaa, mikä saattaa häiritä joitakin katsojia. Ihan täysiä pisteitä Simpsonit: 4. tuotantokausi ei ansaitse, mutta viihdyttävyyden takaan.",Puree kaikenikäisiin todella tehokkaasti.
900,100.0,"Meitä suomalaisia hemmotellaan jo viidennellä Simpsonien tuotantokausiboxilla. Jälleen on luvassa 22 jaksoa silkkaa herkkua. Viides kausi onkin yksi Simpsonien parhaista ja lähes jokainen jakso on jo klassikko. Boxista löytyy muunmuassa mainio Cape Fear parodia Cape Feare, Citizen Kanen tunnelmissa liikkuva Rosebud, Homer The Vigilante, Homer Goes to College, Beatles meininkiä tarjoava Homer's Barbershop Quartet, Deep Space Homer ja monia muita.Viides kausi on myös kuuluisa erityisen laajasta valikoimastaan vierailevia tähtiä. Jaksoissa piipahtavat muunmuassa The Ramones, George Harrison, James Brown, Conan O'Brien (joka on myös käsikirjoittanut muutaman jakson) ja James Woods. Extrat eivät paljoa poikkea edellisistä boxeista. Löytyy tietysti Groeningin ja kumppaneiden kommenttiraidat joka jaksolle, poistettuja kohtauksia, Matt Groeningin kausiesittelyn, mainoksia, animaatioluonnoksia ja muuta sälää. Jokaiselle joka vähänkin pitää Simpsoneista, suosittelen tämän boxin hommaamista. Faneille luonnollisesti myös pakkohankinta.",Faneille luonnollisesti pakkohankinta.
901,90.0,"Simpsoneiden viides kausi on se hetki sarjassa, jolloin tuhon sävelet ja alamäki alkoivat toden teolla näkymään. Sarjan kulisseissa kuhisi ja muutosten aika oli käsillä. Kahden aikaisemman tuotantokauden showrunnereina toimineet Al Jean ja Mike Reiss astuivat taka-alalle antaen tilaa uudelle tuottajavetäjälle, herralle nimeltä David Mirkin. Mirkin oli Simpsoneiden parissa märkäkorva, mutta TV-komiikan parissa kuitenkin varsin kokenut jannu. Kauden aikana Conan O'Brien lähti menemään oman talk-show'nsa pariin, mutta ehti sitä ennen kirjoittaa pari jaksoa viidennellekin kaudelle. Muutama vanha käsikirjoittaja pysyi menossa mukana, mutta pääosin Mirkin palkkasi osaavaa, mutta kokematonta porukkaa listoilleen. Merkittävin muutos on kuitenkin ehdottomasti sarjan käynnistäjiin ja kehittäjiin kuuluneen Sam Simonin riitaisa lähtö pois sarjan parista tuotantokauden alussa. Eipä Simon paljon enää näihin aikoihin muutenkaan käsikirjoittanut Simpsoneita, mutta hänen vaikutuksensa sarjan suosioon ja laadukkuuteen oli alkukausilla merkittävä.Nykyisin katsottuna viideskin kausi näyttää varsin ehjältä kokonaisuudelta ja kuuluu Simpsoneiden parhaimmistoon, mutta ero neljännen ja viidennen kaudella on kuitenkin huomattava. Homer tyhmentyi pikkaisen enemmän ja kaikenlainen pelleily meni juonien edelle. Toisaalta satiirin terä ei vieläkään heikentynyt ja elokuvaparodiat lisääntyivät entisestään. Joka tapauksessa Homerin ja muidenkin hahmojen suista kuultiin varsinkin alkuun epäsopivia lausahduksia, mutta kauden loppupuolella ne joko vähenevät tai katsoja tottuu. Huumorin taso ei vielä kuitenkaan laskenut ja osa jaksoista ansaitsevat klassikonkin viitan. Jaksoja hallitsee vieläkin tekijöiden fiksuus ja ahkeruus, eikä ihan uusimpien kausien laiskuus ja katsojien aliarvioiminen. Ideavarastossa oli onneksi vielä monia jippoja ammennettavana muutamia tuleviakin kausia varten.Viidennellä kaudella koko Springfieldin väki otetaan hyvin mukaan ja kaupunki nousee asukkeineen yhä enemmän pääosaan. Rehtori Skinner, lähikauppias Apu, johtaja Burns ja naapurissa asusteleva Flanders saavat enemmän huomiota jopa niihin keskittyvien jaksojen myötä. Hihhulin maineessa oleva ylikiltti Ned Flanders onkin eräs sarjan parhaista hahmoista ja hänestä on tehty jopa jonkinlaisia viisaiden miehien teettämiä uskontotutkimuksiakin. Ylitiukka rehtori Skinner on myös yksi lempisivuhahmoistani, sillä hänen jäykkyydestään ja Vietnamin sodasta tulleista opeista saadaan revittyä monta iskevää vitsiä. Näitä lopulta varsin henkisesti rikkonaisia hahmoja tulkitsee aivan liian vähän kunniaa sarjassa saanut ääninäyttelijä Harry Shearer, joka tunnetaan ehkäpä paremmin Spinal Tap -leffan roolistaan. Sekä näiden että muiden mainioiden sivuhahmojen kautta pystytään tutkiskelemaan mainiosti amerikkalaisten stereotyyppien kansoittamaa maailmaa.Homerin tyhmyys nähdään monessakin jaksossa varsin räikeästi, mutta vielä kuitenkin paikoin nerokkaasti ja varsin hauskasti. Esimerkkinä toimii loistavasti jakso Homer Goes to College, joka on kaikessa tyhmyydessään hauskaa katsottavaa, vaikka aikoinaan aiheuttikin faneissa kuohuntaa. Collegeen aikuisiällä joutuva Homer suhtautuu opinahjoonsa teinileffoista otetuilla kliseillä tietenkin samalla käyttäytyen varsin hölmösti. Homerin typeryys on kuitenkin hyvin ajoitettua ja tyhmät lohkaisut ovat selvästi fiksujen käsikirjoittajien tekemiä. Myöhemmillä kausilla ideat selvästi loppuivat ja Homer pistettiin tekemään oikeasti tyhmiä juttuja, eikä kenelläkään enää ollut oikein hauskaa. Tässäkin jaksossa Homer ryntää kesken oppitunnin pihalle, jolloin professorin ikkunasta nähdään Homerin jahtaavan oravia pihapuun ympärillä muistuttaen varsin vajaata persoonaa. Kekseliään typerää ja kutkuttavan hauskaa.Sarja kuitenkin muuttui toimintapitoisemmaksi ja jaksojen tarinat jäävät välillä räikeän irtohuumorin alle. Myöhemmin jaksoja toistettiin kaavalla, että alkupuolisko pelleillään ja viimeisen kymmenen minuutin aikana syntyy jonkinlainen höttöinen juoni. Tällä viidennellä kaudella kaavan kehittelyn alkuvaiheet ovat jo aistittavissa. David Mirkinin ainut sarjaan itse kirjoittama jakso Deep Space Homer tarinoi Homerin astronautin urasta edustaen jaksoja, jotka tuhosivat lopulta tämän loistavan TV-sarjan. 11. tuotantokausi on täynnä tällaisia pätkiä, joissa Homerilla on ns. uusi ammatti ja koko perhe koheltaa älyttömästi jakson alusta loppuun. Deep Space Homer sisältää muutaman hyvän vitsin, mutta muuten se vähän ihmetyttää. Toisaalta tällainen pelleily toimii hyvin tällä tavoin ""yksi per kausi"" -vauhdilla, mutta tämä oli vasta alkua. Tarinan mukaan jakso olisi ollut vieläkin älyvapaampi ja Homer-keskeisempi, ellei sarjan luoja Matt Groening olisi itse siihen puuttunut.Legendaarisimpiin viidennen kauden jaksoihin kuuluu Sideshow Bobin paluu jaksossa Cape Feare, joka on nimensä mukaisesti osuva parodia Cape Fear -klassikosta. Burnsin lapsuustraumoista ja elämän tyhjyydestä on saatu ammennettua paljon irti jaksossa Rosebud ja Thelma & Louise -parodia Marge on the Lam iskee myös kovaa. Elokuvallinen kasinosatiiri Springfield ja Homerin ihastumista setvivä The Last Temptation of Homer kuuluvat myös koko sarjan parhaimmistoon. Satiirin kirves myös viuhuu ja osumia saavat niin uskonnolliset herättäjät, yhden hetken TV-suosikit, oman käden oikeuteen uskovat naapurijärjestöt, lastenlelujen piiloviestit (Lisa Vs. Malibu Stacey on eräs koko sarjan puhuttelevimmista pätkistä barbie-satiirinsa ansiosta), amerikkalainen oikeusjärjestelmä kuin myös valtion koulujen tempaukset.Virstanpylväitä saavutettiin sadannen jakson myötä, mikä oli suuri hetki alkuun varsin kokeelliselle ja uskaliaalle sarjalle. Nykyisen totuuden tietävät henkilöt tietenkin ajattelevat sarjan olevan vasta aluillaan viidennen kauden ja sadannen jakson aikoihin, mutta sarjan tekijöistä tuntui varmasti upealta päästä noin pitkälle. Sadannen jakson kunnian omaava Sweet Seymour Skinner's Baadasssss Song kertoo lämpimän ja herkullisen parodisen tarinan Bartin ja Skinnerin ystävyydestä. Myös kauden aikana tavataan hieno määrä vierailijoita monelta eri alalta, kuten David Crosby, George Harrison, Pamela Reed, Sam Neill, Ernest Borgnine, James Brown, Michelle Pfeiffer, Kathleen Turner, Conan O'Brien, James Taylor, astronautti Buzz Aldrin sekä James Woods. Lisäksi bändivierailijoina tällä kaudella ovat The Ramones ja The Dapper Dans sekä vakiovierailijoina jatkoivat älyttömän hauska Phil Hartman ja Sideshow Bobin persoonallistama Kelsey Grammer.Teknisesti viides tuotantokausi on huippuluokkaa, mutta turhaa pelleilyä ja ohilaukausvitsejä on mukana. Mirkinin poppoo kuitenkin kehittyi kauden aikana ja hoiti homman kunnialla kotiin. Mirkinin johdolla vedetty seuraava kuudes kausi kuuluukin jo sarjan parhaimpiin, ellei ole jopa paras. Simpsoneiden hienoimmasta ajasta (kaudet 2-8) viides jaksokokoelma on joka tapauksessa heikoin pienestä mestarillisuudestaan huolimatta. Sarjan tuhon sävelet ja uhkaava suunta ovat huomattavissa, mutta eivät kuitenkaan vielä ihan käsillä ja klassikkojaksoja on paljon mukana.","Teknisesti viides tuotantokausi on huippuluokkaa, mutta turhaa pelleilyä ja ohilaukausvitsejä on mukana."
902,100.0,"Ihanaa asua Suomessa. Maailman ehkäpä paras tv-sarja, Simpsonit, menee jo viidennettätoista tuotantokauttaan, mutta Suomessa julkaistiin juuri kausi numero 7. Nomuttah, pitää tyytyä siihen mitä on. Niinpä tilasin kuudennen tuotantokauden. Onneksi digipack julkaistiin jo, enkä joutunut tunkemaan epämuodostunutta Homerin kupolia hyllyyni. Jaksoja löytyy boxista 25, mikä on varsin hieno määrä. Ja mikä olisi parempi tapa viettää lauantai, kuin Simpsoneita katselemalla?6. tuotantokausi on ehkäpä Simpsoneiden paras. Piirrosjälki on mainiota, ja jaksossa vierailee monia staroja, kuten Winona Ryder, Kelsey Grammer, Meryl Streep, sekä monia muita. Jaksoissa on myös paljon elokuvaviittauksia, kuten Takaikkuna- ja Hohto-parodiat. Jaksot nojaavat hulvattomaan dialogiin, ja hauskoihin tilanteisiin sekä irtovitseihin. Dialogi on silkkaa parhautta ja katsojaa päin tykitetään satoja erilaisia vitsejä, joista riittää nauramista pitkäksi aikaa. Jokainen jakso tuntuu upouudelta, vaikka boksi on jo 11 vuotta vanha. Ainoat huonommat jaksot ovat Lisa's Rival ja A Star Is Burns. Muuten boxi on täyttä parhautta. Kaikkein parhaimmat jaksot ovat Another Simpsons Clip Show, Sideshow Bob Roberts, Treehouse of Horror V, Grampa vs. Sexual inadequasy, Bart's Comet, Bart vs. Australia, Lisa's Wedding, The Springfield Connection, Lemon or Troy, sekä kaksiosainen Who Shot Mr. Burns. Edellämainitun jatko-osa löytyy seitsemänneltä tuotantokaudelta. Jaksoissa näemme mm. Margen, Homerin, Lisan ja Bartin epäonnistuneet romanssit, Sideshow Bobin paluun, Hohto-parodian, Margen isän, Maggien syntymän, perheen tulevaisuuden, sekä Margen poliisina.Itse paketti (digipack) on varsin mainio. Sisältä löytyy vihkonen, josta löytyvät kaikki tarpeelliset tiedot, sekä kaikki neljä levyä. Et pety.","Mikä olisi parempi tapa viettää lauantai, kuin Simpsoneita katselemalla?"
903,100.0,"Simpsoneiden viidennellä kaudella päävetäjänä toimi herra nimeltä David Mirkin ja hän jatkoi myös päätuottajana kuudennellakin tuotantokaudella. Viidennellä kaudella Mirkin oli tehnyt vähän huteraa ja epätasaista työtä, mikä näkyi irtonaisina vitseinä ja henkilöiden, varsinkin Homerin, tyhmentymisenä. Kuudennelle kaudelle siirryttäessä homma kuitenkin alkoi toimia ja Mirkinin talli otti opikseen tekemistään virheistä tehden yhden sarjan parhaista tuotantokausista. Kuudes kausi on oma henkilökohtainen suosikkini yhdessä kahdeksannen kauden kanssa.Viidenteen kauteen verrattuna jaksojen tarinat nousivat taas enemmän pääosaan, mutta vitsi-ilotulitusta ei missään vaiheessa unohdeta. Ainoastaan tylsähkö clipshowjakso Another Simpsons Clip Show rikkoo muuten niin täydellistä kokonaisuutta, joka on Simpsonit-asteikollakin uskomattoman rautainen. Loistavat elokuvaparodiat ja hieno satiirinen kommentointi jatkuu yhä terävällä vaihteella. Tuotantokauden aloittaakin tyylikkäästi Takaikkuna-parodia Bart of Darkness, jossa jalkansa loukannut Bart näkee kaukoputkensa kautta varsin epäilyttäviä näkymiä naapurin Flandersista. Tämänkertainen Treehouse of Horror -jakso lisäksi sisältää ikimuistettavan Hohto-parodian, joka kuuluu monen fanin suosikkeihin.Jaksoja on tällä kaudella mukana 25, joiden taso on hämmästyttävän korkea. Tällä kaudella on monia omia suosikkivitsejäni, joille tulee naurettua jokaisella katselukerralla. Amerikkalaisten lätkäintoilulle irvaileva Lisa on Ice (omien suosikkieni top-vitosessa!), median tuomitsemisen kohteeksi joutumisesta kertova kärsimysnäytelmä Homer Badman, poliisivoimien merkitystä kyseenalaistava Springfield Connection ja Australian mainetta jenkkien silmin kuvaava Bart Vs. Australia ovat sekä yhtä naurujuhlaa että loistavaa yhteiskunnalle irvailua. Rotary-järjestöille sun muille sen tapaisille kovaan ääneen naureskeleva kulttikuvaus Homer the Great on myös silkka klassikko, samoin tappavasta huvipuistosta kertova Itchy & Scratchy Land.Ääninäyttely on taas huippuluokan tasoa ja vakioäänet tekevät unohtumatonta TV-historiaa. Tällä kaudella myös vierailijoiden laatu on jälleen paikallaan ja monia merkittävyyksiä kuullaan jälleen. Meryl Streep on hulvaton vallattomana pastori Lovejoyn tyttärenä, johon Bart ihastuu ja Winona Ryder antaa äänensä tytölle, jonka hikipinkous saa Lisan näyttämään kakkoselta. Vakiovierailijat Phil Hartman, Kelsey Grammerin Sideshow Bob ja Joe Mantegnan mafiapomo Fat Tony ansaitsevat aina erikoismaininnan. Lisäksi tällä kaudella hauskuuttavat mm. Dennis Franz, erään hienoimmista äänistä omaava James Earl Jones, legendaarinen Anne Bancroft, Cheers-sarjan ydinporukka (Ted Danson, Woody Harrelson, Rhea Perlman, John Ratzenberger ja George Wendt), Star Trek -mies Patrick Stewart, Mel Brooks, Susan Sarandon, Mandy Patinkin, Steve Allen ja Tito Puente.Kuudennen kauden päättävä Who Shot Mr. Burns? jätti aikoinaan varsin pahan cliffhangerin, johon saadaan päätös vasta seitsemännellä kaudella. Tämä jännäreiden mestarillinen parodiateos on silkkaa TV-historiaa ja eräs sarjan kutkuttavimmista jutuista. Se on myös tähän mennessä ainut tuplajakso, joka sarjassa on nähty. Muistettavia hetkiä on myös Bartin komeetan löytyminen, koskettava tarina Maggien syntymisestä ja tulevaisuuteen (vuoteen 2010) perustuva Lisan häistä kertova episodi.Kauden 18. jakso A Star Is Burns aiheutti aikoinaan tekijätiimin sisällä närää, kun Matt Groening ei olisi halunnut tehdä kyseistä jaksoa rakkaassa sarjassaan. Simpsoneissa työskennelleet Al Jean ja Mike Reiss tekivät omaa sarjaansa Critic, joka ei ponkaissut ihan tahdottuun suosioon. Jean ja Reiss saivat Simpsoneiden executive-tuottajalta James L. Brooksilta luvan tehdä Simpsoneihin vierailusarjan, jossa Jon Lovitzin esittämä neuroottinen leffakriitikko olisi tärkeässä osassa. Groening ei innostunut yhtään ajatuksesta, että Simpsonit olisi joku mainosväline. Brooks piti kuitenkin päänsä ja jakso tuli lopulta ulos. Jakso on joka tapauksessa mainio ja tuntuu ihan aidolta Simpsonit-sarjalta, mutta käsittääkseni Groening on yhä lievästi katkera kyseiselle tapaukselle.Kauden mahtavuudesta ja omista suosikkihetkistä voisi jauhaa vaikka kuinka paljon, mutta sellaista on tuskin hirveän kiva lukea. Nekin lukijat, jotka ovat tähän asti jaksaneet, luovuttaisivat viimeistään tässä vaiheessa. No, lopetetaan tähän ja tavataan seuraavan tuotantokauden arvostelun merkeissä.",Kauden mahtavuudesta ja omista suosikkihetkistä voisi jauhaa vaikka kuinka paljon.
904,100.0,"Kaikki ovat varmasti kuulleet Simpsoneista, tuosta viisihenkisestä keltaihoisesta amerikkalaisperheestä. Ylipainoisesta ja tyhmästä isästä Homerista, vastuullisesta perheenäidistä Margesta, rasavillistä 10-vuotiaasta Bartista, pikkuvanhasta ja saksofonia soittavasta 8-vuotiaasta Lisasta ja perheen nuorimmasta Maggie-vauvasta koostuva perhe on kerennyt toilailla televisiossa jo 17 esityskauden ajan. Aikamoinen suoritus miltä tahansa TV-sarjalta. Esityskausia on tulossa ainakin vielä kaksi lisää ja elokuva on tulossa. DVD:nä Simpsoneita alettiin julkaista muutama vuosi sitten ja niitä on julkaistu jo 7. kauteen asti. Kahdeksas kausi pitäisi ilmestyä syys-lokakuun aikana 2006. Laadullisesti Simpsonit olivat huipussaan kausilla 3-9. Laadullisesti seiskakausi jää armotta kahden parhaan, viidennen ja kuudennen kauden jalkoihin, mutta voittaa kaudet 3,4,8 ja 9. Jaksojen määrä on sama kuin kuudennella esityskaudella (25 jaksoa) ja siinähän sitä onkin jo katseltavaa kerrakseen. Tarkemmin kun miettii, huomaa että lähes jokainen jakso tältä kaudelta on klassikko. Hervottomimmat jaksot lienevät: Bart sells his Soul, missä Bart vaihtaa kirkkovirren tilalle Iron Butterflyn In A Gadda Da Viddan, kenties paras Treehouse of horror -jakso, jossa nähdään muun muassa 3D-tietokoneanimaatiota, King size Homer, missä Homer lihottaa itsensä 136-kiloiseksi, koska haluaa työskennellä kotona, A fish called Selma, missä Margen Sisko Patty menee (B-)näyttelijä Troy McCluren kanssa naimisiin, Bart on the road ja 22 short films about Springfield. Hiukka heikompia jaksoja (Eivät silti huonoja) ovat: The Simpsons 138th episode spectacular, Much Apu about nothing ja Summer of 4 Ft. 2. Tällä kaudella selviää myös kuka ampui Johtaja Burnsin. (Jakson ensimmäinen osa on kuudennella kaudella)Tuttuun tapaan julkkisvierailijoita on paljon. Mm. Paul McCartney ja Linda McCartney, Christina Ricci, Kelsey Grammer, Tito Puente, Glenn Close, Lawrence Tierney, Donald Sutherland, Peter Frampton, Smashing pumpkins ja Cypress hill.Extroja löytyy kaikennäköistä: Kommenttiraitaa (Kiinnostavia sellaisia vielä), poistettuja kohtauksia, piirroksia ja vaikka mitä. Kuudennen kauden tapaan, tämänkin saa kahdessa erilaisessa pakkauksessa. Kuudes kausi oli Homerin pää muovipakkaus ja 7.kauden boksi on Margen pää. Itse suosittelisin ostamaan tavallisen digipack-version. Season 7 on suositeltava ostos kaikille faneille ja vähemmän innokkaille katsojille.Jaksolista:1.	Who shot Mr. Burns? : Part 22.	Radioactive man3.	Home sweet home-diddily-dum-doodily4.	Bart sells His soul5.	Lisa The vegetarian 6.	Treehouse of horror VI7.	Kingsize Homer8.	Mother Simpson9.	Sideshow Bob's last gleaming10.	The simpsons 138th episode spectacular11.	Marge be not proud12.	Team Homer13.	Two bad neighbors14.	Scenes from a class struggle in Springfield15.	Bart The fink16.	Lisa the iconoclast17.	Homer the Smithers18.	The day the violence died19.	A fish called Selma20.	Bart on the road21.	22 short films about Springfield22.	Raging Abe Simpson and his grumbling grandson I ""The curse of the flying hellfish""23.	Much Apu about nothing24.	Homerpalooza25.	Summer of 4 Ft.2","Laadullisesti seiskakausi jää armotta kahden parhaan, viidennen ja kuudennen kauden jalkoihin."
905,100.0,"Simpsoneiden kulta-aikaa reippaalla ja jopa hieman uudistavalla otteella jatkaa seitsemäs tuotantokausi. Se edustaa vielä aikaa, jolloin klassikkojaksoja väsäiltiin ja tältäkin kaudelta löytyy lukuisia upeita hetkiä. David Mirkin, sarjasta tuotantokausilla 5-6 vastannut sälli, astui vähän taaemmas vastaamaan keltaisen perheen elämästä keskittyen enemmän omaan elokuvauraansa, milloin sarjan ""johdon"" piti taas vaihtua. Parivaljakko Josh Weinstein ja Bill Oakley olivat kuuluneet jo sarjan vakiokirjoittajakaartiin neljännestä kaudesta lähtien edustaen nerokkaimpia humoristeja sarjassa. Weinstein ja Oakley saivat kunnian seitsemännellä kaudella astua vastaamaan sarjasta tehden kaksi omalla tavallaan merkittävintä kautta koko sarjan historiassa. Tällä ja kahdeksannella kaudella nimittäin tehtiin lukuisia kokeellisia jaksoja, joiden toimivuutta sarjan isä Matt Groening ehti monta kertaa epäillä. Joka tapauksessa taiteelliset riskit kannattivat ja sarjan tekijät pistivät kaikki parastansa peliin.Ensinnäkin tämän kauden jaksot ovat lähes kaikki todella tarinavetoisia ja henkilöitä sekä heidän välisiä suhteita syvennetään jälleen. Kommenttiraidoilla tekijäkumppanit Weinstein ja Oakley myöntävätkin halunneensa tutkia vakiohahmojen syvintä olemusta. Tarinat harvoin lähtevät astelemaan harhauttaville sivupoluille, joten tämän kauden jaksot ovat varsin ytimekkäitä, osa jopa lyhytelokuvamaisia. Kunnianhimoa ei puutu näistä jaksoista ja vitsien nerokkuus nousee hienosti etualalle. Tällä kaudella on monia juonikuvioita, jotka edustavat ylpeänä Simpsoneiden klassista osastoa. Hyviä esimerkkejä näistä klassikoista ovat mm. Homerin lihotuskuuri tekeleessä King Size Homer ja Homerin toimiminen johtaja Burnsin henkilökohtaisena avustajana episodissa Homer the Smithers.Hienoin ja varmasti työläin vanhoista pätkistä koottu clipshowjakso nähdään tällä kaudella nimikkeen The Simpsons 138th Episode Spectacular alla. B-luokan näyttelijä Troy McClure (äänenä mainio Phil Hartman) juontaa tämän ns. juhlajakson, joka muistelee sarjan menneitä hetkiä hienolla huumorilla. Sarjan historian täysin tuntevat fanit saavat jaksosta varmasti eniten irti ja jakson ""infopakettiin"" tosikkojen kannattaa suhtautua hieman varauksella. Monet pitävät jaksoa kuitenkin auttamattoman tylsänä, vaikka itse siitä älyttömästi diggaankin. Mukana on mm. vanhoja pätkiä Tracey Ullman -show'sta ja Simpsoneiden historiaa värikkäästi kerrottuna. Toinen rakenteellisesti erikoinen jakso on 22 Short Films About Springfield, joka shortcutsmaisesti (tai magnoliamaisesti) kokoaa erilaisia tapahtumia Springfieldin asukkaiden seikkailuista. Viihdyttävä mestariteosjakso sisältää upean Pulp Fiction -parodian, jonka rajuus yllätti aikoinaan nuorempana Simpsonit-fanina.Muitakin erikoisuuksia voi tältä kaudelta bongata, kuten Two Bad Neigbhors, jossa George Bush vanhempi muuttaa vaimonsa kanssa Springfieldiin Homerin naapuriksi. Ville Vallaton -viittaukset (Bartin ja Ykän yhteiset hetket) sekä Bushin ja Homerin välinen molemminpuolinen ärsytys toimivat älyttömän hyvin, mutta tätä jaksoa monet katsojat vierastavat. Ensinnäkään se ei yllättäen ole mikään poliittinen satiiri, eikä se myöskään sisällä tavanomaista slapstick-huumoria muihin jaksoihin verrattavalla panoksella. Korkkareiden (Korkeajännitys-sarjakuvat siis, ei mitkään kengät) fanit saavat varmasti nautinnollisen kokemuksen jaksosta Raging Abe Simpson and His Grumbling Grandson in 'The Curse of the Flying Hellfish', jossa on vanhojen jännityselokuvien kaikuja, klassisten sotaleffojen havinaa ja kylmän sodan aikaisten seikkailupläjäysten tunnelmaa. Simpsonien ukkiin keskittyviä jaksoja ei ole loppuen lopuksi hirveän montaa ja tämä jakso kuuluu niidenkin parhaimmistoon. Erikoisuuksiin voisi vielä laskea Hollywood-satiirin A Fish Called Selma, joka kuvaa b-näyttelijä Troy McCluren uran loppukorahduksia. Astetta vakavampi jakso, jossa kuullaan Phil Hartmanin lisäksi aina mainiota Jeff Goldblumia. McClure on ehdottomasti Simpsonit-universumin parhaita hahmoja ja hänen juontamat opetusfilmit sarjan herkullisimpia irrotteluja, minkä vuoksi on hienoa, että hänelle on omistettu kokonainen jakso.Tällä kaudella on myös kolme erikoislaatuista äänivierailua, jotka kohoavat koko sarjan muistettavimpiin. Ensinnäkin Glenn Close vierailee kauden koskettavimpiin hetkiin sijoittuvassa Mother Simpson -jaksossa, jossa Close saa lainata ääntään Homerin kadonneelle äidille. Close on luja ammattilainen, mutta ei hänen suorituksensa kuitenkaan vedä vertoja kahden muun konkarin suoritukselle. Donald Sutherland tuo aristokraattimaista karismaansa Simpsoneihin Springfieldin kulttuuriperintöä vaalivana museopitäjänä loistavassa Lisa the Iconoclast -spektaakkelissa. Kolmas ja jollain tapaa käsittämättömän upea äänivierailu on legendaarisen Kirk Douglasin kähinöiden käyttäminen jaksossa The Day the Violence Died, joka kuvaa Bartin aiheuttamia Itchy & Scratchy -animaatioiden lopun hetkiä. Rähjäisen spugen rooliin Douglasin ääni sopii paremmin kuin hyvin ja jakson loppukohtaus on koko sarjan hämmentävimpiä.Surullinen joulusatu Marge Be Not Proud on hyvin lämminhenkinen ja perhearvoja ylistävä jaksokokonaisuus. Team Homer on legendaarinen keilausjakso, jossa Homerin intohimo tuota jaloa urheilulajia kohtaan nousee vihdoinkin tarinan pääosaan. Hollywood-maailma saa maistaa satiirin terää klassikossa Radioactive Man, jossa Milhouse saa pääroolin Springfieldissa kuvattavassa sarjisfilmatisoinnissa. Krustyn kuolema jaksossa Bart the Fink ja Bartin seikkailu auton ratissa Bart on the Road kuuluvat myös kauden viihdyttävimpiin pätkiin. Näitä jaksoja voisi luetella vaikka kuinka paljon, mutta se ei hyödytä ketään, sillä paljon mukavampaa on itse katsella DVD:ltä nämä 25 jaksoa.Kokonaisuutena seitsemän esityskausi on varsin rautainen paketti, joka viihdyttää kaikenikäisiä faneja. Täyttä viiden tähden kamaa, se on saletti. Oikeastaan yhtään heikompaa tekelettä ei tältä kaudelta löydy, vaan tasaisen hyvää viihdettä on luvassa. Onneksi Weinstein, Oakley ja kumppanit uskalsivat tällä kaudella rikkoa vanhoja kaavoja ja yrittää löytää uusia tuulia, vaikka lopputulokset eivät aina aikoinaan miellyttäneetkään pinttyneitä faneja. Riittävä määrä TV-aterioita, muutama virvoitusjuomapullo, kotoisa nojatuoli ja vapaapäivä yhdistettynä Simpsoneiden seitsemänteen tuotantokauteen, niin luvassa on varsin rattoisia hetkiä.Jos tästä mahtavuutta pursuavasta tuotantokaudesta hakemalla hakee niitä vikoja, niin ainut huono puoli on ehdottomasti sen ilmestyminen kuudennen ja kahdeksannen kauden välissä. Noiden parhaiden Simpsonit-vetojen välissä seitsemäs jaksopaketti menettää tehoaan.","Tämän kauden jaksot ovat varsin ytimekkäitä, osa jopa lyhytelokuvamaisia."
906,90.0,"Voisiko mikään olla parempaa kuin viettää aikaansa katsellen Simpsoneita? Simpsonien kahdeksas kausi on mielestäni yksi parhaimmista kausista.Tällä kaudella esintyy mm. Poochie, Mr. Burnsin poika Larry, Frank Grimes ja monia muita ikimuistoisia hahmoja, eikä jaksoissakaan ole valittamista. ""Homer's Enemy"" on yksi Simpsonien parhaista jaksoista. Löytyy kaudelta myös huonoja jaksoja, kuten typerä Spin-Off showcase jakso.Loppujen lopuksi Simpsonien kahdeksas kausi on yksi parhaimpia. Suosittelen lämpimästi kaikille faneille, ja muillekin komedian ystäville.",Kahdeksas kausi on mielestäni yksi parhaimmista kausista.
907,70.0,"Simpsonit -niminen TV-sarja löysi tiensä sydänmeeni kun olin vasta pikkupoika. Tekstejähän en vielä silloin osannut lukea, mutta hauskoja ääniä päästelevien hauskannäköisten hahmojen ansiosta naurettua tuli silti. Nyt kun Simpsonien 8. tuotantokausi pomppasi DVD-hyllyyni, olin onnesta soikeana - ja olihan siihen aihettakin.Kuten nimi kertoo, sarjassa seurataan Simpsonien perheen arkea. Perheeseen kuuluu kalju alkoholille riippuvainen, vähäjärkinen mutta tarpeen tullen perhettään viimeiseen mieheen puolustava Homer-isä, alituiseen nalkuttava, välillä kriittisen neuroottinen, mutta myös empaattinen Marge-äiti, perheen kuriton esikoinen ja kolttosistaan tuttu Bart, Springfieldin ala-asteen priimus Lisa, sekä välillä sekä katsojalta että muilta Simpsoneilta unohtuva Maggie-vauva. Perheellä on myös Pukin pikku apuri-koira ja Lumipallo II-kissa.Kaikkien Simpsoneiden perheenjäsenten (ja muutaman muunkin kaupunkilaisen) erilaisia ongelmia käsitellään hyvin tasapuolisesti, ja niistä onnistutaan tekemään samaan aikaan hyvin todenmukaisia, mutta myös humoristisella tavalla aivan älyttömiä. Yhdistelmä on lyömätön ja toimiva, mutta välillä ote meinaa lipsua joko ""liian"" todenmukaiseksi ja siirappiseksi, tai sitten liian ylivedetyksi ja sekopäiseksi. Kuitenkin jokaisessa jaksossa, olivat ne sitten realistisia tai ei, piilee jokin fakta tai opetus, joka saa katsojan aivot raksuttamaan.Simpsoneiden ääninäyttely on todella vaikuttavaa, sillä vaikka ääninäyttelijöitä ei ole kovinkaan paljon, onnistutaan jokaiselle hahmoille luomaan aivan omanlaisensa ääni ja status. Ääninäyttelystä on havaittavissa myös ääninäyttelijöiden oikeaa kaveruutta ja yhteishenkeä. Se luo sarjaan aivan oman, lämminhenkisen tunnelmansa, jota on lähes turha lähteä hakemaan mistään muusta animaatiosarjasta. Erikoismaininnan ääninäyttelijöistä saa Homerin ja esim. Abe Simpsonin, Barney Gumblen ja Hassuklovin ääninäyttelijänä toimiva Dan Castellaneta, joka on onnistunut lumoamaan minut Homer-hahmollaan, ja saanut samalla myös kaikki sympatiat puolelleen. Homerin rentoa elämänasennetta ja huoletonta olemusta korostavat hänen nallekarhumainen äänensä ja koominen lihavuutensa, eli hahmoa katselee enemmän kuin mielellään. Julie Kavnerin karkea, kimeä ääni on aivan omiaan Margelle. Bartin ääninäyttelijänä tunnettu Nancy Cartwright on siitä mielenkiintoinen tapaus, että vaikka hän on keski-ikäinen nainen, hän ääninäyttelee 10. vuotiasta poikaa todella hyvin. Tässä tulee taas ilmi sarjan ääninäyttelijöiden ihmeellinen taito.Kaiken tämän lisäksi sarjan animointi on loistavaa. Kaikki on piirretty sopivan yksityiskohtaisesti, ja hahmot luotu värikkäiksi. Simpsonien 8. tuotantokausi sisältää yhteensä 25. jaksoa. Katsoja pääsee näkemään Homerin lyhyen nyrkkeily-uran, Kauhujen talon 7:nnen osan sekä Simpsonien spin-off jakson, jossa tutustutaan tarkemmin mm. poliisipäälikkö Wiggumin omaan poliisisarjaan. ""Simpsonit: 8. tuotantokausi"" sopii sekä aikuisille että lapsille, sekä älykkäänä yhteiskuntasatiirina että loistavana viihteenä.","Katsoja pääsee näkemään Homerin lyhyen nyrkkeily-uran, Kauhujen talon 7:nnen osan sekä Simpsonien spin-off jakson, jossa tutustutaan tarkemmin mm. poliisipäälikkö Wiggumin omaan poliisisarjaan."
908,80.0,"Tuija Liimatainen (Tuija Ernamo) ja Ilmari ""Immu"" Liimatainen (Ilmari Saarelainen) ovat päälle kolmekymppiset kotona asuvat sisarukset Tampereelta. Tuija on töissä bingoemäntänä ja Immu on ollut jo 10 vuotta kirjoilla yliopistossa. Ei voi sanoa, että heillä menisi hyvin ja vielä huonommin menee kun heidän isänsä Taisto heittää lusikkansa nurkkaan. Sisarukset yrittävät löytää uutta sisältöä elämään mm. tietokoneen järjestämien sokkotreffien avulla.Sisko ja sen veli on Neil Hardwickin käsikirjoittama ja ohjaama komediasarja vuodelta 1986. Hardwick oli aiemmin tehnyt mm. menestyssarjat Tankki täyteen ja Reinikainen, joiden tasolle tämä sarja ei ihan yllä, vaikka hauska onkin. Sarjaa tehtiin jostain syystä vain kuusi jaksoa, joista ensimmäinen on selvästi paras. Sisko ja sen veli -sarjan teemoina ovat komediasarjoissa harvemmin käytetyt (ainakin siihen aikaan) kuolema, seksi ja vammaiset. Muutenkin sarjassa on hieman omituinen huumori, joka jaksaa kuitenkin viehättää.Sisko ja sen veli voitti muutamia palkintoja:Venla 1986.Venla-pääpalkintoVenla-kategoria dramatisoidut viihdeohjelmat.Venla, katsojaäänestys.Erikoismaininta: Tuija Ernamolle poskettomasta näyttelemisestä.Lisäksi osalle 3 - Tietokonetreffit kunniamaininta Montreaux'n Kultainen Ruusu -kilpailussa.""Bingo!""","Teemoina ovat komediasarjoissa harvemmin käytetyt kuolema, seksi ja vammaiset."
909,70.0,"Prue ja Piper Halliwell (Shannen Doherty ja Holly Marie Chombs) asuvat kahdestaan vähän aikaa sitten kuolleen mummin heille jättämässä talossa. Kun sisarusparven pahnanpohjimmainen Phoebe (Alyssa Milano) palaa siskojensa luokse New Yorkista, alkaa outoja asioita tapahtua. Prue, Piper ja Phoebe löytävät ullakolta kirjan, jonka mukaan he ovat noitia, ja sukupolven mahtavimmat siskokset, eli Lumotut. Tästä alkaa ihmeellinen matka ja totutteleminen uuteen kohtaloon ja vasta selvinneisiin voimiin. Asiaa ei helota yhtää perässä juoksevat demonit ja velhot.Alkaessaan Siskoni on Noita oli erittäin raikas, ja mielenkiintoinen uutuus, jota on sittemmin tehty kahdeksanteen kauteen asti.Ensimmäinen kausi menee melkeimpä siskosten uusiin voimiin ja kohtaloihin sopeutuessa. Vaikkakin sarja on maaginen ja täynnä outoja juttuja ei perinteisiltä suhdesotkuilta vältytä. Onhan sarjan keskiössä kolme noin 20-vuotiasta nuorta naista.Tytöillä on kaikilla oma roolinsa perheessä. Prue on vanhin ja ottanut sen vuoksi myös hieman äitimäisen roolin. Phoebe on nuorin ja rasavilli, se joka joutuu aina vaikeuksiin. Ja Piper on rauhallinen, tasapainottava voima näiden kahden voima-persoonan välissä.",Ensimmäinen kausi menee siskosten uusiin voimiin ja kohtaloihin sopeutuessa.
910,60.0,"Toisen tuotantokauden alkaessa Lumotut joutuvat kohtaamaan uudenlaisia maagisia ja normaalejakin ongelmia. Prue yrittää selvitä suuren rakkautensa Andyn, kuolemasta, Piper koittaa päättää kahden rakkauden välillä, joista toinen on maaginen ja toinen ei ja Phoebe palaa koulun penkille. Lisäksi tyttöjä vaivaa uudet demonit sekä kaikista pahin uhka, Lähde.Toisella tuotantokaudella on päästy jo uuteen elämää totuttelemisesta eteenpäin, ja laitettu sisarukset taistelemaan uudenlaisia olentoja vastaan. Uusissa jaksoissa tytöt alkavat vähitellen myös toteuttaa omia taikuuden takia sivuunjääneitä unelmiaan. Prue alkaa valokuvaajaksi ja Piper pistää pystyyn oman klubin.Vaikka sarja onkin välillä hieman synkähkö ja täyttä draamaa, syntyy satunnaista ja hauskaakin komiikkaa normaalin –ja taikamaailman yhteentörmäyksistä sekä hahmojen välisistä hauskoista repliikeistä.Näyttelijät jatkavat hyvää työtään. Alyssa Milano jatkaa loistavaa työtään Phiebena, Holly Marie Chombs saa Piperin hahmoon lisää syvyyttä ja kaivattua tunnetta ja Shannen Dohertyn Prue vapautuu kunnolla kuorestaan.",Tytöt alkavat vähitellen myös toteuttaa omia taikuuden takia sivuunjääneitä unelmiaan.
911,50.0,"Siskoni on noidan kolmannen tuotantokauden alkaessa rupeaa huolestuttavasti näyttämään siltä, että käsikirjoittajilta alkavat ideat loppua. Kolmas kausi on nimittäin huolestuttavan paljon saman tyylinen kuin kaksi edellistäkin.Pruesta on tulossa varsinainen supernoita, ja hän alkaa myös menettää oman normaalin elämänsä demonien pakonomaiselle metsästykselle. Piper rakentaa suhdettaan Leoon ja monien vaikeuksien kautta he päätyvä kuin päätyvätkin naimisiin. Phoebe rakastuu salaperäiseen syyttäjään Coleen, joka myöhemmin paljastuu vaaralliseksi demoniksi.Siskosten edelleen jatkuvien ihmissuhdesotkujen rinnalla kulkee joka jaksolta vaarallisemmaksi käyvä demonijahti, joka lopulta pistääkin kaikkien elämät lopullisesti sekaisin. Kauden viimeinen jakso päättyy kuolettavaan käänteeseen, joka muuttaa koko perheen elämän lopullisesti.Pientä uutuutta sarjaan tuo samankaltaisuuden keskelle uusi hahmo, Cole Turner, joka on puoliksi demoni ja puoliksi ihminen. Phoeben ja Colen suhde on mutkikas ja täynnä draamaa, Julian McMahon onnistuu tulkitsemaan Colen ristiriitaisia tunteita hienosti ja vakuuttavasti.Muutkin näyttelijät jatkavat hyvää työtään. Aikaisemmilla kausilla satunnaisesti mukana olleet Brian Krause ja Dorian Gregory on nyt vakinaistettu mikä on pelkästään hyvä asia, sillä molempien hahmot ovat mielenkiintoisia ja hyvin tehtyjä.","Rupeaa huolestuttavasti näyttämään siltä, että käsikirjoittajilta alkavat ideat loppua."
912,80.0,"Siskoni on noita -kolmannella tuotantokaudella alkoi pahasti näyttää siltä, että käsikirjoittajilta alkoivat ideat jo loppua. Onneksi vahinko korjattiin kauden katastrofaalisessa päätösjaksossa ja neljänteen kauteen saatiin uutta verta ja lisäpotkua.Halliwellien vanhin sisar Prue on nyt kuollut ja Piper ja Phiebe surevat isosiskonsa menetystä. Suruaika jää kuitenkin lyhyeksi kun käy ilmi, että tyttöjen edesmenneellä äidillä on salattu lapsi valontuojansa Samin kanssa. Tämä nuori nainen, Paige on tietämätön voimistaan ja ylipäätänsäkin siitä, että hänellä on siskoja. Muutaman hengenvaarallisen tilanteen ja pienen selittelyn jälkeen, alkaa Paigen totutteleminen uuteen elämää vanhempien sisarien seurassa ja demonien varjostamana. Samalla Lumotut kuitenkin saavat Kolmen Voiman takaisin. Samalla kun Paige totuttelee uuteen kohtaloonsa, vanhemmat siskot painivat omien ongelmiensa kanssa. Piper ja Leo yrittävät saada lasta ja selvitä arkisesta avioelämästä ja Phoeben sulhanen Cole taistelee hyvän ja pahan välillä.Neljäs tuotantokausi on täynnä uusia asioita. Juonikuviot lakkaavat vihdoin toistamasta itseään ja katsoja kokee kaiken uutena yhdessä uuden Lumotun kanssa.Paigen tuominen sarjaan oli tekijöiltä rohkea ja kunnioitettava veto. Uusi sisko tuo sarjaan kaivattua lisäenergiaa ja pistää samalla Piperin ja Phoeben aivan uuteen asemaan. Jos kuvittelitte, että Prue ja Phoebe olivat tulenarka kaksikko, jonka välissä Piper sai aina olla rauhoittelemassa, odottakaahan kun kuulette Piperin ja Paigen yhteenottoja. On siinä keskimmäinen sisko helisemässä.Nuori, raikas ja lahjakas Rose McGowan on täydellinen lisä Holly Marie Chombsin ja Alyssa Milanon rinnalle. Tällä kaudella Chombs varsinkin yltää loistosuorituksiin persoonallisena ja tunnetäyteisenä Piperina.Tässä on myös mainittava Julia McMahonin loistava suoritus hyvän ja pahan välillä kamppailevana Colena. Miehen kasvoilta välittyy hienosti sisällä vellova ristiriita.",Juonikuviot lakkaavat vihdoin toistamasta itseään ja katsoja kokee kaiken uutena.
913,30.0,"Huonosti menee ameriikassa. Päätön ratsumies nousee vetisestä haudastaan riivaamaan ihmiskuntaa, kukaan ei tiedä miksi rattastaja on kammenut esiin kettingeillä lukitusta arkustaan joka on nakattu keskelle vuolasta virtaa. Onneksi samaan aikaan herää myös tarinamme sankari Ichabod Crane jostain ihme multakuopasta. Vuosia on kulunut rapiat kaksisataa sitten viime näkemän, eikä mies itsekään ymmärrä mitä kummaa on tapahtunut. 2010-luvun ihmeellisyydet kuten autot ja donitsit aiheuttavat lievää hämmästelyä Ichabodin suunnalta, joka myöhemmin paljastuu todelliseksi multitalentiksi polyglotiksi. Sen sijaan ympäröivä maailma joutuu jo tovin nieleksimään tämän oudon 1700-lukulaisen kummajaisen kanssa.Jottei kellekään jäisi epäselväksi, että Ichabod todellakin on liki keskiajalta kotoisin, on hänet merkitty epämääräisellä poninhännällä sekä parralla. Ylipäätänsä habitus asuineen muistuttaa jonkinlaista kompromissia operettipellen ja merirosvon välimaastosta. Onneksi hän kuitenkin vääntää tiukkaa brittienglantia selkä suorana, erottuen näin edukseen veltoista amerikkalaisista pullamössöistä.Näyttelijäsuoritukset ovat kautta linjan ihan OK-tasoa, eipä tämmöiseltä voi kummoisia odottaakaan. Juoni on melkoista huttua, päätön ratsumies on itse Kuolema ja ne kolme muutakin hevosmiestä tahtoisivat tulla meidän maailmaamme nostattamaan havokkia. Joka jaksossa painiskellaan erilaisten kauhuskenaarioiden kanssa, raamatunhistoria, mytologia ja perinnehirviöt sotketaan yhteen iloisesti; tästä ei puutu kuin hullu kuningas ja Yendorin amuletti sekä pari dinosaurusta jotta kasassa olisi jonkinlainen kökkeyden überpaketti.",Aivojen vapaaratas
914,70.0,"Meteoriittimyrsky iskee vuonna 1989 Smallville pikku kaupunkiin. Mutaatiota aiheuttavien vihreiden kivien seassa maahan iskeytyy myös avaruusaluksen mukana pieni poika, jonka Jonathan ja Martha Kent löytävät. Poika nimetään Clark Kentiksi, joka vaikuttaa päälisin puolin täysin normaalilta pojalta. Mutta totuus on toinen. Pojan salaisuus on nimittäin supervoimat ja heti ensimmäisessä jaksossa Clarkille paljastetaan totuus. Hän on tullut toiselta planeetalta. Clark yrittää elää mahdollisemman normaalia elämää perheensä ja ystäviensä kanssa, mutta elää varjostaa monenlaiset supervoimaiset viholliset. Sarjasta löytyy hyviä piirteitä, kuten hyvät näyttelijät, joista kärjessä ovat John Schneider ja Michael Rosenbaum. Varsinkin Rosenbaum on todella hyvä roolissaan nuorena Lex Luthorina. Muista näyttelijöistä ei oikein sanottavaa löydy. Huonoja näyttelijöitä ensimmäisellä kaudella ei ole, mutta mitenkään erityisiä he eivät myöskään ole. Kummallisesti juuri Clarkia esittävä Tom Welling on ensimmäisellä kaudella turhan pökkelömäinen ja hänen todelliset taitonsa tulevat esille vasta myöhemmissä kausissa. Sarjan hahmoja vaivaa yksioikoisuus. Poikkeuksena on kuitenkin Lex Luthor, josta on onnistuttu hyvän näyttelijän voimin luomaan mielenkiintoisempi kuin koskaan. Sarjan muista päähahmoista ei löydy oikeastaan mitään monipuolista tällä kaudella. Clarkin ihastuksen kohteena toimiva Lana Lang (Kristin Kreuk) jää myös hahmona liki silmän ruuaksi. Parempaa naishahmoja sarjassa edustaa Chloe Sullivan (Allison Mack), joka ei kuitenkaan onnistu luomaan vielä tässä vaiheessa kovinkaan muistettavaa. Sama ongelma vaivaa myös Pete Rossin (Sam Jones III) hahmoa. Ongelmaksi ensimmäisellä kaudella nousee juonen heikkoudet. Pojasta, josta on tulevaisuudessa tuleva suuri sankari, ei osata vielä ottaa hirveästi irti. Clark Kentin omaa olemusta ei tuoda sarjassa kunnolla esille vaan muiden hahmojen väliset juonikuviot taas ovat liiankin suuria. Toinen juonen heikkous on huonot vihollishahmot. Liki joka jaksossa vaihtuvista vihollisista mikään ei jää mieleen. Heidän ainoana tehtävänään tuntuu olevan päivän pilaaminen, jotka Clarkin täytyy pysäyttää.Juonen heikkouksien yhdistäminen ohuisiin henkilöhahmoihin saa miettimään, että mikä on saanut sarjan jatkumaan jo seitsemän kautta. Täytyy tosin sanoa että sarjalla on ensimmäisellä kaudella hetkensä. Juonen epätasaisuudesta huolimatta se on kiinnostava.  Lähtökohdasta esittää Teräsmies vasta nuorena poikana ilman viittaa ja pukua, on onnistuttu ilman että rikotaan Teräsmies sarjakuvien henkeä. Ohuita hahmoja pystyy tässä vaiheessa katsomaan sormien läpi, sillä sarja on joka tapauksessa viihdyttävä. Näyttelijöiden kemia toimii ja hahmoista onnistutaan muutaman kerran tuomaan erilaisia piirteitä esiin. Vaikka konnat eivät kummoisia olekaan, niin toiminta yhdistettynä hienoihin erikoistehosteisiin on vahvuus.",Viihdyttävä mutta ei mullistava.
915,80.0,"Jos olette jo aiempia tuotantokausia katselleet niin varmasti tiedättekin jo mistä Smallville kertoo. No kerron sen nyt tässäkin. Smallville kertoo itse Teräsmiehen nuoruudesta nuortensarja-tyyliin. Clarkin (Tom Welling) ovat adoptoineet mukava pariskunta Martha ja Jonathan Kent ( Annette O'Toole, John Schneider ). Heille kaikille aina vain sattuu ja tapahtuu.Sitten itse kolmanteen tuotantokauteen. Clark on lähtenyt Smallvillestä Metropoliseen punaisen kryptoniitin vallassa. Hän elää joutilaan elämää: ryöstelee pankkiautomaatteja, levittelee rahojaan tanssiklubeilla sekä ostelee hienoja autoja. Martha ja Jonathan ovat olleet jo kuukausia huolissaan pojastaan. Lopuksi Clark saadaan pois punaisen kryptoniitin vallasta ja hän palaa kotiin. Clark on onnellisesti yllättynyt saamaan tietää, että Lex Luthor pelastui kuolemalta lentokone-onnettomuudesta. Lex ja Clarkin kovaonninen toverillisuus on vahvistunut tähän ihmeen ansiosta, mutta aiheuttaa kireyttä läheisessä Kentin perheessä. Jonathan pelkää, että Lex tulee jäljittelemään Lionelia ( John Glover ) ja hänen häikäilemättömiä tapoja, vaikka sillä aikaa Lex yrittää luoda oman identiteettinsä.",Erinomainen juoni ja toteutus. Tehosteetkin aina vain paranevat!
916,100.0,"Partasuinen äijä löhöää nojatuolissa ja tuijottaa tv:tä. Vieressä sohvalla löhöää nainen ja vetää tupakkaa. Toisessa nojatuolissa on teini-ikäinen poika, hänkin löhöämässä. Asunto on sotkuinen. Partasuu laukaisee sarkastisen kommentin tv-ohjelmasta, ja käskee pojan keittiöön keittämään teetä. Pojan mentyä ovikello soi. Huoneeseen astelee nuorehko pariskunta, jonka molemmat osapuolet asettuvat löhöämään sohvalle. Hiljalleen, tv:n katselun lomassa, alkaa tylsämielinen keskustelu, jossa käy ilmi mm. pariskunnan aiemmin syöty lounas, partasuun ummetus sekä muita tavallisia, mutta tälle perheelle ah, niin täkeitä asioita.Näin alkaa lähes jokainen Sohvanvaltaajien jakso, eikä tempo tuon puolituntisen aikana muutu oikeastaan mihinkään suuntaan. Sohvanvaltaajat, oikealta nimeltään The Royle Family (ei siis ROYAL eli kuninkaallinen, vaikka siihen kai viitataan...), on BBC:n esittämä komediasarja, joka seuraa Roylen perheen arkea. Perheen henkisenä päänä toimii Jim (Ricky Tomlinson), jo aikaa sitten työttömäksi ryhtynyt vetelys, joka aamusta iltaan nojatuolistaan käsin heittelee sarkastisia ja loukkaavia vitsejä suuntaan jos toiseen, kiivastuen tuon tuosta. Perheen fyysisenä päänä taas on Jimin vaimo Barbara (Sue Johnston), empaattinen leipomotyöntekijä, joka suorittaa mukisematta perheen kotiaskareet. Jimin ja Barbaran esikoinen, jo aikuinen Denise (Caroline Aherne) on isänsä tavoin laiskaakin laiskempi vetelehtijä, joka viettää yksinkertaisen möllöttäjämiehensä Daven (Craig Cash) kanssa aikaa vanhempien kotisohvalla. Juoksupoikana ja muiden haukuttavana on perheen kuopus, suhteellisen normaali Antony (Ralf Little). Muita alituiseen näkyviä henkilöitä ovat naapurin hössöttävä Mary (Doreen Keogh), hänen tuppisuinen aviomiehensä Joe (Peter Martin), heidän ikuisuusdieetillä oleva Cheryll-tyttärensä (Jessica Hynes), Jimin kaveri Twiggy (Geoffrey Hughes) sekä Barbaran dementoitunut, kaikesta pihalla oleva äiti Norma (Liz Smith).Sohvanvaltaajat vaikuttaa ensisilmäyksellä ehkä tylsältä; mitä ihmeellistä on katsoa, kun tavalliset ja rumat ihmiset istuvat ja haukkuvat toisiaan? Ja vetävät röökiä. Ja syövät mitä sattuu. Mikä tässä on niin katsomisen arvoista? Sohvanvaltaajien hienous kuitenkin piilee juuri siinä; sarja näyttää tavallisia ihmisiä, jotka touhuavat ja puhuvat tavallisia asioita, ja näistä asioista revitään vatsalaukkua särkevää huumoria. Kukaan ei ole veistosmaisen komea tai kaunis, kaikki ovat sanalla sanoen ""oikeita"" ihmisiä. Jollakin on perunanenä, jollakin taas läskiä vatsan ympärillä ja jonkun vinot ynnä keltaiset hampaat laittavat pään särkemään. Mitään mullistavaa Sohvanvaltaajat ei esitä, mutta toisaalta eiväthän tavalliset ihmiset teekään mitään mullistavaa. Sitä hekottelee näiden henkilöiden pienille piireille ja turhanpäiväisille jutuille, mutta alkaakin samalla miettiä omaa elämää ja omia piirejään; melkein yht'yhteen menee. Muutaman jakson kuluttua ydinperhe ja sen ympärillä pyörivät ihmiset alkavat oikeasti tuntua tutuilta, ja jo ensimmäisen tuotantokauden jälkeen on kuin olisi tuntenut nämä ihmiset aina. Sohvanvaltaajissa on siis kolme tuotantokautta (plus muutamat erikoisjaksot päälle), ja vaikka luulisi, että nämä kaudet koostuvat pelkästään puhumisesta ja sikailuista, niissä kaikissa on kuitenkin eräänlainen punainen lanka, joka yhdistää jaksot toisiinsa; 1. kaudella pohditaan ja odotetaan Denisen ja Daven häitä, 2. kaudella tämä nuoripari odottaa lasta ja 3. kaudella yritetään painiskella vauvan ja sen tuomien muutosten kanssa. Tämän johdosta Denise ja Dave siis kohoavat jonkinlaisiksi päähenkilöiksi sarjassa, heidän kanssa kun säädetään eniten.Sohvanvaltaajat poikkeaa (vielä tänäkin päivänä) sitcomien valtavirrasta paitsi juoneltaan/tapahtumiltaan, myös mm. siten, ettei purkkinaurua käytetä. Toisin sanoen liveyleisön edessä ei näytellä eikä sen kautta rään savyttämä nauru raikaa. Myöskään kamera ei jökötä kaukana näyttelijöistä, liikkumattomana, vaan on ihmisten seassa, liikkuu nopeasti ja jollakin tavalla elää. Se on piristävää, sillä tämä lisää tunnetta katsojan omasta läsnäolosta perheen arjessa, mikä taas lisää tunnesidettä heihin.On turha puhua Sohvanvaltaajien ""näyttelijöistä"", sillä sarjan henkilöt eivät ole näyteltyjä. Joku vanha ja viisas totesi joskus, että parhaat näyttelijät eivät näyttele, vaan ""ovat"". Sama tapahtuu Sohvanvaltaajissa; kaikki siinä esiintyvät hahmot ovat käsinkosketeltavan aitoja, kulmakarvojaan myöten. Ihan minimaalisiinkin rooleihin on castattu täydellisin aitoja tapauksia. Jos joku on ärsyttävä, johtuu ärsyttävyys siitä että tämä HENKILÖ ärsyttää, ei siitä että näyttelijä näyttelee ärsyttävästi. Ketään ei siis voi missään tapauksessa haukkua, mutta jotkut harvat kohoavat hivenen muiden yläpuolelle. Ricky Tomlinson on mainio sarkastisena ja perheen hölmöille jutuille päätään pyörittelevänä Jiminä; vaatii oikesti taitoa saada jostakin roolihahmosta niin paljon irti vain sohvalla istuskellen (Jim nousee rakkaasta laiskanlinnastaan yleensä vain poistuakseen vessaan, tämäkin tapahtuu harvoin). Mummi Normana nähtävä Liz Smith on myös hiton upea; Norma nukahtelee milloin sattuu, on pihalla kaikesta kuin lintulauta ja aiheuttaa raivonpuuskia lähes kaikille läheisilleen itsekkyydellään, itsesäälillään ja typerillä kysymyksillään. Luotettavien pikkuroolien kuningatar Smith on elämänsä roolissaan Normana, sillä hän rakentaa hurmaavan hermojenkiristäjän roolin pirun hauskaksi, turvautumatta kertaakaan mummo-roolien tuhansiin kliseisiin. Normaa nähdään vain kahdesti 1. tuotantokaudella, mutta onneksi loppukausissa hän esiintyy harva se jakso, ja onpahan yksi erikoisjaksoista, ""Saban kuningatar"", omistettu täysin hänelle.Pakko on nostaa hattua myös sarjan ""pääparille"", Deniselle ja Davelle eli Caroline Ahernelle ja Craig Cashille. Ahernen näyttelemä Denise on paitsi sinisine luomiväreineen myös löysältä luonteeltaan kuin suoraan Robinhoodin kassalta repäisty, ja Daven koko pääkopan sisältö ilmentyy hänen ilmeestään, joka on tyhjempi kuin koulun tyhjä liitutaulu. Silti, vaikka näyttelijäkaksikko esittää niitä penaalin tylpimpiä kyniä, he ovat käsikirjoittaneet pääasiassa itse koko sarjan erikoisjaksoineen, Aherne jopa ohjannut monet jaksot! Jos tämä ei ole taitoa, niin sitten ei mikään.","Sohvanvaltaajat kertoo tavallisten ihmisten elämästä, tavattoman hauskalla otteella."
917,60.0,"USA:n tv-sarjojen kilpailu on niin kovaa, että välillä kelkasta tippuu vähän keskivertoa parempiakin lupauksia. Vain 13-osaiseksi jäänyt ja Steven Bochcon (NYPD Blue, L.A. Law) tuottama sarja sai sekin kuulasta vasta yhden kauden jälkeen.Sarjan alkuasetelma on suurin kynnys sille, ”ostaako” katsoja sen vai ei. Heti pilottijaksossa päähenkilö, Jim Dunbar (Eldard), saa virantoimituksessa pysyvän vamman. Hän on sankaripoliisi, jonka näköaistin tärvää kohtalokas luoti. Pitkällisen taistelun jälkeen Jim palaa töihinsä, joskin opaskoiran kera. Mies ei näe mitään, mutta ympäristön vastarinnan hän kyllä tuntee. Uudessa piirissä hän joutuu virkaveljiensä (Grillo & Wilson) silmätikuksi. Parikseen hän saa Karen Bettancourtin (Nichols), joka ei hänkään tunnu olevan tilanteesta innoissaan. Naispoliisin asema kun ei muutenkaan ole helppo. Huomautettakoon, että Jim Dunbar saa sokeudesta huolimatta kantaa myös asetta. Se on omituisuus, jota ei oikein kukaan tohdi ymmärtää Dunbaria itseään lukuun ottamatta. Katsoja voi omassa päässään miettiä, onko sarjan tekijöiden ideana ollut kommentoida tällä asejutulla Amerikan ampuma-aseasioita, vai onko Dunbarin aseella lopulta mitään kummempaa merkitystä.Jokaisessa sarjan osassa käsitellään vähintään yhtä rikosta. Jutut ovat erillisiä, mutta niiden rinnalla kulkee jaksosta toiseen jatkuva juoni. Siinä sekä Dunbar että hänen piirinsä työtoverit kehittyvät, kasvava ihmisinä ja koukuttavat yleisön katsomaan vielä seuraavankin jakson. Rikostapaukset ovat jokainen genrelle tyypillisiä, mutta lähestymistapa niihin on keskusteleva. Toki mukana on jonkin verran toimintaa, mutta enimmäkseen sarjassa edetään Dunbarin ja hänen sokeutensa ehdoilla. Eli miehellä on siis ase ja nyrkit, muttei hän käytä niitä? No, totta vie käyttää, mutta päällimmäinen kysymys on, voisiko hän olla käyttämättä niitä. Voisiko kukaan olla?Sarjan jaksojen ohjaajina vilahtelee mielenkiintoisa tuttuja nimiä, kuten Michael Apted (Nell, Amazing Grace) ja John Badham (Sotaleikit). Näyttelijätkään eivät vaikuta jämälaarin pohjimmaisilta. Ron Eldard ei ehkä näyttelijänä ole niitä kaikkein karismaattisimpia tapauksia, mutta hän pärjää sarjan pääosassa silti kohtalaisesti. Sarjan sivuosamiehitys tukee Eldardin suoritusta. Dunbarin vaimona nähdään 24-sarjan 6. kauden Marilyn Bauer eli Rena Sofer. Dunbarin työparinkin kasvot ovat tutut 24:n 6. kaudelta, sillä Marisol Nicholshan nähdään sillä CTU:n Nadia Yassirina.",Sokea poliisi ja hänen aseensa - kevyttä rikosviihdettä.
918,80.0,"Amerikkalainen rikosdraamasarja Sons of Anarchy on Kurt Sutterin vuonna 2008 televisioon ilmestynyt ja samantien suursuosioon ponnistanut luomus. Sutter on tunnettu samaa genreä edustavan Shield-sarjan käsikirjoittajana ja ohjaajana, mutta SOA on miehen ensimmäinen ""oma pienokainen"". Sarja kertoo moottoripyöräkerhona toimivasta Sons of Anarchy yhteisöstä; heidän toimintatavoistaan, arjesta ja ihmissuhdesotkuista.Odotukset sarjaa kohtaan olivat loistavista arvosteluista huolimatta maltilliset, sillä olen sarjakatsojana varsin kärsimätön ja helposti kyllästyvä. Aiheena motoristit ei kuulosta kiinnostavalta ja se loi minulle pahalaatuisia ennakkoluuloja. 'Kaikelle täytyy kuitenkin antaa mahdollisuus' mentaliteetilla sukelsin ensimmäisen tuotantokauden pilottijakson pyörteisiin - ja se todella kannatti! Avausjakso on äärimmäisen lupaava ja mukaansatempaava katselukokemus, joka aiheutti allekirjoittaneessa harvinaisen wow-elämyksen - eikä nyt puhuta minkäänsorttisesta tietokonepeli wowittelusta. Negatiiviset ennakkoluulot sai haudata siltä istumalta, sillä SOA ei ole umpiamerikkalainen punaniskasekoilu, vaan rautaisella näyttelijäkaartilla varusteltu ja laadukkaasti toteutettu rikosdraamasarja.Mielenkiintoiset henkilöhahmot ovat menestyvälle sarjalle elinehto ja se on Sons of Anarchyn ehdoton vahvuus. Pääasiassa rumista miehistä ja kauniista naisista koostuva casting hakee vertaistaan. Pääosassa nähdään Jackson ""Jax"" Telleriä näyttelevä Charlie Hunnam, jonka omaperäinen ja omistautuva ote tekee miehestä mielenkiintoisen seurattavan. Syvempää sieluntuttavuutta ensimmäisen tuotantokauden aikana päästään kunnolla suorittamaan vain Jaxin kanssa, joka kamppailee kerhon kakkosmiehen asemassa niin nykytilanteen karikoita kuin menneisyyden haamuja vastaan. Kerhopomo Clarence ""Clay"" Morrowia tulkitsee kivikasvoinen Ron Perlman, jonka olemus sopii roolihahmolle ja motoristirikolliselle täydellisesti. Pulmuset-sarjan Peggynä parhaiten tunnettu Katey Sagal näyttelee häikäilemättömänä kieroilijana Jaxin äitiä ja Clayn vaimoa, tehden mielestäni koko sarjan vakuuttavimman roolityön. Oma hahmosuosikkini on kuitenkin vähäsanainen ja -eleinen Ryan Hurstin tulkitsema kerholainen Harry ""Opie"" Winston, josta taatusti muutama muukin kaltaiseni suomalaismies löytää palan itseään. Kaikki sivuhahmot on mietitty tarkasti ulkonäköä myöten, jonka puolesta heidät on helppo ottaa vakavasti moottoripyöräkerholaisina.Ensimmäinen tuotantokausi sisältää 13 jaksoa, joiden kesto pyörii 40 minuutin tuntumassa, lähes tunnin pituista finaalijaksoa lukuunottamatta. Järin pitkästä tai aikaa vievästä katselukokemuksesta ei siis missään nimessä ole kyse ja kyllähän tätä herkkua olisi voinut katsoa paljon pidempäänkin, mutta onneksi tuotantokausia on ilmestynyt kovalla tahdilla sitten vuoden 2008. Vaikka vuolaat kehut ja suositteluni Sons of Anarchyn suuntaan annan, ei se ole rikosdraamana täydellinen. Mainitsemani pilottijakso ja aloitus ovat todella loistavia. Hahmot tuodaan sarjaan sopivalla mystiikalla kuorrutettuna, eikä heistä kerrota heti alkuun liikaa asioita, vaan annetaan draaman ja jännityksen kuplia pinnan alla. Juoni on kiinnostava läpi ensimmäisen tuotantokauden, mutta keskivaiheilta eteenpäin muutama draamakäänne heittää yli hilseen ja henkilökohtaisesti olisin toivonut realistisempaa lähestymistapaa muutamiin asioihin. Maanläheinen ja karu meininki sopii SOA:n kaltaiselle rikosdraamalle paremmin kuin Kauniit ja rohkeat -hulluttelut. Grande finale jätti asiat täysin levälleen, eikä sitonut menestyssarjan ensimmäistä lukua oikeastaan millään tavalla yhteen, joten lopetuskin jätti toivomisen varaa.",Rautaisella näyttelijäkaartilla ja persoonallisilla henkilöhahmoilla varusteltu laadukas rikosdraamasarja.
919,100.0,"Telkkarista ei aina ehdi katsoa ohjelmia silloin kun ne tulevat ja sarjojen koukkuun ei oikein ole tullut viime aikoina jäätyä, joten Sopranoskin on jäänyt katsomatta. Sen verran paljon olen kuullut tätä sarjaa kehuttavan että pakkohan se oli alkaa tutkimaan että mistä on oikein kyse. Kun tätä saa DVDnäkin ja katseluajankohdan sekä tiheyden voi päättää itse, miten sattuu siis parhaiten sopimaan.Kysymyshän on varsin modernista tähän päivään sovitetusta mafiaperheen elämästä kertovasta saippuasarjasta. Niin. Saippuasarjasta. Paljon on ihmissuhdehässäkkää, mutta myös mafia-aiheen vaatimia satunnaisia väkivallan puuskia. Juonesta löytyy mustaa ja sarkastista huumoria, joka toimii loistavasti. Mafiaäijät ihannoivat Kummisetä- ja Mafiaveljet -leffoja ja muistavat väliin vetää aina tuon asian esiin.Tony Sopraano kuuluu New Jerseyn mafiaan tai oikeastaan johtaa sitä tavallaan. Eläkeiässä oleva setä naamioidaan valepomoksi, jotta saadaan perheen sopu säilymään. Setä tietysti luulee olevansa suurin kiho. Tony kokee hommansa sekä suhteensa läheisiin niin rasittavaksi että päätyy psykiatrin vastaanotolle tilittämään tuntojaan. Paineet ovat kasautuneet koviksi. Dominoiva äiti tuntuu olevan kaiken pahan alku ja juuri. Mies ei koe myöskään olevan hyvä isä lapsilleen. Suhde ymmärtävään ja topakkaan vaimoon on melko kummallinen. Päivittäinen elämä on jatkuvaa suoriutumista, tilanteiden haistelua ja kompromissien tekoa.",Sopranos on sarjana erittäin toimiva kokonaisuus.
920,100.0,"Tuulipukumafiosoiden armoton paluuTämä kappale sisältää jonkinmoisia spoilereita edellisestä kaudesta. Kakkoskauden tapahtumat sijoittuvat vuotta ykköskauden tapahtumien jälkeen. Junior Soprano on edelleen vankilassa veljenpoikansa Tonyn murhayrityksestä. Tony Soprano johtaa rautaisella kädellään mafiaperhettään - Paulie, Silvio, Pussy ja juoksupoika Christopher. Yksi näistä Tonyn parhaimmista ystävistä on vasikka, joka omaa etuaan ajaen kantaa mikkiä FBI:n toimesta. Tony Soprano riitaantui psykiatrinsa Jennifer Melfin kanssa, mutta tajuaa viimein tarvitsevansa ammattiapua enemmän kuin koskaan ennen. Tonyn oikea perhe - vaimo Carmela, poika Antohy Jr. ja tytär Meadow erkaantuvat Tonysta aina vain lisää ja lisää, ja Tonyn äiti, joka oli myös osallisena Tonyn murhayritykseen, on Tonylle yhtä kuin kuollut. Tonyn vanhempi sisko, Janice, saapuu New Jersey'iin havittelemaan äitinsä taloa ja asuu jonkin aikaa Tonyn katon alla, josta Tony ei luonnollisesti pidä. Tony ei ole vieläkään päässyt paniikkikohtauksistaan eroon ja on lopettanut Melfin määräämän Prozacin käytönkin.Tony ja hänen mafiaperheensä ovat nimellisesti jätealalla töissä, mutta tosiasiassa he eivät ikinä roskia kuskaa tai jätteiden kuljetuksesta neuvottele. Heidän tehtävänään on muun muassa velkojen kiskominen, rahan keruu ryöstämällä ja huijaamalla, sekä laittoman uhkapelin pyörittäminen. Mutta kaikki tämä pitäisi hoitaa mahdollisimman matalalla profiililla. Mafiosoilla on omat etunsa - silminnäkijät eivät uskalla laittaa nokkaansa heidän juttuihinsa ja pitävät turpansa kiinni nähdessään jotain tapahtuvan. Poliiseista ei liiemmin ongelmaa ole, sillä he ovat lahjottavissa, mutta FBI tuottaakin ongelmia sitten enemmänkin. Mutta Tony Sopranon suurin huolen aihe on kuitenkin hänen oma perheensä ja johtajapaikkansa säilyttäminen. Näistä lähtökohdista jatkuu Sopranosin toinen tuotantokausi. Sopranos on realistinen kuvaus nykyaikaisesta mafiasta ja rikollisten töiden hankaluuksista, mutta myös eduista. Selviä viittauksia esimerkiksi Kummisetiin, GoodFellasiin ja Miller?s Crossingiin löytyy roppakaupalla, mutta kopioimiseen Sopranos ei missään vaiheessa alennu. Nykyajan mafiosot eivät näemmä pukeudu hyvin leikattuihin liituraita pukuihin, vaan mielummin maanläheisiin verkkareihin tai tuulipukuun. Ulkoapäin ei mafiosoita helposti siis tunnista, mutta montaa sanaa ei tarvitse heidän kanssaan vaihtaa vaihtaa huomatakseen, että jokin ei nyt täsmää.""Swingers. He can suck my dick! It swings, too""Missään muussa TV-sarjassa ei liene kokonaisuudessaan yhtä hyvää näyttelyä kuin Sopranosissa (vaikka pidänkin Deadwoodin Ian ""Lovejoy"" McShanesta aivan mahdottomasti). James Gandolfini pääroolissaan ja Edie Falco Tonyn vaimona vetävät poikkeuksellisen uskottavat ja loistavat roolit. Dominic Chianse on niiin mahtava Junior Sopranon roolissa, että melkeinpä uskaltaisin sanoa, ettei kovin moni (eikä välttämättä ketään) ole samoihin tuloksiin kyennyt. Lorraine Bracco, Tony Sirico, Steve Van Zandt ja Michael Imperioli yltyvät myös loistorooleihin. Lienee helpompi sanoa vain, että näyttely on kaiken kaikkiaan erinomaista.TV-historian (kenties) parhaan sarjan toinen kausi ei aivan yllä ensimmäisen tasolle, mutta täydellisen mukaansatempaavaa menoa on luvassa. Brutaalia väkivaltaa on luvassa enemmän kuin ykköskaudella, mutta vaikka väkivalta viekin mukanaan, se ei missään nimessä vie pääosaa. Väkivallasta ja erittäin ronskista kielen käytöstä johtuen alle 15-vuotiaden on syytä harkita useampaan kertaan ryhtyykö Sopranosia katselemaan.Kaikki palaset loksahtavat täydellisesti kohdalleen, eikä paljoa ykköskauden hohdosta jäädä jälkeen. Mikä parasta, Sopranosia tekee mieli katsoa useaan kertaan vaikka tietäisi tarkalleen mitä seuraavaksi tapahtuu. Eipä hirveästi enempää voisi enää TV-sarjalta saada takaisin. Sopranos on kaikin puolin täydellinen sarja - niin kokonaisuudessaan, kuin yksittäisinä kausinakin. Kolmestatoista jaksosta jokainen on vähintään loistava ja pitää mielenkiinnon yllä alusta loppuun ja liimaa katsojan tiukasti ruudun eteen. Jos jotain huonoa pitäisi mainita, niin jaksot voisivat olla pitempiä ja yhdessä kaudessa enemmän kuin 13 jaksoa, mutta mitäpä sitä valittamaan kun meno on tätä luokkaa.Sopranos on ehdoitta paras draamasarja ja ehkäpä paras sarja TV:n historiassa. Meno on alusta asti erittäin koukuttavaa. Nyt säädylliseen hintaan julkaistut laadukkaat DVD-boksit viidestä ensimmäisestä tuotantokaudesta ovat tosifanin pakko hankintoja, mutta myös sarjaa aiemmin seuraamattomille varauksettoman suositeltava hankinta. Sijoittakaa rahanne hyvin - ostakaa Sopranosia. Wolf suosittelee - ja poikkeuksellisen lämpimästi. Jos vain suinkin olisi mahdollista, antaisin kuusi luotia, mutta kai täytyy pysyä standardi asteikolla - eli ehodottomasti viisi luotia tulee tältä suunnalta.""My friends don't judge me. And fuck them if they do, I'll cut them off""","Realistinen kuvaus nykyaikaisesta mafiasta ja rikollisten töiden hankaluuksista, mutta myös eduista."
921,100.0,"New Jerseyn tuulipukumafiosoiden kolmas tuleminen.Vuosi on kulunut edellisen kauden tapahtumista. Junior Soprano on edelleen sairaana ja johtaa nimellisesti Sopranojen mafiaperhettä, tosiasiassa hänen veljenpoikansa, Tony, hoitelee pääjehun hommat. Tony ei ole vieläkään päässyt eroon paniikkikohtauksistaan ja käy vielä tohtori Melfin vastaanotolla. Tonyn tytär, Meadow, on lähtenyt collegeen New Yorkiin ja perheen kuopus A.J. tuskailee kotona New Jerseyssä high schoolin ja teini-iän ongelmien kanssa. Tonyn vaimo, Carmela, alkaa Tonyn tavoin käydä myös psykiatrilla ja sen lisäksi hartaana katolisena jatkaa ripittäytymistään. Tonyn äidistä on taakkaa viimeiseen asti, eikä sisko-Janice ongelmia ainakaan vähentämään onnistu. Tonyn edesmenneen ystävän, Jackie Aprillen, poika on Tonyn ja hänen mafiaperheen riesana, tämän yrittäessään todistaa pystyvänsä siihen mihin isäpappansa. Tämän lisäksi Jackie jr. ja Meadow näyttävät viihtyvän vähän turhankin hyvin yhdessä. Tonyn asiat kotona eivät ole reilassa muksujen ongelmien takia ja vaimonkin kanssa on aina jotain vialla. Kaiken lisäksi ""sen toisen perheenkin"" sisällä on jos jonkin moisia ongelmia. Tonyn sukulaispoika, Christopher, saa vihdoinkin kauan odotetun ylennyksensä ja pääsee virallisesti sisäpiiriin, mutta paskatyöt eivät kuitenkaan näytä olevan miehen kohdalla ohi. Näsäviisas Ralph Cifaretto on saapunut kaupunkiin aiheuttamaan lisää ongelmia, mutta ongelmien laannuttamiseksi Tony on valmis tekemään mitä tahansa. New Jerseyn mafian elämä ei sittenkään taida olla ihan ruusuilla tanssimista - tai ehkä sittenkin. Jalkapohjia pistelee itse kullakin syystä jos toisesta, joten ehkä se ruusuilla tanssiminen onkin hyvä kuvaus äijäin maailmasta. Kolmannella kaudella Tonyn ja hänen molempien perheiden ongelmat vain kasaantuvat, eikä niiden ratkominen ole ihan helppo homma. Kolmentoista jaksonkaan aikana ei ongelmista onnistuta edes murto-osaa selvittämään. FBI tarkkailee taukoamatta Tonyn liikkeitä, ja sehän ei todellakaan ole ainoa ongelma. Joe Pantolianon loistavasti esittämä Ralph Cifaretto keskittyy ""busting balls"" -toimeen eli toisin sanoen v***uilemiseen, ja tuo siinä samalla sarjaan mukaan tarkoituksellista kuivaa huumoria, jossa naurattaa lähinnä vain Ralphien naiivius. Odotetusti muut äijät ovat hermoraunion partaalla aina Ralphien avatessa suunsa tai tehdessään jotain typerää. Ralphie seurustelee Jackie jr.:n äidin, Rosalien, kanssa, joten Ralphie ja Jackie jr. ovat usein napit vastakkain.- ""I'm pregnant. It's Ralphie's.""- ""Congratulations.""- ""What should I do? He acts like he doesn't give a shit.""- ""You ever think he's not acting?""Näyttely on kolmannella kaudella kääntynyt entistäkin taidokkaammaksi, vaikka loistava David Proval (Richie Aprille) sattuneesta syystä onkin poissa kuvioista. James Gandolfini vetää ilmiömäistä linjaansa Tony Sopranon roolissa, taiteillen samalla armottoman mafioson ja rakastavan isän/aviomiehen roolissa. Todellinen nappisuoritus. Kuitenkaan koko sarjan paino ei ole Gandolfinin harteilla, sillä myös pienemmillä rooleilla on sarjan toimivuuden kannalta iso merkitys.  Porukan heikoinkin näyttelijä on uskottava, joten taso on kovaa ihan mitättömienkin hahmojen näyttelijöillä. Edie Falco, Jamie-Lynn Sigler ja Robert Iler Tonyn vaimona ja lapsina vetävät kaikki roolinsa varsin uskottavasti, mutta ovat kuitenkin vaarassa jäädä todellisten mestarien jalkoihin. Dominic Chianse Junior Sopranona on koko näyttelijätiimin tasokkain ja taidokkain näyttelijä, jonka roolityöskentely hakee vertaistaan koko TV-sarjojen historiassa. Chianse tulkitsee iäkästä perheen päätä käsittämättömän upeasti tilanteesta ja tunnetilasta toiseen, jättäen taidossa taakseen lukuisat monimiljonäärivalkokangasnäyttelijät. Hyvä esimerkki Chiansen upeasta tulkintatyylistä löytyy kauden viimeisen, Army of One -nimisen jakson lopussa, jossa Junior hieman maistissa laulaa italiankielistä laulua rakkaudesta. Täytyy tunnustaa, että tätä kuunnellessa olin syvästi tunteellisessa tilassa, kylmien väreiden kulkien selkää ylöspäin nikama kerrallaan - uskomattoman kaunis kohtaus. Steve Van Zandt, Tony Sirico, Michael Imperioili ja Joe Pantoliano vetävät myös loistavaa linjaa Tonyn ""työkaverien"" rooleissa. Lorraine Bracco tri. Melfin roolissa on valitettavasti hieman vaisu, mutta silti uskottava. Kaikin puolin roolitukset ovat paremmin kuin onnistuneesti hoidettu.Kuvaus on kautta linjan varsin esimerkillistä. Henkilöt ovat tarkoin aseteltuja taustaansa nähden, muttei silti näytä missään vaiheessa asetellulta. Parhaillaan kuva näyttää mestaritaiteilijan siveltimen tulokselta. Musiikki on loistavaa aina TV-historian parhaasta alkutekstimusasta lähtien. Dialogi on upeasti kirjoitettua, ja sen hienous vain korostuu loistavien näyttelijöiden tulkitsemana.- ""C'mon, Chrissy. All the shit we been through, you really think I'd kill ya?""- ""Yeah, I do.""Kolmetoista jaksoa käsittävään kauteen on saatu ladattua uskomaton tunnemäärä. Sarja koskettaa, viihdyttää, koukuttaa, jopa huvittaa ja joissain tapauksissa tiettyihin hahmoihin saa kohdistettua myös suunnattoman määrän vihaa. Sopranos etenee HBO:n sarjalle ominaiseen tyyliin hitaasti ja varmasti jättäen tilaa hahmojen syventämiselle. Hitaan temmon ohella tarjoillaan räväkkiä ja nopeita käänteitä, hidas ja nopea ovat kuitenkin keskenään täysin sopusoinnussa. Sopranos ei romantisoi tai ihannoi mafiaa, vaan pyrkii näyttämään heidän ""liiketoimensa"" realistisena. Väkivaltaa on luonnollisesti sisällytetty myös tähän mafiatarinaan, mutta päivänselvää on se, ettei väkivalta missään vaiheessa nappaa isoa roolia, vaan sitä käytetään vain tarpeen tullen ja hahmojen aggressioita korostaessa.Kauden kaikki kolmetoista jaksoa ovat laadullisesti loistavia, eikä heikointa lenkkiä onnistu helposti löytämään. Sen sijaan tässä tapuksessa joukosta on helppo löytää se kaikkein paras jakso. Kolmannella kaudella tätä titteliä pitää hallussaan ehdottomasti kolmanneksi viimeinen eli Pine Barrens -episodi, jonka ohjauksesta vastaa muun muassa Coenin veljesten elokuvista tuttu Steve Buscemi. Jaksossa yhdistyy hienosti tragikomiikka, draama ja jännitys, lisäksi jakso on varsin synkistetty ja jopa taiteellinen. Buscemi ottaa jaksossa selkeitä vaikutteita Coenin veljeksiltä huumorin yhdistämisessä synkkään tarinaan, ja huomattavaa on myös hyvin fargomainen kuvakieli kaiken lumen ja jännitteen keskellä. Pine Barrens on helposti parhaimpia yksittäisiä jaksoja mistään TV-sarjasta, mitä olen nähnyt.Sopranosin kolmoskausi edustaa TV-sarjan parasta osaamista, ja selättää laadussa ainakin kaksi edellistä niin ikään loistavaa kautta. Sopranos tempaa katsojansa alusta asti täydellisesti mukaansa ja seuraava jakso onkin pakko katsoa heti toisen perään. Vaikka tempo on hidas, juonikuviot etenevät kuitenkin sitä vauhtia, että katsojalta vaaditaan tarkkaavaisuutta. Suositellaan katsomista maratonina, jolloin tarinaan pääsee uppoutumaan huomattavasti paremmin. Kokonaisuudesta ei allekirjoittanut virheitä löydä, ja näin ollen se on mitä täydellisin nautinto. Kolmas kausi on kokonaisuudessaan kaikin puolin järisyttävä kokemus, joka sisältää lisäksi koko tunteiden kirjon. Draama saa isomman osan kuin kahdessa edellisessä kaudessa, ja hahmotkin tuntuvat syvemmiltä. Hurttia huumoria on lisätty, mutta koomiseksi ei sarjaa kuitenkaan voi kutsua. Kyseessä on synkkää, syvällistä ja huomattavasti tavallisuudesta poikkeavaa draamaa. Totaalisen huumaava TV-sarja, jonka parissa tulee helposti vietettyä useita tunteja päivässä.Kolmetoista jaksoa on jaettu neljälle DVD:lle, joista ensimmäinen on kaksipuolinen levy, joten olkaapa varovaisia levyn kohtelun kanssa. Kuvalaatu on keskitasoa, hieman rakeinen ja kirkkaat värit muuten tummassa maailmassa toistuvat vähän liiankin kirkkaasti. Ääniraita on laadukasta, näin TV-sarja tasoa ajatellen. 5.1.-raita luo tarpeen tullen mukavasti tilavaikutelmaa ja varsinkin alkuteksteissä subbarikin saa töitä. Vaikka kuva voisi laadullisesti olla hieman parempi, on paketti muuten varsin laadukas - ja eiköhän se loistava TV-sarja tässäkin tapauksessa ole se pääasia. Sopranos-boksit antavat taatusti rahalle vastinetta, joten kaikki vaan heti sinne lähimmän kaupan hyllylle. Annan poikkeuksellisen isot suositukset.- ""For all we know, he could be out there stalking us.""- ""With what? His cock?""","Draama saa isomman osan kuin kahdessa edellisessä kaudessa, ja hahmotkin tuntuvat syvemmiltä."
922,100.0,"Paineet kasvavat ja henkilökohtaiset probleemat lisääntyvät hurjaa vauhtia. Taloustilanne antaa rappeutumisen merkkejä ja Juniorillakin on omia ongelmiaan lain kouran kanssa. Paulie viruu vankilassa, jonka johdosta Christopher saa lisää vastuuta, mutta heroiini syö miestä. Ralphie on piikkinä kaikkien lihassa. Carmela alkaa viihtyä entistä enemmän Furion seurassa. New Yorkin pojat ovat taakkana, eikä Ginny Sackään näytä toivomiaan laihtumisen merkkejä. Koulu rasittaa Meadow'ta, eikä A.J. yhtään siskoaan enempää siellä viihdy. Tonyn ja Carmelan avioliitto on kariutumaisillaan. Tri Melfikin vain jauhaa sitä samaa. Kaiken lisäksi ankatkin tekevät lähtöään etelää kohti.Tiivistunnelmainen perhekronikka imaisee mukaansa heti alusta alkaen ja kolmentoista jakson jälkeen katsoja alkaa laskea rahojaan seuraavan tuotantokauden ostoa varten. Sopranosin neloskausikin edustaa täydellisyyttä, vaikkei aivan kolmoskauden ennennäkemätöntä loistoa vastaakaan. Kuten edellisissäkin kausissa, kaikki on kiinni kokonaisuudesta, eikä homma toimi vastaavasti katsoessa jakson silloin tällöin, sieltä täältä, vaan ne pitää kaikki katsoa mahdollisimman tiiviissä tahdissa ja oikeassa järjestyksessä. Neloskaudesta ei löydy vastaavaa ylivoimaista ykkösjaksoa, kuten kolmannesta, vaan tällä kaudella painotetaan entistäkin enemmän kokonaisuuteen. Tosin kauden päättävä noin 70-minuuttinen Whitecaps-jakso käsittää sellaisen tunneskaalan, ettei vastaavanlaista tavaraa ihan puussa kasva. Whoever Did This taas on tavallistakin tiivistunnelmaisempi ja peräti piinaavan tehokas, eikä ole sisällöltäänkään mistään kevyimmästä päästä.Vakavasta ja tavallaan raskaastakin aiheestaan huolimatta Sopranos sisältää reilusti poikamaista huumoria useassakin käänteessä. Pohjimmiltaan Sopranos voi joistakin vaikuttaa saippualta, mutta nerokas käsikirjoitus, loistavat näyttelijät ja monipuoliset hahmot peittävät lähtökohdat alleen tyystin, eikä suurinkaan kyynikko voi väittää Sopranosia Kauniiden ja rohkeiden jatkeeksi. Koska Sopranos on HBO:n tuotos, voidaan mafiosoiden maailma esittää asioita kaunistelematta ja katsojaa kosiskelematta/aliarvioimatta, eikä jokaisen jakson tarvitse loppua epäuskottavaan cliffhangeriin. Tunnelma on aitoa, eikä sitä yritetä keinotekoisesti kohottaa muka-jännien musiikkien avulla. Sopranos ei ihannoi rikollisuutta, eikä myöskään useiden peruskanavien tuotosten tapaan alennu osoittelemaan sormella sanoen: Rikollisuus on pahasta ja paha saa aina palkkansa, ottakaa lapset oppia. Ei. Kyse on realismista ja todellisuudessa paha ei aina välttämättä saa palkkaansa, mutta ahneella on kylläkin paskainen loppu. Perhe on tärkeää, mutta kumpi perhe nouseekaan mafian sedille etusijaksi, onkin sitten eri asia. Erimielisyyksiä selvitellään mieluummin voimakeinoin kuin verbaalisesti, mutta aina ei voi pääjehukaan toimia mielensä mukaan.Näyttelijät hoitavat edelleen hommansa yhtä vakuuttavasti kuin ennenkin. Nuoret näyttelijät Robert Iler ja Jamie-Lynn Sigler parantavat taitojaan vuosi vuodelta. Dominic Chiance saa valitettavan vähän ruutuaikaa jättäen James Gandolfinille entistäkin enemmän tilaa. Edie Falco jatkaa samaa hyvin uskottavaa linjaansa kahden lapsen äitinä ja New Jerseyn ykkösnaisena. Michael Imperioli vakuuttaa entistäkin enemmän huumehöyryissä jatkuvasti olevana Christopherina. Steve Van Zandt, Tony Sirico, Joe Pantoliano ja Federico Castelluccio täydentävät loistavaa castia. Oikean elämän psykiatreilta kehuja saanut, Lorraine Bracco, jatkaa elämänsä roolissa yhtä vakuuttavasti. Sopranos on kaiken kaikkiaan kenties parhaiten näytelty TV-sarja, josta ei heikkoja lenkkejä löydy.DVD on teknisesti tismalleen samaa laatua edellisten kausien kanssa eli keskitasoa, ekstrapuoli on tosin hieman vähäisempi.Yksi TV-historian mahtavimmista sarjoista jatkaa voittoputkeaan vielä neljännelläkin kaudellaan. Meno on tiukkaa ja armottoman mukaansatempaavaa. Jos minulta löytyisi rohkeutta arvostella Sopranosin kokonaisuutta kuten elokuvaa, kyllä se löytäisi tiensä top-listani kärkipäähän kahden ensimmäisen Kummisedän luo kiikkumaan. Mutta koska monijaksoista sarjaa ei voi arvioida, eikä varsinkaan rankata elokuvan lailla, en sitä virallisesti tee. Neljäs kausi on tasoltaan suurin piirtein ykkös- ja kakkoskausien luokkaa, mutta jää aavistuksen kolmannen jälkeen. Kokonaisuuden arvioinnin voi hyvin kiteyttää A.J.:n sanoihin: Un-fuckin'-believable!","Kenties parhaiten näytelty TV-sarja, josta ei heikkoja lenkkejä löydy."
923,100.0,"Ongelmat ne vain tuntuvat lisääntyvät New Jerseyssä. Tony ja Carmela ovat asumuserossa. Tonyn toimintaa kyseenalaistavat jo tämän lähimmät ystävätkin. Mutta ei niin pahaa, ettei jotain hyvääkin. Tonyn serkku Tony Blundetto (Steve Buscemi) tekee tuloaan vankilasta viidentoista vuoden kakun jälkeen. Feech La Mannaa (Robert Loggia) on myös lykästänyt TB:n tavoin, ja he vapautuvat samoihin aikoihin. Feech haluaa luonnollisesti saman tien takaisin perheeseen, mutta TB yllättäen yrittääkin pärjätä kaidalla tiellä, Tonyn suostuttelusta huolimatta. Junior on kotiarestissa sekoamisen partaalla, mutta useat hautajaiset tuovat mahdollisuuden muutaman tunnin ulospääsyyn. Adrianna tuskailee entistä enemmän uuden ""työnsä"" kanssa. Tunnelma kiristyy perheiden välillä ja niiden sisällä, jonka seurauksena New Jerseyn ja New Yorkin perheiden väliset riidat kasvavat uhkaaviin mittoihin.Uudet tuulet puhaltavat, vaikka samat juonikuviot tuntuvat jossain määrin toistuvankin. Siitä huolimatta meno on vähintään edellisen kauden tasoista. Edellisistä kausista tuttu huumori on viitoskaudella minimissä ja tarina on käänteineen synkkä ja raskas. Toki sedät läppää heittävät, mutta kaikki muu huumori on tipotiessään. Kuvakerronnassa ollaan myös siirrytty synkempään suuntaan. Tyyli (niin tarinaltaan kuin kuvaukseltaankin) muistuttaa nyt enemmän Kummisetiä, kun aiemmin GoodFellas oli suuri idealähde. Ajoittain on löydettävissä suoria kunnianosoituksia merkittävimpiä mafia- ja gangsterielokuvia kohtaan. Kuvat ovat maalauksellisia ja 200 %:n täynnä tunnetta. Vakavampi ja perhekeskeisempi kerronta toimii loistavasti. Draama on yhä vain suuremmassa ja suuremmassa osassa, ja rikolliset toimet jäävät sivualalle, mutta itse mafiaperheiden arkipuhteet ja -probleemat kuitenkin nousevat varsin suureen osaan. Realismi kukkii ja kaikki mahdollisuudet ylilyönteihin on kierretty kaukaa. Viitoskaudella ollaan syvennytty tarinaan jo niin syvälle, että katsojaakin jo koetellaan - koukkuun jääminen on varmaa. Once you pop, you can‚t stop. ""Know what the biggest change is for me? Broads shavin' their bushes. I went over to Silvio's, it's like the Girl Scouts in there.""Uudet henkilöhahmot tuovat mukanaan myös loistavaa näyttelyä. Robert Loggia on Feech La Mannan roolissa peräti paremmassa vedossa kuin aikanaan Lynchin Lost Highwayssa. Steve Buscemi vetää tuttua linjaansa, vaikkei aivan Fargon tai Reservoir Dogsin rooliensa tasolle ylläkään. James Gandolfini, Michael Imperioli, Dominic Chianse, Edie Falco, Steve Van Zandt, Tony Sirico, Robert Iler, Jamie-Lynn DiScala, Lorraine Bracco, Vincent Curatola ja muut vanhat tutut jatkavat samalla vaikuttavalla ja vakuuttavalla linjalla.Kauden 13 jaksoa ovat kaikki vähintään loistavia, mutta jokainen vaatii ne loputkin jaksot vierelleen toimiakseen kunnolla. 13 jaksoa kaudessa on vähän, mutta niistä on otettu kaikki irti, eikä valittamisen varaa jää. Tempo on mukavan hidas, jonka johdosta hahmot syventyvät kohtaus kohtaukselta, eikä liiallisen nopeista juonikäänteistä tarvitse kärsiä.Kokonaisuutena viitoskausi vetää vertoja melkein kolmannelle kaudelle. Vaikka juonikuviot ajoin toistuvatkin, tunnelma on sanoinkuvaamaton, näyttelijät loistavia, käsikirjoitus mahtava ja käänteet uskottavia - ja aina yhtä riipaisevia. Loppujen lopuksi kyse on silkasta täydellisyydestä. Ei tästä enää TV-sarjaa paremmin tehdä. Sopranos on sarja vailla vertaa, jonka täydellisyydelle en sopivia sanoja löydä. Olen myyty...  taas.""From now on, when anybody steps in a pile of shit, it will be known as a ""Blundetto""!""",Tuttu huumori on viitoskaudella minimissä ja tarina on käänteineen synkkä ja raskas.
924,80.0,"Kiekkomaailman Kuolema (Lee) on hienoisessa kriisissä. Työ on vaatinut veronsa ja hän yrittää unohtaa erään epämiellyttävän asian. Lisäksi välit lapsenlapsi Susan Sto Helitin (Gillett) ovat viileät. Samoihin aikoihin nuori muusikko Imp y Celyn (Hockley) yrittää päästä aloittamaan uransa, mutta jäsenmaksut ovat liian paljon. Hänen mukaansa lyöttäytyvät myös peikko Asphalt (Wrigley) ja kääpiö Glod (Morrissey) ja salaperäisestä kaupasta hankitut soittimet. Esiintyminen Paikatussa Tynnyrissä on räväkkä ja Kuoleman virkaa tuuraava Susan huomaa jotain omituista. Jokin energiamuoto kaappaa Celynin elämän ja alkaa ylläpitämään tätä ja mahdollistaa hänen tekevän poikkeuksellisen tehokasta musiikkia. Sellaista musiikkia missä on kiviä. Seuraa hurja kiertue mikä huipentuu hurjaan konserttiin ja takaa-ajoon ja samaan aikaan Kuolema yrittää oppia unohtamaan mm. nauttimalla suuria määriä alkoholia, joskin häntäkin tarvitaan tilanteen selvittämisessä.Terry Pratchettin Kiekkomaailmojen sovitukset ovat poikkeuksetta vaikeita tehdä ja animaatiosovitus Soul Musicista on toimivaa laatua, mutta ongelmana on vain se, että Allekirjoittaneen mielestä kyseessä ei ole mitenkään erinomainen Kiekkomaailma, vaikka vitsit pysyvät hyvin mukana sovituksessa ja visuaalinen media mahdollistaa muunkin huumorin on jokin vialla. Vitsien ilotulitus jää jokseenkin heikoksi, joskin kaikkialla on yritetty kovaa ja lopputulos on kiistatta hauska ja toimiva, joskin ei mikään mestariteos. Sanaleikkejä ja visuaalisista komediaa löytyy huomattavassa määrässä, ovelia viitteitä eri suuntiin ja kaikkea muutakin Pratchettin kirjoista tuttua viihdytystä.Roolitus on tehty onnistuneesti ja Christopher Leen jyhkeä baritoni on kuin nakutettu Kuolemalle ja jolle löytyy juuri häntä varten tehty ajoneuvo. Debra Gillett on myös toimiva tämän lapsenlapsi Susanina jonka luonne on huomattavan käytännönläheinen ja erityisesti Bernard Wrigley saa rooliinsa tehokkuutta. Andy Hockley ei kylläkään saa tarpeellista karismaa aikaan, mikä on sääli. Kaikki pienet lapsukset kuitenkin katoavat Leen vahvaan työhön mikä tekee Kuolemasta todellisen sankarin ja huomattavan inhimillinen Kiekkomaailman Kuolema ei säästele sanojaan ja sanoo miten asiat ovat. Hän, kuten kaikki muutkin tokaisee että OH BUGGER syöksyessään tieltä ja tietysti Foul Ole Ronin käsittämätön ""bugrit, millenium hand n' shrimp"" on syytä muistaa.","Kokonaisuus on viihdyttävä, mutta ei täydellinen."
925,100.0,"Uskon kaikkien tietävän mistä South Parkissa on kyse, joten kerron siitä lyhyesti. South Parkin luojat Trey Parker ja Matt Stone tekivät jo ensimmäisen jakson, Jeesus vs. Santa Clause, vuonna 1991 (muistaakseni), joka ei ole mukana ensimmäisessä tuotantokaudessa, mutta vuonna 1997 kaikki alkoi. South Parkista tuli nopeasti suosittu niin fanien keskuudessa kuin kukkahattutätien taistelukohde numero 1. Kaiken maailman kukkahattutädit kävivät taistelua tätä vastaan, koska tämä mukamas pilaa nuorison ja on kaiken pahan alku. Sallikaa minun nauraa heille.South Park ensimmäinen tuotantokausi (samoin kuin muutkin kaudet paitsi 6. kaudella) pyörii neljän 8-vuotiaan kaveruksien, Eric, Stan, Kyle ja Kennyn, ympärillä, myös mm. Chef, Wendy, Mr. Garrison, pormestari ja tietenkin omat perheet, kuuluvat sarjan tärkeimpiin henkilökaartiin.Vähän päälle kaksikymmentä minuuttia kestää yksi jakso ja siinä ajassa katsoja ehtii naureskella monen elokuvan edestä. Sarjan huumori on satiirista ja viihdyttävää. Välillä pistetään tiettyjä ryhmittymiä (homoja, juutalaisia, köyhiä ..jne.) todella halvalla ja mukaan heitetään härskiä huumoria. Katsojan on pakko olla kohta naurukoomassa. Myös sarjassa vilisee stereotyyppejä minkä kerkeää, esimerkiksi Kylen äiti on malliesimerkki kukkahattutädistä. Muutaman jakson jälkeen on tottunut mitä tulevan pitää juuri päähenkilöistä. Kenny kuolee joka jakso mitä ihmeellisemmin tavoin ja herää henkiin seuraavaan jaksoon, Cartman on a-luokan vittuilija, Kyle yleensä jakson loputtua pistää elämänviisauksia kehiin ja Stan yrjöää, jos puhuu Wendyn kanssa.South Parkin ensimmäinen tuotantokausi käsittää 13 jaksoa: Cartman Gets An Anal Probe, Weight Gain 4000, Volcano, Big gay Al's boatride, An Elephant Makes Love to a Pig, Death, Pinkeye, Damien, Starvin Marvin, Mr Hanky the Christmas Poo, Tom's Rhinoplasty, Mecha Streisand ja Cartman´s Mom A Slut. Kaikki jaksot ovat toinen toistaan hauskempia.Tällä hetkellä South Parkia on tehty melkein seitsemän tuotantokautta, jotka jaksavat naurattaa minua. Ensimmäisen tuotantokauden animaatio ei ole vielä myöhempien tasoita mutta silti kiitettävää.Suosittelen lämpimästi South Parkia kaikilla paitsi kukkahattutädeille, eivät he ymmärrä tästä mitään.",Oh my god they killed Kenny!
926,100.0,"South Park on kieltämättä yksi televisiohistorian aliarvostetuimmista ja väärinymmärretyimmistä sarjoista. Monet pitävät sarjaa vain typeränä vessahuumorina ja kiroiluviihteenä nuorille miespuolisille henkilöille, mutta totuus on täysin jotain muuta. South Park ottaa loistavasti kantaa yhteiskunnallisesti arkoihin aiheisiin, tabuihin ja kritisoi ja parodioi yhteiskunnan ilmiöitä ja tapahtumia uskomattoman uniikilla tyylillä. Tottakai satunnainen kakka-huumori ja ruma kielenkäyttö ovat osa sarjaa, mutta todellakin vain hyvin pieni osa. South Parkin sisältö on jotain uskomattoman hienoa, mitä ikävä kyllä toiset eivät ymmärrä sitten millään. Sarja käsittelee ja ajaa muun muassa sananvapautta, ihmisten välistä tasa-arvoa, syrjinnän ehkäisemistä, erilaisia populaarikulttuurin lieveilmiöitä ja hoitaa hommansa todella onnistuneesti.Ehkä kaikkien ei kuulukaan ymmärtää tätä ohjelmaa. Mutta ne, jotka ymmärtävät South Parkin syvällisen, kantaaottavan ja satiirisen luonteen, tajuavat että tämä sarja on todellakin yksi historian merkittävimmistä animaatiosarjoista.Ja vielä sen verran, että South Park on säilyttänyt tasonsa vuodesta toiseen, toisin kuin esimerkiksi Simpsonit. Tämä johtuu siitä, että South Parkin aiheet tulevat suoraan mediasta, uutisista, maailman tapahtumista. Simpsonit on huumoria, South Park on humoristista kannanottoa.",Väärinymmärrettyä taidetta.
927,90.0,"South Park on varmasti kaikille tuttu. Se kertoo neljästä 8-vuotiaasta pojasta (Cartman, Stan, Kyle ja joka jaksossa kuoleva Kenny). Tässä teille kaikille South Park-historiaa: Kaikki alkoi herran vuonna 1991. Silloin Matt Stone ja Trey Parker tekivät leikeanimaation Jesus Vs. Frosty. Piakkoin tämän jälkeen eräs Hollywood-pamppu antoi jätkille 2000 dollaria ja pyysi heitä tekemään samanlaisen animaation. Parker ja Stone väänsivät uuden animaation nimeltä Jesus Vs. Santa Claus. George Clooney näki tämän animaation ja ihastui siihen. Hän teki siitä n. 700 kopiota ja levitti niitä ympäriinsä. Näin Parker ja Stone pääsivät erillaisiin haastatteluihin. He olisivat halunneet tehdä animaatiosarjan puhuvastakakasta nimeltä Mr. Hankey. Comedy Central suostui ottamaan Mr. Hankey yhdeksi hahmoksi sarjaan ja he tekivät sopimuksen. South Park pelasti konkurssin partaalla olleen Comedy Centralin ja Parker ja Stone palkitsivat myös George Clooneyn. He antoivat Clooneylle roolin Stanin homokoirana sarjan ensimäisellä tuotantokaudella. Clooney on myös South Park-elokuvassa lääkärinä, joka tappaa vahingossa Kennyn. South Parkin piti loppua neljän tuotantokauden jälkeen, mutta nyt ollaan jo kahdeksannessa kaudessa. Nyt siirrytään sitten tähän tokaan kauteen joka sisältää jaksot:1. Terrance & Phillip in Not without my anus2. Cartman's Mom is Still a Dirty Slut3. Chickenlover4. Ike's Wee Wee5. Conjoined Fetus Lady6. The Mexican Staring Frog of Southern Sri Lanka7. City on the Edge of Forever8. Summer Sucks9. Chef's Chocolate Salty Balls10. Chickenpox11. Roger Ebert Should Lay off the Fatty Foods12. Clubhouses13. Cow Days14. Chef Aid15. Spooky Fish16. Merry Christmas Charlie Manson17. Gnomes18. Prehistoric Ice ManToka tuotantokausi ei ole paras, mutta loistava silti. Useita legendaarisia jaksoja on joukossa kuten tuo toinen jossa selviää kuka on Cartmanin isä. Paras jakso on varmaan kuiten osa 15. se on halloween-spesiaali ja kuten arvata saattaa, se on täysin hervoton. Mukaan on myös mahtunut pari huonoa jaksoa kuten osat 3 ja 17. Mutta muuten kaikki jaksot ovat ainakin neljän pisteen arvoisia. South Parkin toinen tuotantokausi on sarjan huonoin, mutta se ei silti ole huono vaan itseasiassa se on erinomainen, mutta ne pari jaksoa eivät oikein iske minuun. South Park on paras sarja, joka telkkarista tulee ja tämä on loistava tuotantokausi.","Toka tuotantokausi ei ole paras, mutta loistava silti."
928,80.0,"Kaikki varmaan tuntevat South Parkin. Ne jotka eivät, tässä sarjan historia: Opiskelijat Matt Stone ja Trey Parker tekivät lyhytanimaation nimeltä Jesus vs. Frosty. Siinä neljä lasta tekevät lumiukon, joka ryhtyy tappamaan ihmisiä. Lopulta Jeesus tulee ja tuhoaa lumiukon. Piirretty oli niin suosittu, että he tekivät toisen animaation: The Spirit of Christmas. Siinä samat neljä lasta näkevät taistelun Jeesuksen ja Joulupukin välillä. Tv-kanava Comedy Central näki filmin ja he saivat Stonen ja Parkerin tekemään sarjan. Niin alkoi South Park. Hahmot ovat myös kuuluisia: Ylipainoinen Cartman, joka päästää ties mitä suustaan, juutalainen Kyle, Stan, joka oksentaa aina, kun hän näkee rakastamansa Wendyn sekä Kenny, joka kuolee joka jaksossa.Sarjalla on juuri nyt yhdeksän tuotantokautta. Tämä tuotantokausi on yhtä hauska ja hyvä, kuin muutkin. Tämä tuotantokausi sisältää jaksot: 1.Rainforest Shmainforest2.Spontaneous Combustion3.The Succubus4.Tweek vs. Craig5.Jackovasaurus6.Sexual Harassment Panda7.Cat Orgy8.Two Guys Naked in a Hot Tub9.Jewbilee10.Chinpokomon11.Starvin' Marvin in Space12.Korn's Groovy Pirate Ghost Mystery13.Hooked on Monkey Phonics14.The Red Badge of Gayness (war)15.Mr. Hankeys Christmas Classics16.Are you there God? It's me, Jesus.17.World Wide Recorder Concert (The Brown Noise)Paras jakso on Sexual Harassment Panda. Siinä Seksuaalinen Ahdistelu Panda tulee kouluun opettamaan lapsille asioita seksuaalisesta ahdistelusta. Lopulta kaikki haastavat toisiaan oikeuteen. Miksi? -Katsokaa jakso ja naurakaa itsenne kuoliaaksi.South Park on ja tulee aina olemaan sarja, joka tappaa nauruun. Tulen aina katsomaan tätä sarjaa. Katsokaa, jos pidätte pieruhuumorista ja satiirisesta huumorista.","South Park on ja tulee aina olemaan sarja, joka tappaa nauruun."
929,70.0,"Iskikö Duncan Jonesin Kuu (Moon, 2009) sinuun visuaalisella tasolla kuin asteroidi planeetan kamaraan? Avaruuteen sijoittuvilla tieteissarjoilla tuppaa olemaan ikävä tapa plörähtää saippuaoopperoiksi. Brittiläinen Moonbase Alpha, eli toiselta nimeltään Space: 1999, on toista maata. Vaikka sarja onkin vuosikymmenten takaa, sen visuaalinen ilme on yhtä hieno kuin Jonesin Kuun. Juonen puolesta näillä kahdella tekeleellä ei ole mitään muuta tekemistä keskenään kuin se, että molempien tapahtumat sijoittuvat Telluksen Kuuhun.Space: 1999 voisi olla brittien Star Trek, mutta ainakin ensimmäisellä kaudellaan tämä Gerry ja Sylvia Andersonin luomus välttää sujahtamasta minkään kovin korkealentoisen tripin puolelle. Tai, on tietysti makuasia, mitä pitää korkealentoisena. Kun NASA viime lokakuussa (jälleen) törmäytti pari laitetta Kuun pintaan, saadakseen siellä aikaan tietyn reaktion, Space: 1999:n lähtökohta saattoi nousta tuolloin jonkun mieleen. Siinä Avaruusasema Alphalle komennuksen saanut miehistö muokkaa tuota Maan kiertolaista niin innokkaasti, että aiheuttaa Kuun suistumisen radaltaan (jo) 13. syyskuuta 1999. Sarjan ensimmäinen jakso kuvaa koko onnettomuuden seikkaperäisesti. Aitoja Kuun maisemia ja meillä 1970-luvulla tunnettua avaruusteknologiaa mukailevat lavasteet tekevät huikean kuuloisesta tapauksesta realistisemman oloisen.Visuaalinen puoli ei kuitenkaan ole kaikki. Space: 1999:ssä näyttelijät ottavat itsensä sopivan vakavasti kuin shakespearelaisessa draamassa. Martin Landaun esittämä komentaja John Koenig on nimeään myöten maltillisen kuninkaan ja leppoisan miehen kaltainen. Hän on harkitsevampi kuin joku kapteeni Kirk mutta silti toimintaa kaihtamaton. Hän ei jää huuli pyöreänä ihmettelemään, mitä tehdä Kuun pyörähtäessä omille teilleen. Komentajan hienovireisestä esimerkistä muutkin alphalaiset ottavat tilanteen partiopoikamaisella valmiudella; aina pitää olla valmis. Kun tähän yhdistyy englantilainen hillittyys, voi sarjaa kuvata jopa kiehtovaksi. Vaikka Kuu, Alpha ja sen miehistö joutuisivat kuinka omituisiin tilanteisiin tahansa, kuten esimerkiksi jaksossa Guardian of Piri, sarjan ensimmäistä kautta ei ole silti turhan hankala ottaa tosissaan. Kyseisessä jaksossa puolet päähenkilöistä alkaa käyttäytyä tosin niin järjettömästi ja vieläpä niin mielikuvituksellisin elementein varustetulla planeetalla, että koko kauden uskottavuus on juuri ja juuri vaarassa romahtaa. Käsikirjoituksessa onnistutaan kuitenkin lopulta hilaamaan show pois totaalisen farssin mustasta aukosta.Koenigin lisäksi Space: 1999:ssä on kolme muuta merkittävämpää hahmoa, joista ehkä hieman yllättäen Koenigin kanssa liki tasavertaiseksi nousee Barbara Bainin tohtori Helena Russell. Russell on kaikin puolin kypsempi naisihminen kuin monien muiden tieteistarinoiden näkyvimmät naishahmot. Onko hän sitten äärimaskuliinen, hurjan näköinen kuin Kuun pimeältä puolelta kaavittu malminäyte tai ärsyttävä kukkahattutantta? Ei mitään näistä, mutta ei myöskään siis mikään napa paljaana ja tissit törössä liihotteleva päiväuni. Jos naishahmoja jaotellaan vain kahteen kastiin, olisi Russell kuitenkin enemmän madonna-tyyppiä kuin huora.Russellin ja Koenigin väliltä on turha hakea romanttista kipinää. He ovat tiimitoimijoita yhdessä kahden muun ismpaan rooliin nostetun hahmon, eli seikkailuhenkisyyttä huokuvan lentäjä Alan Carterin (monissa tieteisarjoissa X-Filesistä Farscapeen piipahtanut Nick Tate) sekä Einsteinin vinkeyttä omaavan professori Bergmanin (Barry Morse) tavoin.Space: 1999:n ensimmäisen kauden jokainen episodi kertoo yhden tarinan. Vaikka päätapahtumapaikka onkin staattinen, Kuun pinnalla jököttävä asema, Kuun kulkeminen omilla poluillaan suo mahdollisuuden tuoda sarjaan välillä uusia hahmoja. Moni tarina kuitenkin pysyy Alphan sisällä, kuten epäonnisen teknikko Anton Zorefin tapaus episodissa Force of Life. Zorefia esittää muuten tumma ja nuoruuttaan salskea Ian McShane, jonka naama on monille ehkä tutumpi antiikki-aiheisesta rikossarja Lovejoysta tai Deadwoodista karkeana Al Swearengenina. Mies on tunnistettavissa, mutta tosiaan monin tavoin vielä kohtalaisen nuori - olkoonkin, että hänellä jo tuolloin oli takanaan useampia tv-esiintymisiä.Avaruusasema Alphan seikkailut eivät missään vaiheessa ehkä kirvoita sellaisia hihkaisuja kuin vaikkapa värikkäämmän Buck Rogersin tai kaikkien tieteissarjojen esitaatto Star Trekin kuvaamat avaruusmatkat. Se on kuitenkin ulkoiselta ilmeeltään niitä paremmin säilynyt ja sisällöltään muutenkin sellainen, ettei aika vieläkään ihan heti sen ohitse porhalla. Vaikka jotkin sarjan kuvaamat tilanteet hipovat mielikuvituksen rajoja, vakaan hillitty kerronta ja näyttelemistyyli pitävät kokonaisuuden varsin miellyttävänä.","Kuu pyörähtää omille teilleen, mutta tekijät ottavat työnsä vakavasti."
930,80.0,"Albert Speer (Sebastian Koch) on arkkitehti. Hän esittää lavastuksensa johtavaan asemaan päässeen puolueen, NSDAP:n johdolle ja se hyväksytään. Se miellyttää suuresti Hitleriä (Tobias Moretti) ja Speer saa lisää rakennustehtäviä joista hän suoriutuu erinomaisen taidokkaasti ja vielä ennen määräaikaa. Moinen kyvykkyys ei jää hyödyntämättä, sillä sodan aikana Hitler nimittää hänet edesmenneen Fritz Todtin seuraajaksi kaikissa tämän viroissa ja myös niissä Speer osoittaa todellista kyvykkyyttä. Sillä kertaa organisaattorina ja käytännönläheisenä toimijana. Sota päättyy Speerin estäessä parhaansa mukaan SS:n riehujia tuhoamasta saksalaisten mahdollisuuksia jäädä eloon sodan jälkeen ja hänet saadaan kiinni ja seuraa ankara oikeudenkäynti ja sen seurauksena hän saa 20 vuotta vankeutta Spandaussa. Ne kuluvat erilaisia projekteja toteuttaen ja hän pääsee pois minuutilleen ja koko tämän ajan on Gretel (Dagmar Manzel) ollut uskollisesti mukana. Juonen kaikki tapahtumat ovat kylläkin luettavissa historiankirjoista ja muista vähemmän viihteellisistä lähteistä.Saksalaista tuotantoa oleva Speer und er toimii tehokkaana yhdistelmänä taidokkaasti dramatisoitua historiaa ja myös dokumentaarista kerrontaa. Draama käy dialogia silminnäkijöiden ja asiantuntijoiden kanssa joissa on paitsi Speerin omat lapset Albert, Hilda ja Arnold myös historioitsija Joachim Fest ja elokuvaohjaaja Leni Riefenstahl. Arkkitehtinä kunnostautunut Albert esittääkin asiantuntevan näkemyksen isänsä Hitlerin laskuun suunnittelemista rakennuksista.Nimiroolien Sebastian Koch ja Tobias Moretti tekevät työnsä laadulla ja ammattitaidolla. Moretti on erityisen vakuuttava terveenä ja hyväkuntoisena Hitlerinä joka suhtautuu Speeriin suurella kunnioituksella ja ihailulla. Samoin Speerin suhtautuminen Hitleriin on yhdistelmä palvontaa lähentelevää omistautumista ja silti ammattitaitoista. Selkeästi on huomattavissa, että heidän välillään ei ollut pelkkää ammatillista suhdetta, vaan oikeaa ystävyyttä jos sellaisesta uskaltaa puhua.Yli neljän tunnin mittaisena Speer und er tuppaa olemaan hivenen ylipitkä varsinkin alussa missä dokumentin ja draaman rytmi hakee vielä paikkaansa, mutta Nürnbergin oikeudenkäynnin ja Spandaun häkkiajan dramaattisuus kompensoi hidasta alkua ja on samalla huomattavissa kuinka autenttiseen jälkeen tekijät ovat pyrkineet ja myös päässeet. Saksalaiset puhuvat saksaa puhuessaan saksaa ja sama pätee myös kaikkiin muihin kielellisiin detaljeihin. Erityisesti viimeinen episodi Spandaussa on vahvaa kerrontaa Speerin sopeutuessa ankaraan kuriin ja järjestykseen mikä vankilassa vallitsee ja kuluttaessa aikaansa mm. salakirjoittamalla muistelmia ja päiväkirjoja, kävelemällä maailman ympäri ja rakentamalla puutarhan ja välissä on hänen päästettävä liika höyry pois. Lopulta, 20:n vuoden jälkeen ja kävelymatkan vietyä hänet Persian, Intian ja Pohjois-Amerikan kautta Guadalajaraan, Meksikossa vain rajoitetusti perhettään nähnyt mies pääsee vapauteen ja Spandauhun jää vain yksi vanki, Rudolf Hess (Andre Hennicke). Traagisena ironiana voi kutenkin sanoa että 20:ssä vuodessa hän oli kasvanut eroon perheestään ja päinvastoin.",Varmaa saksalaisten laatutyötä.
931,100.0,"Kuten mitä tahansa pohjoiskorealaista juttua, myös tämä sarjan ja sen tekijöiden identiteetti on lähes täydellisen salaisuuden verhon varjoama. Tiettävästi tätä on ainakin ollut tekemässä sikäläinen länsimaisten leffojen halpakopioihin erikoistunut SEK-studio, jonka tarkoista tekijöistä ei ole olemassakaan minkäänlaista tarkempaa tietoa. Erään legendan mukaan studion työväki koostuu pitkälti ulkomailta kidnapatuista orjina pidetyistä animaattoreista ja kaikki kunnia rivimiehiä paremmista hommista menee suoraan Kimien dynastialle ja maata rautaisella otteella hallitsevalle kommunistipuolueelle.Squirrel and Hedgehogista itsestään ei ole olemassa laisinkaan sen tarkempaa informaatiota, edes tarkkaa jaksojen määrää tai tarkkoja julkaisuvuosia ei ole tiedossa. Kuitenkin tämän lasten aivopesuun tarkoitetun propagandapiirretyn tuotanto on alkanut joskus 70-luvun puolella Kim Il-sungin ja Neuvostoliiton aikaan. Tästä on tiettävästi julkaistu useampikin eri tekijöiden eri aikana tekemä tuotantokausi ja uudistettu versio, mutta jaksoja ainakin meille asti on päätynyt vain 32. Kotimaassaan tämän suosio on samaa luokkaa kuin Mikki Hiiren ja Pokémonin meilläpäin.Sarjan tapahtumat sijoittuvat Flower Hill -nimiseen antropomorfisten pikkueläinten asuttamaan maanpäälliseen paratiisiin, jota pahat hiiret, näädät ja sudet yrittävät jatkuvasti alistaa valtaansa, mutta jotka aina saavat äärimmilleen militarisoidun satumetsän pikku elukoilta dunkkuun. Paratiisimainen satumetsä asukkaineen symboloi Pohjois-Koreaa ja sen asukkaita, hiiret eteläkorealaisia, näädät japanilaisia ja sudet amerikkalaisia. Sitten on amerikkalaisten leivissä palveleva mahdollisimman seksikkääksi suunniteltu naaraskettu, joka taitaakin symboloida lähinnä seksiä. Naaraskettu symboloi useammassakin kulttuurissa siis himokasta naista. Koko sarja on alusta loppuun näiden eläinten välillä käytävää suurta sotaa ja jännittävää poliittista trilleriä, josta yllättäviä käänteitä ja toimintaa tuskin jää ainakaan puuttumaan. Sarjan supermilitaristisen luonteen vuoksi tässä nähdään luonnollisesti oikeita aseita ja tarinassa myös kuolee hahmoja mitä graafisimmin ja brutaalein tavoin. Yhdessä jaksossa joukko vihollisia esimerkiksi putoaa söpöjen pikkueläinten asettamaan piikkiansaan ja kuolee, toisessa jaksossa taas satumetsän söpöt pikkueläimet kaivavat sotavangilta tiedot ulos käyttämällä vesikidutusta ja paljon muuta vastaavaa. Ainut asia, mitä tekijät eivät ole iljenneet näyttää on yhden hahmon tekemä itsemurha. Ehkä maailman äärimmäisimmän sortojärjestelmän ylläpitäjät eivät halunneet antaa sen kurjille asukkaille mitään vihjeitä maallisen kärsimyksen päättämisen suhteen.Sarjan sanoma on pähkinänkuoressa seuraava:1. Pohjois-Korea on maanpäällinen paratiisi ja sen asukkaille tärkein asia maailmassa.2. Pohjois-Korean ulkopuolella on vain pahuutta ja pimeyttä. Ulkomaailma koostuu pahoista vihollisista, jotka haluavat tuhota pohjoiskorealaisten asuttaman paratiisin.3. Vihollista vastaan taisteleminen ja vihollisen tuhoaminen vaikka sitten itsemurhapommittamalla on parasta, mitä pohjoiskorealaiselle voi koskaan tapahtua.Rehellisesti sanottuna tämä taitaa olla kiinnostavimpia sarjoja, joita on tullut katsottua vuosikausiin. Squirrel and Hedgehog on läpeensä kyllästettynä juchelaisena propagandatuotteena nimittäin mitä täydellisin sukellus kyseisen maailmankolkan ihmisten ja vallitsevan sosialistisen järjestelmän maailmankuvaan ja politiikkaan. Kaikenlainen härski militarismi ja joka välissä kylvetty symboliikkakin vain lisäävät tämän mielenkiintoa vain entisestään. Itse en edes muista milloin viimeksi olisin täysin vakavissani ja tarkkaavaisesti katsellut sekä yrittänyt tulkita pienille lapsille suunnattua piirrettyä ja jopa nauttinut siitä. Tämä on hauska sarja.Mutta yksi juttu tässä itseä hämmentää ja vähän huvittaakin. Miettikää asiaa vaikka näin: Pohjois-Korea on yksi epäinhimillisimmistä ja elämälle vihamielisimmistä paikoista koko maailmassa. Pohjoiskorealaiset ovat koko elämänsä ajan järjestelmän orjia ja kansa aivopestään pienestä pitäen rakastamaan omia orjapiiskureitaan. Pohjois-Korean kansalla ei ole sen enempää ihmisoikeuksia kuin sanan- ja ajatuksenvapauttakaan. Internetistä tai yhteydestä ulkomaailmaan sukupolvien ajan järjestelmän vankeina eläneet köyhät ihmisparat tuskin osaavat unelmoidakaan.Silti, kaikesta siitäkin huolimatta Pohjois-Koreassakin harrastetaan furryja!",Pohjois-Korean ja Kimien dynastian lahja kaikille laadukkaan militaristisen propagandan ja furryviihteen ystäville.
932,50.0,"Mitä oli ennen kapteeni Kirkiä ja hänen kumppaneitaan Spockia ja Bonesia? Kun mietitään 1960-luvun kulmikkaita ja kökköisiä lavasteita sekä rehevää näyttelemistä, voiko niistä oikeastaan suuremmin taantua? Jollakin tasolla voi, sitä todistaa tämä Star Trek: Voyageriakin tuottaneen Rick Bermanin luoma Enterprise-sarja. Enterprise keskittyy aikaan, jolloin tähtiaikamerkintöjä ei vielä käytetty, vulcanuslaiset yrittivät hillitä ihmiskunnan avaruusintoa ja tähtilaiva Enterprise (NX-01) ei päässyt lähelläkään poimu kasia. Niin, kuten tiedämme, vielä vuonna 2151 moni asia oli toisin.Tämän tällä haavaa viimeisimmän Star Trek -franchiseen kuuluvan sarjan alkuasetelma on kohtalaisen mielenkiintoinen: ihmisen avaruudenvalloitus on poimumoottorin keksimisen jälkeen lähtenyt aivan uuteen suuntaan. Suippokorvaiset vulcanuslaiset ovat ottaneet ihmiset suojateikseen, mutta se mikä hetken näytti hyödylliseltä suhteelta (Star Trek – ensimmäinen yhteys), onkin Enterprisessä muuttunut hermoja rassaavaksi hyssyttelyksi. Vulcanuslaiset epäilevät, etteivät ihmiset olekaan valmiita avaruuteen. Nuorekkaan uhmakas avaruusmatkailijoiden joukko suuntaa päämääräänsä siitä huolimatta. Ratkaiseva tekijä tähän repäisyyn on mystinen klingoni, jonka plötkähtäminen Amerikan maaperälle antaa ihmisväelle hyvän tekosyyn startata uutuuttaan karhean Enterprisen ensimmäiselle missiolleen.Nelikautisen sarjan pitkässä pilottiepisodissa Broken Bow tapahtuu tuon riuhtaisun lisäksi toki muutakin; katsojille esitellään sarjan vakiokasti, nössähtävän oloinen mutta raamikas komentaja Archer (Bakula), hänen mukaansa pakolla tuupattu Vulcanin T'Pol (Blalock), yksinkertaisesti ajatteleva konehuoneen Trip (Trinneer), kielinero Hoshi (Park) ja monen muun muassa vielä aasialaistyyppistä hymyä pursuava alientohtori Phlox (Billingsley). Star Trek -mittapuulla melko siedettävän oloista ja monipuolista joukkoa nousee pilotissa uhkaamaan ihan uudenlainen vihollinen. Siinä riittääkin ihmettelemistä. Miksi aikajanalla myöhemmäksi sijoittuvissa Star Trek -sarjoissa ei kyseistä vihollista esiinny edes vilaukselta?Enterprisen ensimmäinen kausi on käsikirjoituksiltaan keskivertoa menoa. Mielikuvaa korostavat efektit, jotka – huvittavaa kyllä – näyttävät jopa kehnommilta kuin yli kymmenen vuotta ennen Enterpriseä alkaneessa Star Trek:  The Next Generationissa. Uudempaa sarjaa vaivaavat juonen mustat aukot, hahmojen pehmeäpäisyys ja tarinat, kuten lomareissua kuvaava Two Days and Two Nights, joilla ei ole mitään merkityksellistä annettavaa. Joidenkin fanien mukaan sarjan huonouden ydin on komentaja Archerin hahmo, joka vaikuttaa isolta pehmolta. Mutta olisiko ensimmäisen tähtireen pääjehu oikeasti kovapintainen taistelija, kuten kapteeni Kirk, vaiko sittenkin kuin joku riviastronautti, joka taputtelee lapsia päälaelle ja katselee tähtiä kirkkain simmuin? Enterprisessä on monta ongelmakohtaa, joista kaikista ei voi syyttää yhtä fiktiivistä hahmoa.Hei kamoon, pitääkö näiden pällien ihan oikeasti ryystää juomansa posliinikupeista keskellä avaruutta? Ja pitääkö niiden tosiaan syödämussuttaa puolet siitä ajasta, kun katsojalle voisi näyttää jotain kiinnostavampaakin? Tai pitääkö tällaisten sarjojen pahisten ihan oikeasti aina viitata USA:n vihollisiin?Näyttelijäpuolen valinnoissa sarjan tekijät ovat onnistuneet. Aikahyppymies Scott Bakula sopii rooliinsa, vaikka pikaisella vilkaisulla voisikin väittää muuta. Bakulan Aikahyppy-menneisyyttä myös hyödynnetään sarjassa mm. juonitasolla. John Billingsleyn käyttö tohtori Phloxina jää ainakin Enterprisen ensimmäisellä kaudella ontuvaksi. Siihen lienee syynä pääasiassa se, että alkuperäisestä Star Trekistä poiketen tekijät ovat halunneet nostaa sarjansa keskeisimmiksi henkilöiksi kolmikon, johon ei kuulu tohtoria. Archerin rinnalle tuossa kolmikossa nousevat Leonard Nimoyn Spockin täydellinen naispuolinen vastine T'Pol ja Connor Trinneerin deforestmaisesti ylinäyttelemä Trip.Sarjan tekijät ovat pyrkineet luomaan NX-01:n näyttämään ulkoisesti muilta Enterprise-aluksilta, mutta sisältä ison ja modernin sukellusaluksen näköisen kulkuvälineen. Sen värimaailma on yhtä ihmistensä puvustuksen kanssa – sinertävä. Puvustuksessa on lähdetty haalarilinjalle, mikä luo realistisempaa fiilistä kuin Star Trekissä usein nähdyt pyjamaunivormut. Samalla tosin tuntuu, että tekijät ovat astuneet aiempia sarjoja mielikuvituksettomammalle tasolle.Ensimmäisen kauden perusteella Enterprise ei ole huono tieteissarja, mutta ei myöskään überhuippu. Ulkoisesti sarja uudistaa Star Trek -tyyliä ihan sarjan alkutunnarin rokkirämpytyksestä alkaen, mutta sisältä Enterprisen ensimmäiset 26 osaa ovat... pahimmillaan jopa puisevia.","Niin, kuten tiedämme, vielä vuonna 2151 moni asia oli toisin."
933,70.0,"Tähän on tultu: Maan ensimmäinen tähtienvälinen tutkimusalus Enterprise on pulassa. Sen kapteeni (Bakula) on kadoksissa ja siirryttyään vuoteen 1944 aluksen miehistö saa tuta, että Maata uhkaa avaruusnatsien joukko. Kuulostaako tutulta? Jos Timo Vuorensolan ja kumppaneiden Iron Sky olisi ehtinyt markkinoille ennen Enterprisen viimeistä tuotantokautta, ehkei natsiteema olisi ollut mukana Enterprisen viimeisillä lennoilla. Tätä voisi luonnehtia epäonniseksi tuotannoksi. Enterprise on Star Trek -franchiseen kuuluvista tieteissarjoista se, johon vuonna 1987 alkanut jatkumo päättyi. Aika varmasti jokainen, joka on yrittänyt päästä sisälle Star Trek -fiktion maailmaan, on törmännyt tuosta vuodesta alkaen tehtyjen sisarsarjojen joukkoon, joiden aikajanat menevät osin päällekkäin. 2000-luvulle tultaessa niiden jatkeeksi luotu Enterprise sekoittaa pakkaa vielä entisestään, sillä sen tapahtumat sijoittuvat 100 vuotta ennen alkuperäisen (1960-luvulla tehdyn) Star Trek -sarjan kapteeni Kirkin, Bonesin ja Spockin seikkailuja. Enterprisen piti olla sarja, joka uudistaisi franchisea, pohjustaisi aiemmin kuvattujen seikkailujen tapahtumia ja loisi uusia trekkereitä. Mutta uudistaminen ei oikein toiminut; Enterprise on laulettua tunnussävelmäänsä myöten liian erilainen franchisen muihin tuotantoihin verrattuna, jotta sen voisi kuvitella vetoavan automaattisesti kaikkiin vanhoihinkin trekkereihin. Toisaalta sen tehosteet näyttävät jo nyt, seitsemän vuotta valmistumisensa jälkeen, halvalla ja nopeasti tehdyiltä. Tökerön näköisiä alieneita ja avaruusmaisemia ei kukaan halua ostaa, jos niiden sijaan voi uppoutua jonkin Lostin kaltaisen filosofisemman ja uskottavamman näköisen fiktion maailmaan. Uusia faneja tuskin löytyy helpolla siksikään, ettei Enterprisen maailmanlaajuisesti myydyistä DVD-bokseista löydy - yleensä ilmoituksesta poiketen - muita kielivaihtoehtoja kuin englanti.Mutta niillä eväillä, jotka Enterprisen tekijöillä oli käytössään, tämä on ihan hyvin tehty sarja. Neljännen tuotantokauden aikana viimeistään käy selväksi, että Enterpriseä kannattelevat voimat löytyvät sen hahmoista ja näiden näyttelijöistä. Esimerkiksi kapteeni Jonathan Archer on niitä harvoja Star Trek -kapteeneja, jotka kasvavat koko sarjan aikana jämäkästä mutta idealistisesta johtohahmosta katkerampaan ja vihaisempaan suuntaan. Jatkuvat yhteenotot omaa etuaan tavoittelevien vieraiden lajien ja byrokraattien kanssa syövät miestä. Kuten tästäkin voi päätellä, Enterprisen viimeisellä kaudella ei istuta leppoisasti kahvittelemassa. Neuvottelupöydissä keskustelu käy niin tiiviinä, ettei siinä ehdi pullaa kastaa ja tasaisin väliajoin tilanteet tiivistyvät vähintään käsirysyiksi.Avaruussaippuaa Enterprisestä löytyy vähemmän kuin esimerkiksi alkuperäisestä Star Trekistä, jossa kapteeni Kirkillä oli tunnetusti yksi tai useampi tyttö melkein joka jaksossa. Kirkiin verrattuna kapteeni Archer siis on vähemmän hauska tapaus, mutta aluksen konehuoneen MacGyver, komentaja Trip Tucker (Trinneer), lähentyy merkittävästi Archerin oikeankäden, vulcanlaisen T'Polin (Blalock) kanssa kohti Enterprisen loppua. Se, kuten klingon-alieneiden sarjasta toiseen vaihtuvaa ulkomuotoa selittävä juonenkaari sitovat Enterprisen viimeisen kauden siististi yhteen sen kanssa, mitä Kirkin ja Spockin aikana nähtiin. Pieni miinus tulee kuitenkin siitä, miten Enterprise päättyy. DVD:n kommenttiraidoilta käy ilmi, etteivät ainakaan käsikirjoittajat olleet vielä muutamaa jaksoa ennen viimeistä, These Are The Voyages... -osaa selvillä, ettei sarjan tuotannolle olisi luvassa jatkoa. Enterprisen neljäs kausi huipentuukin oikeastaan kaksiosaiseen In a Mirror, Darkly -jaksoon, jonka vihamieleiseen käänteisuniversumiin sijoittuva tarina on selvästikin tullut kalliiksi alkuperäissarjan univormuja, retroa avaruusalusta ja tavanomaista laajempaa näyttelijäjoukkoa haaliessa. Tuon näyttelijöiden juhlaa olevan jaksoparin jälkeen Enterprisen päätöstä solmitaan vielä kolmen seikkailun verran, joista viimeinen on kummallinen yhdistelmä kalseaa ""Okei, tämä loppuu tähän"" -tunnelmaa ja Star Trek: Uusi sukupolvi -sarjasta tuttujen naamojen (Jonathan Frakes komentaja Rikerinä ja Marina Sirtis neuvonantaja Troina) camp-tyylistä vierailua.Onttoa päätösjaksoa katsellessa melkein unohtuvat Enterprisen viimeisen kauden huippuhetket; Brent Spiner tekee Borderland-jaksosta alkavan paluun Soongien-sukuun kuuluvana tohtorina, jonka ihmiskokeet sopivat mainiosti jatkoksi kauden aloittaneelle natsiteemalle. Spiner selvästi nauttii pahisroolistaan, mutta ei paisuttele sitä silti yli. Soong onkin Enterprisen parhaiten kehiteltyjä hahmoja: setämäinen isähahmo ja järkkymättömästi omaan agendaansa uskova tiedemies. Neljännen kauden pääteemoissa esiintyy tietysti myös rasismi, joka tässä tapauksessa kohdentuu avaruusolentoihin. Ei ole kovin kummoinen keksintö laittaa ihmiset rodusta riippuen vastustamaan outoja alieneja, mutta tämän pääjuonen kautta kapteeni Archerin kasvu hahmona viedään jännittävästi uusille urille. Vulcaanien lähetystössä tapahtuneesta pommiselkkauksesta lähtevässä tarinassa Archer kohtaa niin mahdottoman makean haasteen, että vähintään joka toinen trekkeri kastelee housunsa silkasta mielihyvästä. Ihan loppuunsa asti tämä juonenkäänne ei kanna, mutta faneille se on silti hunajaa.","Nähtävästi kiireellä ja tiukalla budjetilla tehty päätöskausi, joka on nannaa silti ainakin joillekin trekkereille."
934,60.0,"Niin kuin ovat jotkin autot, on alkuperäinen Star Trek -sarjakin ihan omaa luokkaansa. Star Trek -universumille tyypillisen keltaiseen boksiin pakatun, ja tätä nykyä myös digitaalisesti paranneltuna versiona saatavan The Original Seriesin (TOS) ensimmäinen kausi on edelleen kumarruksen arvoinen tapaus.TOSin alkutaival oli rankka. 1960-luvulla moiselle avaruussarjalle ei tahtonut löytyä sijaa. Ensimmäinen pilottijakso (The Cage) sai isot pamput pyörittelemään päitään. Vasta sitten, kun sarjan casting pantiin uusiksi, sille annettiin tilaisuus. TOSin luoja, Gene Roddenberry säilytti mukana alkuperäisestä kaartista vain yhden päähenkilön, suippokorvaisen herra Spockin (Nimoy). Monella tavalla ensimmäinen kausi oli kuitenkin haparoivaa taaperrusta. Hahmot ovat jonkin verran erilaisia kuin mitä monet saattavat muistaa. Esimerkiksi juuri herra Spock, joka myöhemmin hymyili tuskin koskaan, virnistelee kaudella kuin olisi saanut lirpasta kalloonsa. Voihan Muddin haaremi sentään!Sarjan ensimmäinen kausi ei kuitenkaan ole niin huono, kuin näin vanhalta avaruusoopperalta voisi odottaa. Toki sen kuvaamat ulkoavaruuden öttiäiset näyttävät kuminaamashow'n jämälaarin kammotuksilta. Ja totta kai jakso jos toinenkin loppuu höpsöön vitsiin, jolle miehistön jäsenet höröttelevät paksua tekonaurua. Eikä sovi unohtaa mainita, että porukka näyttelee paikoin niin kehnosti, että heidän voisi kuvitella tehneen Star Trekiä vain parempaa odotellessa. Mutta! Jo aivan alussa on nähtävissä Gene Roddenberryn kyky luoda jotakin aidosti omaperäistä, puhuttelevaa ja kommentoivaa. Esimerkiksi jaksossa nimeltä Miri pureudutaan kiinnostavalla tavalla vastuun kantamisen dilemmaan. Shore Leave taas leikittelee idealla todeksi muuttuvista unista ja This Side of Paradise keskittyy evakuointitilanteen muodostamiin yllättäviin ongelmiin.Entä sitten se varsinainen ”oopperapuoli”? Koska kapteeni Kirk on 1960-lukulaisesti luotu mies, hänellä on tyttö joka galaksissa. Maassa hän hurmaa jopa saippuakuningatar Joan Collinsin esittämän Edith Keelerin. Hoitaja Chapelilla (Barrett) on vipinää herra Spockin suuntaan (!) ja kesken kauden mukaan tuleva venäläisperäinen Pavel Chekov (Koenig) pyrkii hurmaamaan naispuoliset katsojat. Pavelin lisäksi tarjolla on kovempaakin karjua. Khan (Montalban), jonka silmätikuksi Enterprisen miehistö joutuu elokuvassa Star Trek II – Khanin viha (1982), panee jaksossa Space Seed tyttöjen polvet hyytelöksi. Aika velikultia.",Huikeita visioita 1960-luvulta.
935,80.0,"Nuoruusiässä liityin Star Wars – Star Trek -sodassa tiukasti Star Warsin ns. kylpytakkisoturien puolelle, ja tässä vaiheessa en tiennyt Trekistä muuta kuin ilmiön, en hahmoja tai muutakaan. Myöhemmin science fiction alkoi genrenä kiinnostaa laajemmin, ja aloin suhtautua Trekkiin pehmeämmin.Star Trekin nerokkuus piilee siinä, että sen hahmot pystyvät pitämän show'n pystyssä melkein yksinään. Pääasialliset interaktiot tapahtuvat laskelmoivan hörökorva Spockin (Nimoy), impulsiivisen lääkäri McCoyn (Kelley) ja aluksen kapteeni Kirkin (rakastettava kassinaama Shatner) välillä. Pienemmissä osissa häärivät viestintäupseeri Uhura, insinööri Scotty jne. Hahmot ovat hyvin kirjoitettuja, ja huumori kukkii niiden välillä. Näytteleminen on onnistunutta, ja jopa Shatner pitää itselleen tyypilliset ylivedot enimmäkseen kurissa. Ylivoimaisin kaikista on Leonard Nimoy, jonka tulkinta tietokoneen lailla höpöttävästä stoalaisesta alienista, Spockista, on kertakaikkisen ajaton. Nimoyn pokka paitsi pitää tilanteesta riippuen, hän on myös onnistunut lataamaan hahmoon yllättävää huumoria ilman perinteistä vitsinmurauttelun koodia. Erinomaiset roolit vetävät myös James Doohan Scottyna ja DeForest Kelley McCoyna. Hekin omalta osaltaan keventävät sarjan tunnelmaa. Nichelle Nicholsin esittämä musta naisupseeri Uhura taas oli aikansa vallankumouksellisin hahmo. Sarjan tehosteet olivat aikansa television hienoimpia, mutta ajan hammas on nakertanut niitä jo sen verran, että huikea remasteroitu versio CGI-efekteineen on paikallaan. Sarjan tärkeimpiä voimavaroja on kuitenkin loistava käsikirjoitus, jota varten sarjan luoja Gene Roddenberry palkkasi  aikansa arvostetuimpia kirjoittajia. Jopa kirjailija Ray Bradbury kutsuttiin mukaan, mutta herra ei lopulta innostunut ideasta. Suurnimien panostus näkyy monissa jaksoissa. Jo ensimmäisellä tuotantokaudella katsojan mieltä koetellaan mystisillä faktoilla aikamatkustuksesta, avaruuden muodosta, illuusioista, psyykestä ja vastaavasta. Tieteellisyyden vastapainoksi katsojaa aina välillä ""hemmotellaan"" Kirkin ihmissuhdesotkuilla ja tavaramerkiksi muodostuneilla hyppypotkuilla. Aina tasaisin väliajoin miehistö jää jonkun mystisen voiman tai muun seikan takia vangiksi eri planeetoille, mutta he keksivät pahisten voittamattomuudesta jonkun porsaanreiän ja matka kohti uusia seikkailuja voi jatkua. Tietyistä 1960-luvulle ominaisista hölmöyksistään huolimatta Star Trek on edelleen nautittavaa avaruussoopaa. Jos nykypäivän scifille tyypillisen räiskinnän puutteen voi sulattaa, Star Trek tarjoaa vieläkin monia viihdyttäviä, ja toisinaan ajattelemaankin saavia hetkiä.",Star Trek on edelleen nautittavaa avaruussoopaa.
936,80.0,"Vuosina 1967-1968 ensimmäistä kertaa tv:ssä esitetty Star Trekin toinen tuotantokausi on luonnollistesti mannaa sarjan faneille. Saattaapa se kiinnostaa myös muita, jos ei muuten, niin ainakin niiden syvällisten mietteiden ansiosta, joita sarjan jaksot nostattavat pintaan. Tähtireen matkoilla kohdataan ongelmia täydellisen tietokoneen ylivallasta natsien marionettipäällikköön. Niinpä, alkuperäinen Star Trek osaa puhutella, jos katsoja pystyy näkemään poikaveijareita kiehtovien vekottimien ja letkeän jätkähuumorin taakse.Sarjan toinen tuotantokausi on selkeästi varmemmalla otteella tehty kuin ensimmäinen, mutta myös mielikuvituksellisempi kuin kolmas tuotantokausi, joka kasattiin fanien pyynnöstä (sarja lopetettiin välillä) ja lähinnä vanhoja kuvioita toistaen. Nuoret ja salskeat kapteeni James T. Kirk (Shatner), vulcanuslainen tiedeupseeri Spock (Nimoy), laivalääkäri ""Bones"" McCoy (Kelley) ja konehuoneen monitoimimies Montgomery Scott (jokin aika sitten edesmennyt Doohan) kumppaneineen käyvät rohkeasti kohti sitä, mihin kukaan ei ole vielä ennen mennyt. Porukkaa kuljettaa eteenpäin pitkin tähtikirkkaita teitä avaruuslaiva Enterprise. Kakkoskauden seikkailuista yleisesti fanien suosiota nauttivat mm. Mirror Mirror (kapteeni Kirk lähimpine ystävineen joutuu toiseen ulottuvuuteen, jossa neuvotteluja käydään vähemmän rauhanomaisemmin ottein kuin heidän omassa ulottuvuudessaan), Journey to Babel (Spock pääsee selvittelemään ontuvaa isäsuhdettaan) , The Trouble With Tribbles (jakso käsittelee… teollista ylituotantoa…), The Piece of the Action (poppoo joutuu vastakkain sellaisen yhteiskunnan kanssa, joka pitää muinaisia gangsteritarinoita elämänohjeenaan), Patterns of Force (Kirk kumppaneineen yrittää pelastaa zeoneita, jotka uhkaavat jäädä natsiliikkeen jalkoihin) ja The Ultimate Computer (täydellinen tietokone korvaa Enterprisen 400-päisen miehistön lähes kokonaan - vai korvaako?). Oivaa jännitystä tarjoaa myös jakso Assigment: Earth, joka on kuin pienimuotoinen James Bond-tarina. Siinä vieraan planeetan ihmishahmoinen agentti (Lansing) uhkaa estää Maassa 1960-luvulla tapahtuvan toimen, jonka vaikutuksen laadusta edes aina yhtä looginen Spock ei voi olla varma. Tahtooko agentti siis hyvää vai pahaa, sitä selvitellään mitä kiehtovimmalla tavalla koko 50 minuuttia, jonka ko. jakso kestää. Samaisessa jaksossa vierailevana tähtenä nähdään nuori Teri Garr!Täytyy myöntää, että pahvisen oloisista kulisseistaan huolimatta alkuperäinen Star Trek -sarja on mitä miellyttävin ja kiinnostavin sci-fi -kokemus. Sarjaa kannattelee erityisesti pääkolmikon Kirk-Spock-McCoy välinen suhde. Kirk on sovitteleva tyyppi, McCoy alansa ja arvonsa tunteva heebo ja Spock niin ihastuttavan jäykkä järjenkäyttäjä, etteivät yhteentörmäykset McCoyn kanssa jää kovin harvoiksi. Sivustalta tukea antavat mm. navigaatiopuolen Chekov (Koenig), Sulu (Takei) ja viestiliikennettä tarkkaileva Uhura (Nichols). Roolien esittäjien vaikutus hahmoihin on toisella tuotantokaudella nähtävissä paremmin kuin hyvin. Sarjan toki loi Gene Roddenberry ja käsikirjoittajatiimissä istui useampi naama, mutta näyttelijöillä itselläänkin oli sanavaltaa hahmojensa kehitykseen. Esim. Spockin käyttämä vulcanuslainen käsitervehdys oli Leonard Nimoyn omaa keksintöä.Star Trek on antanut jälkeensä syntyneille tieteissarjoille ja -elokuville paljon. Jos originaalin sarjan tehosteiden ja kulissien tökeryyden sekä 1960-lukulaisen naiskäsityksen pystyy sulattamaan (jep, naisia aliarvioidaan mm. siten, että sarjan vihoviimeisessä osassa todetaan naisen olevan kykenemätön tähtilaivan kapteeniksi), kunnon sci-fi -diggari ei voi olla rakastumatta siihen.",Aidon ja alkuperäisen sarjan parhaimmat jaksot.
937,60.0,"Vanha kunnon kuusikymmentälukuinen Star Trek on yksi scifi-genren tiennäyttäjistä ja aikakautensa mielenkiintoisimpia ja parhaimpia TV-sarjoja. Nykyisestä kulttistatuksesta huolimatta se ei nauttinut ihmeemmästä suosiosta 60-/70-luvulla, joka selittää sarjan hyytymisen vaivaiseen kolmeen tuotantokauteen. Koska viimeisestä kaudesta ei ole vielä arvostelua, fiksaan asian. Ennen asiaan menemistä kertaan vielä, mistä Star Trekistä on oikeastaan kysymys. Eli 23.vuosisadan Yhdistyneiden Planeettojen Liitolla on Enterpriseksi kastettu tähtilaiva, joka seilaa halki kosmosten. Sillä on mukanaan miehistö, jonka tehtävänä on tutkia galakseja ym. ja auttaa kaikessa, mikä on yhteisen edun mukaista. Enterprisea komentaa kapteeni James T. Kirk (William Shatner), joka tarttuu sumeilematta missioon kuin missioon. Kirkin seikkailuissa ovat useimmiten mukana laivan vulkanuslainen ja täten loogiseksi kasvatettu tiedeupseeri Spock (Leonard Nimoy), vastarannan kiiskenäkin toimiva tohtori ”Bones” McCoy (Deforest Kelley) ja reipas, whiskystä pitävä mekaanikkomies Scotty (James Doohan). Muita persoonallisia vakiohahmoja ovat aluksen pääohjaaja Sulu, navigaattori Chekov, radisti Uhura ja hoitaja Chapel. Kaikkia tuotantokausia yhdistää samat lähtökohdat, mutta ne eroavat kuitenkin toisistaan jonkin verran. Ensimmäisen kauden tunnusmerkit ovat itsensä etsiminen ja joittenkin oivallusten kautta lopullisen identiteettinsä hahmottaminen. Kausi on kuin jokin outo hedelmä, joka ei itsekään tiennyt mikä on, mutta kasvaessaan ja kehittyessään selvitti sitä siinä samaan syssyyn. Kun sarja kasvoi tarpeeksi, siitä tuli kauniin kypsä: kausi kaksi antoi palaa ja toi televisioon korkealentoisia visioita, ajatuksia ja seikkailuja. Se tiesi, mitä oli ja maistui maukkaalta. Kolmannen kauden kohdalla kävi niin, että sarjan sisäinen hedelmä muuttui vähän ylikypsäksi, mutta oli pehmeydestään huolimatta enimmäkseen syömiskelpoista. Hedelmää halkaistessa huomaa, että vielä ok:n materiaalin lisäksi siitä löytyy edellisen kauden freesiyttä kuten myös jotain epämääräistä, syömäkelvotonta mömmöä, jolle nyrpistelevät sarjan fanitkin. Sitten määrittelemään sitä, mitä laatueroja tästä kaudesta tarkalleen ottaen löytyy. Tämä on oikeastaan katsojakohtaista koska 60-luvun Star Trekissä on aineksia moneen makuun. Siinä on filosofiaa ja suuria ajatuksia. Näistä monet ovat ajattomia ja nekin, jotka ovat aikansa ihanteiden lapsia, tarjoavat nykykatsojalle retrohenkisen matkan menneeseen. Jos ei mietelmiä jaksa, Star Trek on myös rauhallista reissaamista avaruuden sfääreissä. Camp-arvoa tarjoaa a’la surkeat lavasteet ja tehosteet. Jos saundimaailmalle osaa nauraa, vinkkaan sarjan musiikkipuolen olevan varsin korni. Sarjan sympaattiset hahmot ovat oleellinen osa sarjan viehätystä ja toimivat avaruudellisen saippuaoopperan vivahteina. Arvostan seikoista eniten ensiksi mainitsemaani ajatuksiaherättävyyttä, joten arvosteluni pistemäärä perustuu aika pitkälti sille paljonko tätä esiintyy kaudessa kolme. Kaudessa on 24 jaksoa ja kokonaisuudelle antaisin risuja, ruusuja ja kaikkea siltä väliltä. Kapteeni Kirk ja kaverit pääsevät mm. leikkimään inkkareita ja länkkäreitä, toimimaan diplomaatteina hankalille alieneille, tappelemaan klingonien ja romulaanien kanssa, pelastamaan (ongelmiin ajautuvan Kirkin lisäksi) tohtori McCoyta pariin otteeseen, funtsimaan muukalaisten yhteiskuntia ja ideologioita, ihastelemaan kaunosielujen tiede/taidekokoelmia sekä kohtaamaan ihastuttavia/vihastuttavia tilanteita. Scotty saa hivenen tavallista enemmän ruutuaikaa ja tällä kaudella Kirkille tyypillisiä romanssisivujuonia on jaettu vaihtelevalla onnistumisella seuraaville hahmoille: Spock, Scotty, Chekov ja McCoy. Hyviä ideoita/tarinoita löytyy suhteellisen monesta jaksosta, joista suosikeiksini nousivat jaksot nro 6 ”Spectre of the Gun”, nro 9 ”The Tholian Web”, nro 20 ”The Way to Eden” ja nro 22 ”The Savage Curtain”. ”Spectre of the Gun” on kuin Star Trek-versio Paluu Tulevaisuuteen III:sta eli tulevaisuuden hahmot joutuvat Villiä Länttä muistuttavaan paikkaan, jossa tarkoitus olisi vetäistä luotimatsi paikallisen kovanaamajengin kanssa. Jakso on veikeää seikkailua, jota olisin katsonut mieluusti pidempäänkin. Lisäksi episodin rahan puutteesta kärsivät lavasteet sopivat tavallaan miljööseen – tietty surrealistisuus kuuluu jakson pointtiin. Maltillinen ”The Tholian Web” on omistettu Spockin ja McCoyn keskinäiselle skismalle eli sarjan hauskimmalle asialle. Spockin ja McCoyn suhde saavuttaa huippukohtansa kauden loppupuolella Spockin sovellettua vulkaanitatsin sijasta Homer Simpson-kuristusmetodia tohtoriin, mutta ”The Tholian Web” käsittelee näitten vastakkaisista persoonista johtuvat väärinymmärrykset hienovaraisemmin tholialaisten seittien avulla. Lopputuloksena molemmat oppivat jättämään ainaisen naljailun sikseen ja puhaltamaan yhteen hiileen, mikä on Spock vs. McCoy-draaman ystävälle tyydyttävää. Jaksot 20 ja 22 sisältävät syvällisyyksiä. ”The Way to Eden” on jakso, jonka voi nähdä aikalaistensa näkemyksenä hippiliikkeestä, mutta myös kertomuksena siitä, miksi joku päättää elää yhteiskunnan normien vastaisena ja mitä tämä, kuten kuka tahansa ihminen, saattaa pohjimmiltaan elämältään etsiä. ”The Savage Curtain” on stoorina erittäin omaperäinen ja tarkastelee sotatilanteen osapuolien moraaliarvoja. Kivojen aiheiden vastapainoksi löytyy suunnilleen saman verran huonoja ideoita/tarinoita. Kauden ensimmäinen jakso ”Spock’s Brain” on malliesimerkki tästä. Kenties koko saagan aivottomin episodi on idealtaan sarjaan sopimattoman typerä (=salaperäinen voro varastaa Spockilta aivot, jolloin Kirkille on luvassa etsimiskeikkaa. C’moon, oikeasti hei.), toteutus on jurnuttavaa ja jakson seuraaminen erittäin puuduttavaa. Jakso on ehtaa roskiskamaa. Huonon ja turhan jakson tunnistaa siitä, ettei tarinassa ole kunnollista pointtia ja aikaa tuhlataan väkinäisesti mitä jonninjoutavimpiin hölmöilyihin. Näitä piirteitä omaavat myös jaksot nro 14 ”Whom Gods Destroy” ja nro 15 ”Let That Be Your Last Battlefield”. Pliisu ”Whom Gods Destroy” lupaa mielisairaalaseikkailua, mutta 50 minuuttinen jakso kuluu käytännössä pääroiston uhitteluun, lurjuksen tyttöystävän tanssinäytöksiin ja ”mitäs nyt tehdään”-tyyppiseen toljotteluun. Hyvin pitkäveteinen ”Let That Be Your Last Battlefield” käyttää lähes tunnin mittaisen aikansa kahden epäkiinnostavan alienin riitelyyn, jota Kirk ei saa hillityksi. Kurjiksi episodeiksi lasketaan myös ne, jotka katsoo ilman sen kummempaa kärsimistä, mutta jotka unohtaa heti katsomisen jälkeen. Tällainen on esimerkiksi jakso nro 18 ”The Lights of Zetar”, josta ei jäänyt kerrassaan mitään mieleen. Kehnoja ovat nekin jaksot, jotka tyytyvät toistamaan aiempien kausien kaavoja sen sijaan, että keksisivät jotain säväyttävämpää, kuten esimerkiksi jakso nro 10 ”Plato’s Stepchildren”, joka muistuttaa rakenteeltaan liikaa toisen tuotantokauden jaksoa ”Who Mourns for Adonais?”.","Ylikypsyyttä havaittavissa, mutta ei se täysin kokonaisuutta pilaa."
938,40.0,"The Cage eli Häkki on pilottiepisodi sarjaan, jota ei oikeastaan koskaan tehty. Se on pilotti ihka ensimmäiselle Gene Roddenberryn luomalle Star Trek -sarjalle. Tässä pilotissa ei nähdä William Shatneria kapteeni Kirkinä, ei DeForest Kelleyn esittämää laivalääkäri Bonesia, eikä montaa muutakaan tuttua naamaa. Televisioesityksissä Häkkiä on toisinaan esitetty 1960-luvun Star Trek -sarjan pilottina, mutta esimerkiksi DVD-julkaisuna sitä saa sekä erillisenä painoksena että originaalin Star Trekin kolmannen kauden lisukkeena.Häkin avaruuslaiva Enterprise muistuttaa ulkoisesti tismalleen Kirkin Enterprisea. Toisaalta miehistön univormut ovat aivan erilaiset, rusehtavankeltaiset poolokaulusasut, joista hottius on kaukana kuin vissy viinistä. Häkissä Enterprisea komentaa Christopher Pike (Hunter), tuimakasvoinen jäyhäjakke, joka ei oikein osaa suhtautua naisiin komentosillalla. Siitä huolimatta siellä hänen oikeana kätenään häärii veistoksellinen älykkönainen (Barrett). Piken luottotiimiin kuuluu myös suippokorvainen Vulcan-planeetan alien nimeltä Spock (Nimoy). Tämä Spock on luonteenlaadultaan nauravaisempi ja leikkisämpi kuin se, joka seilasi kapteeni Kirkin matkassa. Kapteeni Christopher Piken matkassa lennetään kaukaiselle Talos IV -planeetalle, jolta pitäisi löytyä haaksirikkoutunut ihmisjoukko. Perillä selviää, että planeetalla on muutakin kuin ryhmä vanhoja partoja ja Piken silmät pilkahtelemaan saava vaaleaverikkö Vina (Oliver). Planeetan kivikkoisissa maisemissa vaanii älynlahjoiltaan verraton vaara, joka on houkutellut Piken miehistöineen paikalle omia tarpeitaan varten. Juonirakenteensa kautta pilottijakso edustaa läheisesti originaalia Star Trekiä, mutta kerronnallisesti siinä on pieniä eroavaisuuksia. Esimerkiksi avaruudessa matkaaminen on hyvin erinäköistä kuin Kirkin purtilossa. Jostakin syystä restauroimaton pilottiversio sisältää myös suuren joukon mustavalkoisia otoksia. Välillä väri kaikkoaa kuvasta häiritsevästi kesken kohtauksen. Värin katoamisen myötä myös ääniraidalla tapahtuu muutoksia huonompaan, joten pilotti on selvästi parhaimmillaan restauroituna.Kun Gene Roddenberryn avaruussarja ei heti kättelyssä vakuuttanut tuottajia, hän otti Häkistä sen parhaimmat ideat, kuten esimerkiksi Barrettin esittämän naisupseerin tiukan loogisuuden ja Nimoyn paholaismaisen ulkonäön, ja sotki ne yhteen saadakseen aikaan jotain parempaa. Muutokset tarkoittivat uhrauksia. Tässä tapauksessa uhrauksista tuli lopulta niin isoja, että Häkin sijoittaminen erilleen muusta 1960-luvun Star Trekistä on perusteltua. Osin muutokset harmittavat, sillä Kirkin Enterprisessa naiset ovat vähäpukeisia kevennyksiä, kun taas Piken avaruuslaivassa heillä tuntuisi olevan enemmänkin potentiaalia. Toisaalta taas Piken porukassa maailmankuva vaikuttaa ahtaammalta ja huumori jäykemmältä. Sitä paitsi tämän vanhan ja kulmikkaan Enterprisen näkeminen ilman Shatnerin ilmiömäiseen tapaansa näyttelemää kapteeni Kirkiä – se on vähän kuin näppäimistö ilman välilyöntiä ja enteriä.",Ristiriitaisen fiiliksen jättävä pilotti ilman Kirkiä.
939,30.0,"En ole ikinä ollut Star Trekin fani, vaikka pari elokuvaa sekä erilaisia sarjoja olen katsonut, muttei ikinä Star Trek hulluus ole iskenyt. Päätin kuitenkin antaa itselleni viimeisen mahdollisuuden tutustua aiheeseen ja siten selvittää olenko minäkin nörtti Star Trek –fani. Ostin halvalla Star Trekin The Next Generation sarjan toisen tuotantokauden ja katsottuani sen totesin yksinkertaisesti minkälaista paskaa se on. En todellakaan ymmärrä, mistä kaikki sarjan kohu on lähtenyt. 60-luvulta alkanut sarja sai suuren kulttimaineen ja innokkaita nörttejä ympäriinsä. 80-luvun loppupuolella sarjaa jatkettiin eri henkilöhahmoilla mutta tarina pysyi samanlaisena, tulos oli The Next Generation. Star Trekin maineen tuloksena on tullut monia erilaisia sarjoja, elokuvia, pelejä ja ties mitä muuta. Ja kaikkia yhdistää sama tekijä, tylsyys. En todellakaan ymmärrä tätä hulluutta.Star Trek The Next Generation season 2 on pitkästyttävää katsottavaa. En saanut minkäänlaista samaistumista sarjan henkilöhahmoihin, eivätkä näyttelijätkään mitään päätä huimaavia ole. Yhden jaksonkin katsominen vaatii suurta keskittymistä, kun naurulta ei voi välttyä. Myös kelausnappula oli kovin suosittua jaksojen aikana. Heti katsottuani sarjan, möin samantien boksin muualle.On aika vaikeata alkaa puhumaan mitään positiivista sarjasta, kun negatiiviset asiat pulpahtelevat mieleen koko ajan.",Pitkästyttävää katsottavaa.
940,50.0,"Tuottaja ja ideasampo Gene Roddenberryn 1960-luvun kulttiluomus Star Trek on poikinut niin monia elokuvia ja samaan maailmaan sijoittuvia sarjoja, että niiden kaikkien marathonista tuskin selviäisi järjissä, jos edes hengissä. Ajassa lineaarisesti alkuperäistä Star Trek -sarjaa seurasi tämä, Star Trek: The Next Generation -scifistely, joka näki päivänvalon 1980-luvun lopulla.The Next Generationin kolme ensimmäistä kautta ovat näin jälkeenpäin tarkasteltuna uskomattoman huonoja verrattuna vaikkapa sen viidenteen kauteen. On oikeastaan yllätys, kuinka sarja selviytyi nuo huterat alkukaudet. Ehkäpä se tapahtui kalliiden ja vielä tänäänkin hyviltä näyttävien tehosteiden ansiosta? Erityisesti kolmoskaudella ei voi kuin ihastella, miten hienosti Enterprise kiitää avaruuden halki ja tulittaa tarvittaessa tai kuinka hyvää työtä maskeeraajat ovat tehneet muuttaakseen tavalliset ihmiset isokorvaisiksi ferengeiksi ja muiksi suuren avaruuden asukeiksi. Sarja selvästi paranee ainakin visuaalisesti jo kolmanteen kauteensa mennessä.TV-sarjan visuaalisen kehityksen lisäksi toivoisi tietysti kokevansa kehitystä myös episodien juonenkuluissa, dialogissa ja näyttelemisessä. Ikävä kyllä uuden sukupolven kolmannen kauden seikkailuista harmillisen iso osa jää turhan usein leijumaan johonkin höpösfäärien korkeuksiin. Myöhemmistä kausista poiketen seasonia ei aloiteta jatkotarinan loppuosalla, vaan köykäisellä tietokonevirhestoorilla Evolution, jonka yliampuva naniittihyökkäys ei juuri ketään ravistele. Yhtä kömpelöä tuubaa, mutta saippuasarjahenkisempää tursuaa neuvonantaja Troin (Sirtis) ja avaruuslaivalla vierailevan Devinoni Rain (Matt McCoy) suhdetta tirkistelevä The Price. Näyttelemisen kömpelyys paistaa esimerkiksi ärsyttävän kulmikkaasti kirjoitetusta osasta Hollow Pursuits, jossa puiseva luutnantti Barclay (Dwight Schultz) pakenee todellisuutta holokannen fantasioihin. Riippuvuus on aihe, josta olisi kai saanut tässä ympäristössä mehevämmätkin mehut tiristettyä. Miksi näin ei ole tehty, saattaa johtua pelosta menettää sankka joukko sarjan faneja.Mikä TNG:n alkutaipaleessa eniten mättää on tekijöiden ilmeinen pyrkimys tehdä vanhaa Star Trekiä uusiksi. Tämä näkyy läpi vaikkapa jaksossa The Most Toys, jossa androidi Data (Spiner) tulee kidnapatuksi kauppamies Kivas Fajon (Rubinek) kokoelmiin. Tilanne on vähän kuin Spockin oloinen tyyppi olisi pantu tuuraamaan kapteeni Kirkiä Space Seedin ja  The Tholian Webin laimennetussa sekoituksessa. Toisin sanoen, katsojalle tarjotaan kurkkua banaanina, mutta pettymys ei ole kovin suuri, jos sattuu pitämään kummastakin. Vähän käyriähän ne ovat kummatkin.Mutta ei niin huonoa, ettei jotain hyvääkin; Star Trek: The Next Generationin kolmannen kauden huippuhetkiä ovat jaksot, joista jää käteen muutakin kuin hössötystä kummissa puvuissa ja maskeissa. Déjà Q pudottaa avaruusalus Enterprisen matkaan vaihteeksi Q:n, joka on skandinaavista Loki-jumalaa muistuttava kujeileva jumala. John de Lancien rakastettavan villisti tulkitsema Q kokee kovia, kun hänet äkkiä pakotetaan luopumaan ylimaallisista oikeuksistaan. Jakso perehtyy kipakasti ideaan jumalasta ihmisenä.Eräs toinen maininnan arvoisista episodeista on The Offspring, jossa androidi Data rakentaa itselleen lapsen (Hallie Todd). Eräänlaisena Pinokkio-muunnelmana esitelty Data yrittää tulla sekä ihmiseksi että isäksi, muttei androidina voi tuntea ihmisen tavoin. Mitä tällaisen muuten ylivertaisen koneen lapsi sitten voisi olla? Tieteen riemuvoitto vai tuhon alku?Hienoja episodeja ovat myös politiikan vallankäyttäjien häilyväistä asemaa pohtiva Sarek, jossa vierailee Spockin isää iät ja ajat esittänyt Mark Lenard, sekä kauden päättävä The Best of Both Worlds, Part I, joka vakuuttaa ainakin jännittävän asetelmansa (ihmiset vastaan kollektiiviset koneoliot, borgit) ja huikean loppukohtauksensa ansiosta. Kolmas kausi ei ole tulvillaan hienointa TNG-tarinointia, eikä sulavinta työskentelyä. Silti sillä on muutama mukava paukku tarjottavanaan sarjan fanille. Esimerkiksi Denise Crosbyn hahmo, Tasha Yar, palaa yhden episodin ajaksi takaisin elävien kirjoihin. Tapaus on sen verran suuri, että slimline-boksin kanteen on läiskäisty Crosbyn kuva sen kunniaksi. Ohhoh sentään.",Vaappuvaa lentoa.
941,70.0,"Siinä on jotakin ylevää, kun avaruuslaiva lipuu tumman avaruuden läpi. Ja kun samaisen laivan upseerit seisovat komentosillalla valmiina edistämään universumin rauhaa. Oijoi, on se sitten kaunista!Television tieteissaagojen esitaatto Star Trek peittoaa ehkä hupaisuudessaan sitä myöhempään aikaan sijoittuvan Star Trek: The Next Generationin. Ei kuitenkaan voida kiistää, etteikö jälkimmäinen olisi ollut lopulta loistokkaampi ja sisällöltään fiksumpi. Toki alkuperäinenkin Star Trek -sarja ruoti omalla tavallaan erinäisiä yhteiskunnallisia ongelmia, mutta The Next Generation, TNG, oli vauhtiin päästyään aivan omaa luokkaansa. Harmillista kyllä tuohon vauhtiin pääsemiseen  tarvittiin useampi kuin pari tuotantokautta. He, jotka erehtyvät tutustumaan TNG:iin aivan ensimmäisestä kaudesta alkaen, eivät välttämättä löydä siitä samaa nerokkuutta kuin he, joilla on ollut ilo tutustua myös sarjan myöhempiin kausiin. Neljännellä kaudella uusi Enterprise miehistöineen on jälleen yhden askeleen kauempana tökeröistä yrityksistä tehdä originaalia Star Trekiä uudelleen. Nämä ovat Jean-Luc Picardin, hänen miehistönsä ja U.S.S. Enterprise-D:n seikkailuja, eivät 1960-lukulaisen James T. Kirkin ja hänen purtilonsa. 1990-luvun vaikutus näkyy sarjassa positiivisesti.Alun perin 24.9.1990 esitetty kauden aloitus, The Best of Both Worlds, Part II, on jatkoa edellisen kauden lopetukselle. Se on osa pitempää tarinaa, jota jatkettiin myös myöhemmässä Star Trek: Nemesis -elokuvassa (2002). Kapteeni Picardia esittävä Patrick Stewart pääsee näyttämään, kuinka syvälle kunnon ammattilainen voi uida tähtilaivan kapteenin nahkoihin. Picard sulautetaan väkisin borgeihin, vihamielisiin teknodiktaattoreihin. Tarinan keskeisiä kysymyksiä ovat identiteetin kadottaminen ja fanaattinen usko johonkin mahdottomaan.Monesti se, mitä tv-sarjassa tapahtuu, katoaa historiaan heti, kun asia on esitetty. Star Trekin mukaviin puoliin kuuluu, että rankat kokemukset muistetaan. Neljännen kauden toinen jakso (Family) parantelee niitä haavoja, joita borgit tekivät. Enterprisen miehistö pääsee lomalle, ja koko jakso eletäänkin kaukana avaruuden tähtikentistä. Perheen ja läheisten merkitys käydään läpi turhitta makeiluitta.Muita huomionarvoisia jaksoja kaudella ovat mm. Suddenly Human,  Devil's Due, nimeltään ST-elokuvalta kuulostava First Contact, The Drumhead, Half a Life sekä The Host. Näistä Suddenly Human on muunnelma ns. susipoika-tarinasta. Oman erityisnäkökulmansa tarinaan tuo se, että tällä kertaa ihmislapsen (Allen) ovat kasvattaneet varsin erilaisessa kulttuurissa elävät muukalaiset.Devil's Due panee halvalla jumalallisia mahteja. Jakso on kohtalaisesti kirjoitettu, mutta aiheesta olisi voinut rakentaa vähällä vaivalla toki monipuolisemmankin. Ehkä tekijät ovat pyrkineet välttämään samanlaista epäonnistumista kuin ihka ensimmäisen Star Trek -elokuvan kanssa. Liika varovaisuus kuitenkin kostautuu, eikä lopputulos ole niin hyvä kuin voisi toivoa. Osassa viitataan hahmoon nimeltä Q (de Lancie), johon on tutustuttu aiemmilla kausilla. Hän on eräänlainen kujeileva jumala, pohjoismaisen Lokin tapaan.First Contact käsittelee ihmisen ja alienien kohtaamista vaihteeksi jälkimmäisten näkökulmasta. Hyvän idean vesittää ainoastaan se seikka, että jakson alienit ovat kovin inhimillisiä. The Drumheadissa inhimillisyyttä taas kaivattaisiin lisää. Näyttelijä Jonathan Frakesin ohjaamassa episodissa puidaan oikeudessa asti ongelmaa, jota Picardin eettisen ja moraalisen näkemyksen mukaan ei todellisuudessa ole. Enterprise toimii taas vaihteeksi mainiosti kulissina asialle, jota ei meidänkään maailmassamme voi olla näkemättä.Kauden loppupuolelta löytyvä Half a Life on yksi niistä jaksoista, jossa on vierailevana tähtenä Star Trekin luojan, Gene Roddenberryn vaimo Majel Barrett. Barrettin esittämä iloluontoinen Lwaxana Troi joutuu kovan paikan eteen, kun vieraan kulttuurin rituaalit eivät tunnu sopivan hänen ajatusmaailmaansa. Yhteentörmäystä vieraan kulttuurin kanssa käsittelee myös The Host -episodi. Kun tohtori Crusherin (McFadden) ihastus paljastuu hänelle itselleen muuksi kuin hän on luullut, on naisen luonto kovilla.Hyvien jaksojen lisäksi kaudelle mahtuu myös huonoja, joko hölmösti kirjoitettuja, köyhästi ohjattuja tai surkeasti näyteltyjä – tai näiden yhdistelmiä. Moni tekijä on toki kehittynyt alkukausilta, mukaan luettuna näyttelijät (tätä todistaa esimerkiksi episodi Brothers, jossa Brent Spiner näyttää kyntensä niin androidi Datana kuin tämän Lore-veljenä, mutta myös androidien ”isänä”, tohtori Soongina). Se ei silti tarkoita, etteikö ns. takakylän kesäteatterimaisuus aina välillä pistäisi rumaa päätään esiin. Varsinkin vierailevilla tähdillä näyttää toisinaan olevan mielessä kuvitelma, että he ovat heittämässä keikkaa ”vain” jossain tieteishölmöilyssä.",Mieltä ylentävän tieteissarjan neljäs kierros.
942,90.0,"Ah, nuo avaruuden käymättömät korpimaat… Tieteisviihteen kultakimpaleisiin kuuluu ehdottomasti Star Trekin toinen tuleminen, eli The Next Generation. 1980-luvun lopussa startannut sarja eli tv-ruuduilla ruhtinaalliset seitsemän kautta ja näyttää ikäsekseen hyvältä. (Sen edeltäjä, hauskan 1960-lukulainen Star Trek pääsi vain kolmeen kauteen.) Star Trek -sarjoista TNG on tämän lisäksi toinen niistä kahdesta, joiden elämä on jatkunut myöhemmin valkokankaalla. Kippis sille – tai klingoniksi ilmaistuna: 'IwlIj jachjaj!TNG:n parhaimpana kautena pidetään fanien keskuudessa (vasta) viidettä kautta. Ensimmäinen ja toinen kausi kuluivat kypsytellessä ideaa, ja vielä kolmannellakin näyttelijäkaartissa oli hemmoja, joilla sen oman roolin sisäistäminen oli yhä kesken. Viidenteen kauteen mennessä kaikki palaset alkoivat olla kohdallaan; roolit istuivat, kerronta kulki, futuristinen maailma hengitti ja vain pienessä joukossa jaksoja tarinankehittely lipesi pieleen. Parhaimmat jaksot ovat tietysti niitä, joissa esitetään esimerkiksi kysymyksiä ihmisyydestä tai kuolemasta. Yllättävää kyllä, epärealistisen ulkokuorensa sisässä TNG kantaa yhtä suuria asioita kuin jotkin ryppyotsakriitikoiden lellikkidraamat. Asialla on myös paradoksaalinen puolensa; hän, joka eskapistisesti painuu tähtireen matkaan, voi löytää sen kyydistä mielenkiintoisia näkökulmia tosielämän maisemaan. Harmillisen moni fanfictionin tekijä unohtaa, että oikeastaan juuri tämä puoli on TNG:n viidennelläkin kaudella Se juttu. Vaikka avaruutta seilataan sotilaallisessa ojennuksessa, tässä sarjassa Enterprisen kapteeni (Stewart) on ensisijaisesti sovittelija ja neuvottelija.Viidennen kauden 26 episodin joukkoon mahtuu monta hyvää, mutta myös muutama heikompi tapaus. Kehnoimpiin jaksoihin lukeutuu Imaginery Friend, jossa neuvonantaja Deanna Troi (Sirtis) saa vaivoikseen mielikuvituksekkaan vekaran (Noley Thornton). Lapsukainen väittää kuvittelemansa ystävän olevan totta ja kun kuvitelma alkaa käyttäytyä kuin mikäkin poltergeist, mikään ei enää suju. Paperilla ehkä hyvältä tuntuneen idean pilaavat keskiverrot lapsinäyttelijät, mutta vuorosanatkaan eivät niitä sulavimpia tässä jaksossa ole. Lopullinen niitti koko viritykselle on vähäinen aika – tarina on pakattu n. 45 minuutin standardimittaan hutiloidun tuntuisesti. Paketti on liian tiukka toimiakseen edes puoliksi.A Matter of Timessa haukut ansaitsee sen keskeisimmän roolin näyttelijä. Skandinaavisen nimen omaavaa aikamatkaajaa esittävä Matt Frewer pieksee osastaan ja samalla koko jaksosta kaiken nautittavuuden turhalla mesoamisella. New Ground sortuu taas kaavamaisuuteen ja on sitä myöten helposti arvattava isä (Dorn) ja poika (Brian Bonsall) -kuvioissaan. Yleisesti fanien piirissä kauden huonoimpiin kuuluvana pidetään myös episodia Disaster. Siinä on hyödynnetty katastrofileffojen aineksia, mikä tekee jaksosta hyvinkin poikkeavan. Teknisten ongelmien vuoksi Deanna Troista tulee aluksen väliaikainen komentaja, kapteeni on jumissa hississä ja androidi Datakin (Spiner) joutuu luopumaan päästään. Kaiken huipuksi hurja ja sotaisa klingon Worf pääsee auttamaan synnytyksessä. Vaikka Disaster onkin hyväksi Star Trekiksi melkomoista mämmiä, se ilahduttaa takuulla katastrofileffoihin mieltynyttä.Entä kauden huippukohdat? Jo toinen jakso, Darmok, on esimerkillisen fiksusti kirjoitettua sci-fiä. Hienoimmat ideat ovat sen dialogissa. Enterprisen miehistö kohtaa kansan, joka puhuu heille käsittämätöntä metaforakieltä. Kapteeni Picard kaapataan tämän kansan toimesta ja hänen on yritettävä ratkoa kumman kielen salat hirveän pedon hönkiessä niskaan. Darmokia vielä paremmaksi nousee Hero Worship, jossa tutkitaan ihmisyyttä. Jakson on ohjannut Patrick Stewart, eli ”kapu” itse. Dramaturgian hienoisesta jäykkyydestä huolimatta episodi onnistuu viehättämään; tällä erää keskeinen lapsinäyttelijä, Joshua Harris, on varsinainen löytö. Yksinäisen pojan leimautuminen androidi Dataan on sekä traagista että hellyttävää. Tapaus tuo sopivasti lisää syvyyttä välillä pelkkänä narrihahmonakin heiluvaan androidiin.Ethics taas on jakso, jossa klingon Worf nousee parempaan valoon. Rakenteeltaan jälleen hiukan poikkeavassa osassa käsitellään kuolemaa – sehän on klingoneille kunnia-asia. Mielenkiintoisesti virittyneenä episodina voidaan pitää I, Borgiakin. Jonathan Del Arcon tarkasti näyttelemä nuori borg joutuu siinä yksin vangiksi Enterpriselle. Borgit, kuten trekkerit tietävät, ovat kyborgiyhteisö, jolla on yksi mieli ja halu tehdä kaikista muista borgeja (vrt. fanaatikot yleensä). Jakson teemana on tietoisuuden herääminen.Jos Ethics käsitteli kuolemaa, niin tavallaan tekevät myös The Next Phase ja The Inner Light. Jälkimmäinen on Patrick Stewartin show, sillä koko jakso keskittyy kapteeni Picardin ympärille – tai oikeammin muinaisen keksijä Kaminin ympärille. Menetettyään tajuntansa Picard huomaa elävänsä vaatimatonta eloa keksijänä kuolevalla planeetalla. Vaikka Stewartin tupee ei joka kohtauksessa erityisen upealta näytä, episodi on muuten kaunis. The Next Phasessa siirrytään heti alkuun manan maille, kun miehistön jäsenet Geordi (Burton) ja Ro (Forbes) huomaavat muuttuneensa aineettomiksi. Osan rytmitys on kohdallaan kuin Otava ja pientä äksöniäkin on mukana.Viidennen kauden vierailevista näyttelijöistä kuuluisimpia lienevät kaksiosaisessa Unification -tarinassa näyttäytyvä Leonard Nimoy (Spockina, totta kai), täydellisenä puolisona (lue: kauppatavarana) aluksella matkaava Famke Janssen (episodissa The Perfect Mate) ja Kelsey Grammer, joka lainaa kasvojaan vinhan aikajatkumotarinan (Cause and Effect) epäonniselle kapteeni Batesonille. Varsinaiseen vakiomiehitykseen kuuluu tietysti baarinpitäjä Guinanin roolia vievä Whoopi Goldberg, jota ei häntäkään voi kovin vähäiseksi tunnettuudeltaan väittää. Kauden ensimmäinen sekä viimeinen episodi ovat kaksiosaisia, joten TNG:n viitosboksi huutaa vierelleen helposti neljättä ja kuudetta kaverikseen. Puuttuvat episodit voi toki haalia hyllyynsä erikseenkin – ainakin videolla niitä on siten levitetty ja R1:nä yksittäisiä jaksoja voi löytää jostakin kuukiven alta. ",Vähempi (päätön) toiminta ei kautta pahenna.
943,60.0,"On aamuja, jolloin ei kannattaisi nousta sängystä. Toisaalta, jos mielii seikkailua, voi loppujen lopuksi olla vain parempi kerätä tarmonsa ja rynnistää uljaasti kohti tuntematonta. Star Trek -franchiseen kuuluva Voyager vie yhden federaation hienon avaruuslaivan heti alkajaisiksi kauas niiden tähtien nurkilta, joiden ympärillä kapteenit Kirk (Star Trek) ja Picard (Star Trek: The Next Generation) niittivät mainetta. Epäonnistuneen mission päätteeksi sarjan nimikkoaluksen, U.S.S. Voyagerin, miehistö havahtuu todellisuuteen verissään ja vajaalukuisena. Kapteeni Kathryn Janeway (Mulgrew) joutuu toteamaan, että koti ja läheiset ovat äkkiä käsittämättömän kaukana, eikä kartoittamattoman avaruuden alueelta yksinkertaisesti pääse minnekään ilman yhteistyötä federaation vihollisten kanssa.Voyager on siitä harvinainen Star Trek -franchiseen kuuluva sarja, että sen ensimmäinen tuotantokausi ei ole totaalisen kömpelö. Rysähtävän alun jälkeen seurataan miehistön totuttelua uuteen tilanteeseen, mutta joka jaksossa on kuitenkin oma erillinen tarinansa. Yksi syy sille, miksi Voyagerin Star Trek -mittapuulla lyhykäinen ensimmäinen kausi on siedettävä, on taatusti se, että sarjaa olivat luomassa paljolti samat henkilöt kuin muitakin franchisen sarjoja. Voyager aloitti lentonsa oikeastaan ilmiön kultaisimmalla kaudella; Star Trek: The Next Generation oli päättynyt vuonna 1994 seitsemänteen tuotantokauteensa, ja vähemmän kehuttu Star Trek: Deep Space Nine alkanut pari vuotta aiemmin. Kun Deep Space Ninessä pysyteltiin vain tylsästi yhdellä avaruusasemalla, Voyager tarjosi uusia sekä ihmeellisiä maailmoja joka jaksossaan.Yksistään maailmat eivät tee Voyagerista mielenkiintoista, vaan sen hahmot. Kapteeni Janeway on Star Trek -historian ensimmäinen naiskapteeni, jolle on kirjoitettu suuria kohtauksia. Toisin kuin alkuperäisessä Star Trek -sarjassa, Voyagerissa hahmojen väliset suhteet nousevat seikkailujen kanssa tasavertaiseen asemaan, elleivät toisinaan jopa ohita niitä käsittelytärkeydessä. Kate Mulgrewin tummaääninen ja tätimäisyydestään huolimatta erikoisen maskuliinen Janeway on sivummalla muun miehistön saippuaoopperasta. Hupsua kyllä, hahmon viriiliys suljetaan kaiken ulkopuolelle konventionaalisesti. Janeway ei ole Kirkin tapaan irtosuhteiden perään, vaan uskollinen Maahan, ikuisuuksien päähän, jääneelle rakkaalleen. Hän saattaa viehättää eräitä, kuten Prime Factors -episodissa esiintyvää Sikaris-planeetan Gathia (Ronald Guttman), mutta vällyjen väliin rautahermoinen Janeway ei tuttavuuksiaan seuraa. Kun Mulgrew vielä tulkitsee rooliaan yhtä paksuilla maneereilla kuin William Shatner omaa kapteeniaan vuosia aiemmin, Janeway näyttää ainakin sarjan ensimmäisen kauden perusteella ärsyttävyydessäänkin rakastettavalta johtohahmolta.Voyagerin ensimmäinen kausi ei Star Trek -mittapuulla tarjoile erityisen omaperäisiä kohtaamisia muukalaisten kanssa. Onhan joukossa toki jumalhahmoja (kuten jaksossa Caretaker), hiukan Minority Reportin mieleen tuovia, henkirikoksia biologisesti taltioivia Baneaneja (Ex Post Facto) sekä muukalaisena omiensa keskellä elävä holografinen tohtori, jota tulkitsee mainio Robert Picardo, mutta Star Trek -universumissa nämä kaikki ovat ainakin kovimmille faneille keskitason trekkeilyä.",Ensimmäinen tuotantokausi ei yllättäen ole aivan kömpelö.
944,60.0,"Kauas kotoa ajautunut Voyager-alus jatkaa, kuten oletettua, pyrkimystään seilata takaisin tutumpaan galaksiin Star Trek: Voyagerin toisella kaudella. Star Trek -perinteitä kunnioittavan ysärisarjan kakkoskausi on kutakuinkin samaa tasoa kuin ensimmäinenkin. Episodeissa nähdään edelleen konflikteja kahden erilaisen miehistön pyrkiessä löytämään yhteistä säveltä edellisen kauden onnettomuuden jälkeen. Isompana ongelmana näyttäytyy kuitenkin miltei kaikki aluksen ulkopuolelta tuleva.Useista Star Trek -maailmaan sijoittuvista sarjoista Voyager on kakkoskaudellaankin keskitasoa niin jaksoissa esiintyvien ideoiden mielenkiintoisuuden kuin monen muunkin seikan suhteen. Jostakin kumman syystä sarjan käsikirjoittajat ovat tälle kaudelle keksineet, että on kiva aloittaa muutama episodi mielikuvitusleikillä. Holokansi, kuten asiantuntevat trekkerit tietävät, on avaruusaluksen sisään rakennettu tila, jossa voi paeta kylmää tähtikenttää vaikkapa tietokoneen luomalle biitsille tai villin lännen saluunaan. Kodin kaukaisuus ja avaruuden armottomuus teki mm. Dark Star -leffan astronauteista kajahtaneita, joten holokannelle on toki Voyagerissa tarvetta. Jos sen käyttö ei kuitenkaan erityisesti palvele jakson tarinaa, ovat esimerkiksi kapteeni Kathryn Janewayn (Mulgrew) holosessiot selvästi turhaa ajantäytettä. Siellä Janeway heiluu 1800-lukulaisissa puitteissa ja korsetti kireällä, kunnes komentosillalta kuuluu pyyntö päättää vapaahetki.On tietysti tärkeää, että aluksen kapteenin persoona avautuisi katsojalle mahdollisimman laajasti, jotta hänestä oppisi pitämään. Valitettavasti vain se, että rouva kapteeni silloin tällöin haaveksii Kotiopettajattaren romaanin tunnelmissa, ei jää kuin irralliseksi haihatteluksi varsinaisen toiminnan rinnalla. Tiukoissa tilanteissa tehdyt päätökset kertovat Janewaysta paljon enemmän ja oleellisempia asioita. Esimerkiksi episodissa Deadlock, jossa Voyager uuden onnettomuuden seurauksena monistuu kertaalleen, Janewaylle on kirjoitettu verraten oivallista materiaalia.Voyagerin toisen kauden parhaimmat palat liittyvät siti juuri hologrammeihin. Aluksen sairasosastoa hallitseva hologrammitohtori (Picardo) osoittautuu monessa tilanteessa korvaamattomaksi avuksi, mutta myös kiehtovaksi osaksi tarinoita. Periaatteessa pelkäksi tietokoneen tuottamaksi kuvajaiseksi miellettävä hahmo ei osaa toivoa muuttuvansa ihmiseksi, eikä sellaista tapahdukaan. Joillekin hologrammitohtori on vain tietokoneohjelma, jota ei tarvitse huomioida kuin eläviä olentoja. Toisaalta tohtori on ohjelmoitu mm. tervehtimään ja esiintymään empaattisesti. Näin ollen eräs vidiialainen potilas jopa rakastuu kuvajaiseen jaksossa Lifesigns. Vaikka tohtorin liikkumatila on hänen olomuotonsa vuoksi rajallinen, hahmolla leikittely on sitä herkullisempaa myös katsojalle. Robert Picardon työskentely roolissä ansaitsee pienen moitteen, sillä välillä hän tuntuu unohtavan esittävänsä ""vain"" tekoälyä.Kauden suuriin linjauksiin kuuluu Vulcan-planeetan Tuvokin (Russ) ja vain muutaman vuoden ikäiseksi elävän Kesin (Lien) opettaja-oppilas -suhde. Samalla kun Kesin likeisin ystävä, höpöttämistä höpöttämisestä päästyäkin jatkava Neelix (Phillips), keikkuu mukana kuin kummana pellenä, Kesin ja Tuvokin hahmot kehittyvät katsojan kannalta kiinnostavemmiksi. Kesin tapauksessa jymähdetään siihen, mitä kiltti ja herttainen nainen pohjimmiltaan muka on (Elogium) - miestä mielipuolisesti kaipaava naaras. Luutnantti Tuvokin kauden huippuhetki taas koetaan ilman Kesiä. Jaksossa Innocence suippokorvan logiikka joutuu koetukselle, kun hän törmää tuntemattomalla planeetalla siellä kuolemaa odottavaan lapsijoukkoon. Vieraiden kulttuurien tavat ja tottumukset hätkähdyttävät, mutta kunnon Star Trek -tapaan niihin yritetään löytää syy ja kaikkia tyydyttävä ratkaisu.Tuvokin ""yhden miehen seikkailua"" vastaavia onnistumisia Voyagerin kakkoskaudella yritetään myös komentaja Chakotayn (Beltran) ja lentotaituri Parisin (Duncan McNeill) kohdalla, joskin vähemmän onnistuneesti. Chakotayn isiensä kulttuurin löytäminen osassa Tattoo on yltiösentimentaalisuuteen sortuva oodi komentajan tatuoinnille. Tom Parisin epäonneksi koituvat taas käsikirjoittajien yritykset leikkiä hurjapäistä Tom Parisia käsikirjoittajina. Tresholdissa Paris ampaisee tyhjyyteen ja potkaisee tyhjää, mutta alusta asti on selvää, ettei näin hyvää hahmoa kuitenkaan voi vielä tappaa. Paremmin Paris pärjää pienen porukan kanssa, kuten vaikkapa episodissa Parturition.Kaiken kaikkiaan Voyagerin toisen kauden 26 episodia ovat kuitenkin mukavaa iltapäiväviihdettä. Alle 50 minuutin jaksoissa on vaikea käsitellä mitään suurta aihetta kunnolla, joten tarinoiden suurpiirteisyys ja karkeat hyppäykset kohtausten välillä pitäisi ehkä siksi antaa kokonaan anteeksi. Kauden ehdottomasti paras pala seuraa vasta aivan sen lopussa; kaksiosaisen Basics-tarinan cliffhanger on niin kutkuttava, ettei kolmoskauden alkua malta - Seska soikoon - jättää väliin!",Voyager seilaa Star Trek -perinteitä kunnioittaen ja avaruuteen kadonneena.
945,60.0,"1970-luvulla Stephen King kirjoitti yhden kuuluisimmista kauhuromaaneistaan, Hohdon.  Vuonna 1980 Stanley Kubrick teki Kingin kirjan pohjalta elokuvan, mutta King ei pitänyt leffasta. Itse asiassa miehet eivät koskaan saaneet sovittua riitaansa. Vuonna 1997 valmistui nyt käsitellyssäni oleva Stephen Kingin käsikirjoittama ja Mick Garrisin ohjaama Hohto.Jack Torrance (Steven Weber) on vermontilainen opettaja ja entinen alkoholisti. Hän saa työpaikan Coloradossa sijaitsevassa Overlook-hotellissa. Hän pääsee sinne talveksi talonmieheksi. Tällä hotellilla on synkkä menneisyys. Jack kuitenkin menee sinne vaimonsa Wendyn (Rebecca De Mornay) ja poikansa Dannyn (Courtland Mead). Mutta hotelli alkaa ajan mittaan elämään omaa elämäänsä, eikä Jackin täysjärkisyydestä ole mitään takeitta.Ymmärrän kyllä, ettei King pitänyt Kubrickin Hohto-leffasta, muuttihan Kubrick aika paljon alkuperäisteosta. Se on kuitenkin loistavaa kauhua ja elokuvallisestikin todella hieno. Kingin pitäisi tarkastella muitta hänen kirjoistaan tehtyjä leffoja. Nehän ovat täyttä kuraa. Tämä Stephen Kingin Hohto on paljon huonompi kuin Kubrickin Hohto. Ei tämä tosin pahimmasta päästä Kingin filmatisoinneista kuitenkaan ole.Kauhua kyllä luodaan ihan hyvin, vaikkei tämä olekaan niin pelottava kuin Kubrickin Hohto. Kauhua luodaan musiikin ja muiden pikkutemppujen avulla. Minusta on tosin aika huvittavaa, että vaikka King ei pitänytkään Kubrickin teoksesta, niin kuitenkin tähän otettiin siitä ideoitta. Tosin en tiedä, paljonko Kingillä oli vaikutusvaltaa tämän Hohdon tekoon.",Ei onnistu pelottelemaan samalla lailla kuin Kubrickin Hohto.
946,60.0,"Stephen King tunnetusti repi pelihousunsa nähtyään Kubrickin elokuvaversion menestyskirjastaan Hohdosta. Kirjailijan ja ohjaajan näkemykset poikkesivat rajusti. Kun Kingin alkuperäisteos oli ollut omaelämänkerrallinen kauhukuva alkoholismin vaaroista ja toisaalta kuvaus yliluonnollisesta hotellista, päätyi Kubrick korostamaan eri seikkoja. Palaset kerrallaan putoilivat pois; päähenkilöksi valikoitui ”väärä mies” Nicholson, kuvauspaikaksi ”väärä hotelli” ja hotellin pahuutta kuvastavat tekijät karsiutuivat lopputuloksesta.Vaikka Kubrickin mielen läpi suodatettu näkemys Hohdosta on tänä päivänä, 31 vuotta julkaisunsa jälkeen, klassikko, ei se ollut sitä tuoreeltaan. Kingin angstin lisäksi se sai ylleen suuren yleisön vihat, pari Razzie-ehdokkuutta ja leiman, joka langetetaan nykyään Paris Hilton -elokuvien kylkeen. Tuolla kertaa elokuva oli edellä aikaansa ja siitä suodattui vasta ajan myötä oman paikkansa ottava teos – ei lojaali näkemys kirjasta (joka ei edes tosiasiassa lukeudu Kingin parhaimpiin!), vaan kauhun perinteitä paitsi kunnioittava mutta myös uudelleen luova elokuva.King ei tappiotaan kuitenkaan hyväksynyt, vaan investoi rahaa ja aikaansa tehdäkseen ystävänsä Mick Garrisin kanssa kirjasta lopulta hyväksymänsä version. Tämä tarkoitti neljää ja puolta tuntia minisarjaksi puettua kauhua, joka lukeutuu ongelmistaan huolimatta Garrisin pahasti negatiivisen puolelle kallistuvan filmografian kärkiteoksiin. Lisäksi Overlook-hotelli sai lopulta hahmokseen coloradolaisen The Stanley Hotellin, rakennuksen, jonka hahmosta se oli aikoinaan syntynytkin. Toisaalta tämä tiesi myös Kubrickin visionäärisyyden vaihtumista Garris/King-akselin maneereihin ja mm. peilikohtausten poistumiseen ja sitä kautta päähenkilö Jackin tallottu psyyke ei heijastele, kuten peilien kohdalla sopii sanoa, niin voimakkaasti.Kolmiosaisena minisarjana Hohto toimii kuitenkin passelisti. Vaikka Nicholsonin Jack Torrance on jonkinsortin hulluuden perikuva ja iso siivu leffahistoriaa, ei Steven Weberin tarvitse hävetä omaa Jack-tulkintaansa. Jack Torrance '97 on Kingin tekstiin sopiva kirjailijanörtti, perhettään rakastava ja toisaalta viinan ansaan helposti astuva. Tom Cruisen läpimurtoleffasta Risky Businessista tunnetun Rebecca De Mornayn Wendy on (epäreilua) vertailukohtaansa vaisumpi, särmätön. Lapsinäyttelijään ei kaaduta tällä kertaa, ja Dick Halloran -sivuhahmo pysyy yhtä etäisenä kuin, sallittakoon tämä Kingin kiukusta huolimatta sanoa, esikuvassaan.Se, että Kubrick pudotti aikoinaan Overlook-hotellin sekavan sairaat pensashahmot ja muut hotellin  ”aavemaisuuteen” linkittyvät selittämättömät hahmot pois, on todennäköisesti vaikuttanut Kingin myöhempiin töihin paljon. Rose Redin suoraan telkkuleffaa varten luotu painajaiskartano oli vain halpa kangastus Overlookin kiroista ja myöhemmässä tuotannossa pahuutta tulvivaa rakennusten historiikkia on ollut kylliksi. Eikä tuo tietty pakkomielteisyys ole oikeastaan edes paha, se on vain yksi tehotoiston kulma lisää kauhukirjailijoiden Kuninkaan teoksiin. Vieläpä värikkäämpi kuin alati toistuvat kirjailijahahmot, puskuritarraluettelointi tai 60-lukulaisten limupullojen ihannointi. Garrisin '97-versiossa nuo alkoholisoituneen nuoren kirjailijan kirjoittamat kummalliset näyt kuitenkin täytyy herättää henkiin kuvallisesti ja sulkea ne rajattoman mielikuvituksen ulkopuolelle, rajallisen kuvan vangiksi. Todennäköisesti Kubrick tajusi riskin ja skippasi oudoimmat ja tehosteita vaatineimmat kohtaukset suosiolla. King hyppää kuitenkin Garrisin, tehosteistaan ei-niin-tunnetun kauhuohjaajan, kanssa haastamaan mielikuvitusta. Tulos on... no, kunnianhimoinen, muttei mairitteleva.Toisesta näkökulmasta katsottuna iso osa 4.5-tuntiseen lopputulokseen ympätyistä kohtauksista ansaitsee tulla nähdyiksi. Pörriäispesäkohtauksen saatanallisen surina korvaa paljon sitä, että hotellin käytäviltä on riisuttu se verenpunainen hulluus, joka Kubrickin versiossa asustaa. Nostettaan kohden edetessä Garrisin elokuvista tuttu ailahtelu voimistuu ja jättää melkeinpä sen tunteen, että ensimmäinen jakso jää parhaimmaksi.Alkujaan Shining-kiistassa King syytti Kubrickia mm. liika-ajattelusta tunnepuolen kustannuksella. Silti juuri tunnepuolella hänen ”oma versionsa” pelin häviää, ironista, eikö totta? Eksyessään ja edes jotain pelkokerrointa hakiessaan Hohto '97 erehtyy myös matkimaan teosta, jonka vääryydestä se oli syntynytkin. Sen verran pätevyyttä menosta löytyy, että Roque-mailaniskuja ja hankien eristämää tragediaa kertakatselee ihan hyvillä mielin.","Kun King repi pelihousunsa, Garris teki uudet, joskin vähemmän hohtavat."
947,60.0,"Vuonna 1980 valmistui Isossa-Bristanniassa yksi kaikkien aikojen parhaista elokuvista, Stanley Kubrickin ohjaama Hohto. Elokuva perustui (löyhästi) Stephen Kingin kirjaan, mutta kirjailija ei ollut lopputulokseen lainkaan tyytyväinen. Kubrick oli omaan tapaansa muokannut kirjan käsikirjoitukseksi ottaen suuria vapauksia ja tehnyt jutusta täysin omanlaisen.Tästä King sitten suivaantui ja vajaa kaksikymmentä vuotta myöhemmin valmistuikin toinen Hohto, Stephen Kingin Hohdoksi ristitty, runsaan neljäntunnin pituinen TV-minisarja. Tällä kertaa oli lennetty rapakon taakse ja pääosassa oli (Jack Nicholsoniin verrattuna) vähemmän tunnettu Steven Webber. Elokuva olikin lähempänä Kingin visioita, siitä King piti huolen omalla käsikirjoituksellaan.Perusasetelma on sama: Jack Torrance matkustaa vaimonsa Wendyn ja poikansa Dannyn kanssa suureen Overlook-hotelliin talveksi. Jack mielii käyttää tilaisuuden kirjoittamiseen, mutta toisin käy, kun mielenterveys alkaa pian pettää.Tähän yhtäläisyydet sitten loppuvatkin, Kubrickin Hohto oli toden totta täysin erillainen, niinkuin kirjan perusteella osasin jo ajatellakkin. Siinä missä Kubrick halusi keskittyä hulluksi tulemisen kuvaamiseen ja perheidylin tuhoamiseen, ja jättää yliluonnollisuus visusti taka-alalle ja omaksi mystiikakseen, on Kingin Hohto herran itsensä käsissä hänenlaisensa kummitustarina, jossa yliluonnollisuus ja kummitukset ovat varmasti totta ja tälläkertaa uhan tekiäkään ei jää niin taka-allalle kuin Kubrickin Hohdossa.Sinäänsä näitä kahta elokuvaa ei kannata rueta paljon vertailemaan, koska ne, kuten jo sanoin, ovat tyystin erillaisia. Se, kumpi toimii paremmin onkin erikysymys sinäänsä.Aloittakaamme käsikirjoituksesta. Käsikirjoituksessa on todellakkin mukana paljon yliluonollista ja King luottaa siihen omaan tyyliinsä melkoisen paljon. Tämä on toisaalta hieman huono seikka, koska näin ollen uhka ei ole enää niin salaperäinen, eikä täten tuo ylimääräistä jännitettäkään. Jackin hulluksi tuleminenkin saa tässä vastauksen, eikä tilanne ole enää läheskään niin pelottava. Käsikirjoitus paljastaa tarinasta liikaa, eikä loppua kohti mentäessä ole enää mitään kunnollista mystisyyttä tallella.Sinäänsä juoni on varsin monipuolinen. Alkoholista raitistuva Jack on varsin mielenkiintoinen tapaus ja alkoholilla onkin melkoisen suuri rooli elokuvan käänteissä. Torrancien avioliitto on lähes kokoajan räjähdysalttiina, joka tuo tarinaan ihan uuden puolen. Mukana on siis myös paljon perhe-draamaa.Elokuvan kesto, reilut neljätuntia, on kyllä hieman liian pitkä, sillä asioita pitkitetään tässä varsin paljon. Lisäksi TV-sarjamaisuus ärsyttäää DVD:n katselijaa, sillä raju katkominen jännissä tilanteissa ottaa väkisin päähän ja sitä paitsi syö tehoa, eikä suinkaan lisää.Ohjauksesta vastaava Mick Garris ei kuulu mihinkään pidetyimpiin ohjaajiin, mutta tälläkertaa suoriutuu ajoittaisesta ääliömäisyydestä ja erikokoisista porsaanreistä huolimatta ihan hyvin. Tunnelmaa hän ei tietenkään osaa Kubrickin lailla luoda, mutta varsinkin elokuvan alkupuolella hän osaa pelata mystiikalla ja elokuvan ilmapiiri onkin paikoin aavemainen. Pelottavaksi elokuva ei välttämättä kertaakaan äidy, sillä esimerkiksi ""lopullinen sovitus"" ei yksinkertaisesti jaksa säväyttää. Loppuun kulutetut kikat ja lisäksi pienoinen Kubrick-apinointi eivät pure.Roolisuorituksista sentään voidaan jakaa muutama isokin kiitos, sillä Steven Weber tekee melko hyvän roolin turmiollisena Jackinä. Myös Rebecca De Mornay on ihan hyvä. Tälläkään kertaa lapsinäyttelijä ei saa pisteitä, sillä Courtland Mead todellakin todistaa olevansa vielä lapsi, jonka takia paikoin ärsyttää ja ylinäyttelee, vaikka kohtalaisen roolin tekee hänkin.Kaikin puolin Kingin visio on varmasti saanut arvoisensa filmatisoinnin, mutta sen toimivuudesta voidaan olla montaa mieltä. Toisaalta elokuva oli viihdyttävä (tietyissä pätkissä katsottuna, DVD oli jaettu kolmeen jaksoon) ja paikoin mielenkiintoinen, mutta paikoin taas tulivat vaivaamaan ne samat tekijät, jotka ovat vainonneet Kingin perinteisempiä filmatisointeja. Elokuva tosin kyllä opettaa jälleen arvostamaan Kubrickin taiteellisia visioita. Kokonaisuus nousee niukin naukin positiivisen puolelle. Suosittelen King-faneille ja aiheesta kiinnostuineille, muuten kannattaa mieluummin valita Kubrickin versio.nimimerkki: Sano mitä sanot","Kingin visio on varmasti saanut arvoisensa filmatisoinnin, mutta sen toimivuudesta voidaan olla montaa mieltä."
948,40.0,"!Arvostelu sisältää juonipaljastuksia!Vaikka Stanley Kubrick ohjasi vuonna 1980 Hohdosta elokuvan, jota on kautta aikain ylistetty yhdeksi maailman parhaimpien kauhuelokuvien joukkoon (minä kuulun juuri niihin ihmisiin), niin kirjailija Stephen King ei osoittanut minkäälaista positiivisuutta Kubrickin näkemystä kohtaan. Pikemminkin kirjailija piti tätä romaaninsa raiskauksena Kubrickin tehdessä rajuja muutoksia - niin kuin tällä on yleensä ollut tapana - joten hän haukkui vuoden 1980 elokuvan maanrakoon.Kauan sitä sai odotella, aina vuoteen 1997 asti, ennen kuin King oli vakio-ohjaajansa Mick Garrisin kanssa toteuttanut minisarjan läpimurtoromaanistaan, joka oli kuin olikin täydellisesti samaa pataa kirjan kanssa. King itse oli käsikirjoittajana, joten minkään ei pitäisi siis mennä pilalle.Mutta sitten juutumme näihin kysymyksiin: Kuinka yleisö tähän reagoi? Entä kuinka minä reagoin, kun katsoin pitkän tovin tätä yli neljä tuntia kestänyttä sarjaa?Jack Torrance (Steven Weber) on alkoholismista toipuva näytelmäkirjailija ja entinen opettaja, joka on hankkinut Coloradosta talven ajaksi talonmiehen työn Overlook-hotelliin. Hän, hänen vaimonsa Wendy (Rebecca De Mornay) ja Danny-poika (Courtland Mead) lähtevätkin joukolla viettämään talvea hiljaiseen hotelliin mutta Danny, joka ""hohtaa"", tietää jonkin olevan pielessä, kun he saapuvat hotelliin. Jokin hotellin pahuuden mätä ydin on kiinnostunut Dannyn kyvystä ja on valmis saamaan sen itselleen.Tutun kuuloinen, jos on kirjana lukenut, eikö? Jos tämä on kerta uskollinen kirjalleen, niin miksi asia on sitten niin, ettei moni tämän nähnyt pidä tästä, kuten en minäkään? Kirjasta kyllä pidin, vaikkei se olisikaan mestarillisen Kubrickin Hohdon kanssa samalla tasolla, mutta mikä vika tässä sitten on? No, vastaus on yksinkertainen.Kubrick osasi muokata kirjasta mahdollisimman paljon psykologisemman, symbolisen ja surrealistisen kauhun, jättäen ehkä ainoaksi yliluonnolliseksi asiaksi Dannyn kyvyn ""hohtaa"". Kirjassa liiallinen yliluonnollisuus ei ole huono asia, jos se saa lukijan oikeasti tuntemaan pelkoa tarinan luodessa hyvän tunnelman, mutta tämä kaikki on nähty miljoonissa elokuvissa. Se ei siis voi pelottaa elokuvana.Minisarjan pelottavuus on kaukana, kun tutut kummitusleffoissa esiintyvät asiat ovat mukana (liikkuvat esineet, sulkeutuvat ja avautuvat ovet). Kummitukset eivät vakuuta, ja ne pensaseläimet ovat naurettavia vainotessa päähenkilöitä. Leffan ainut pelottava hetki oli sen huoneen 217 kylpyhuoneen akka, jota tulkitsee ohjaajan vaimo Cynthia Garris. Kyseessä on ainut todella hyvä asia koko leffassa, sillä sen aikana meni iho meinasi muuttua sahan teriksi. Mutta siihen se päättyykin. Kun leffassa mikään ei ole uudenlaista, kuten kaikkien näkyjen oleminen vain mielikuvituksen tuotetta tai symbolisten asioiden merkitystä. Ei voi leffa kiinnostaa, jos se on vain sitä samaa vanhaa kummitusjuttua.Huonoa tässä Hohdossa on myös hahmot, joihin ei voi samastua niin kuin Kubrickin Hohdossa. Kubrickissa Jack Nicholsonin tulkitsema Jack Torrance, leffan hirviö, oli jo valmiiksi hiukan pipi päästään, mutta tuli vielä sekopäisemmäksi eristäytymisen takia. Tässä Steve Weberin Jack on vain alkoholin ansiosta kehittymässä hulluksi ja hotellin, minisarjan hirviön, ottaessa hänestä vallan. Kingin tyhmä idea oli laittaa tähän Jackiin paljon sitä sekopäisyyttä, mitä Kubrickin leffassa nähtiin, joten tämä on jo aika surullista. Steve Weber ei saa mitenkään tähän hahmoon eloa.Rebecca De Mornay hoitaa koko päähenkilöpoppoossa loistavammin. Hän on ehkä vakuuttavampi kuin Kubrickin Hohdossa Wendyä tulkinnut Shelley Duvall. Siitä huolimatta Duvall osasi kauhukohdissa eläytyä pelästyneen roolissa, ja se ei De Mornayn kohdalla tule ilmi.Sitten tulee Danny. Kubrickin versiossa ilmiömäinen - vaikkakin elämässään yhden ainoan elokuvaroolin tehnyt - lapsinäyttelijä Danny Lloyd oli leffan valopilkkuja, kiitos Kubrickin nerokkaan idean olla kertomatta pojulle olevansa mukana kauhuelokuvassa. Sen sijaan Courtland Meadin tulkitsema Danny on niin sairaan ärsyttävä, että tekisi mieli motata turpiin. Hahmo ei osaa olla tarpeeksi mysteerisen näköinen eikä kauhistunut pelottavissa kohdissa ja sitten tämä: aina kun Danny näkee jotain kauheaa, on äkkiä joku vanhemmista kysymyssä kalkin valkealta, onko kaikki kondiksessa. Sitten Danny vain hymyilee teennäistä hymyään jollekulle ja sanoo kaiken olevan oikein mainiosti. Sitä toistetaan enemmän kuin kolme kertaa, mikä nostattaa ärsyttävyyskäyrää huippulukemiin.King ja Garris ovat tehneet paremmankin kuin tämän rumiluksen. Kolme vuotta vanhempi Tukikohta -minisarja oli näiden yhteistyöllä paljon hienompi suoritus. Tämä ei synkkaa. Ehkä King sai kun saikin haluamansa version josta voi olla ylpeä, mutta tyytyväisiä katsojia tämä ei voi vetää puoleensa. Ei edes minua, vaikka kuinka Stephen Kingin suuri fani olisinkin. Tässä siis pisteeni: 1 tähti huoneen 217 akasta sen ollessa ainoa pelottava asia, puoli tähteä taas Rebecca De Mornaysta, ja vielä yksi puolikas armon tähti Kingistä, kun on lempikirjailijani.","Elokuva ei kiinnosta, koska se on vain sitä samaa vanhaa kummitusjuttua."
949,70.0,"Useimmat varmasti tuntevat Stephen Kingin romaanin ""Hohto"" ja useimmat varmasti tuntevat Stanley Kubrickin ohjaaman elokuvaversion, joka siitä huolimatta että ei noudattanut kirjaa kunnolla oli loistava ja ennenkaikkea pääosassa olevan Jack Nicholsonin ansiosta. Stephen King ei kuitenkaan pitänyt kyseisestä elokuvasta ja vasta 17-vuotta myöhemmin hän käsikirjoitti ja antoi Mick Garrisin ohjattavaksi tämän ""kirjalle uskollisemman"" version. Katsoin tämän aikoinaan MTV3:selta, kun tuli mini-sarjana ja en pitänyt yhtään. Nyt kun tuli tehtyä reissu paikalliseen videovuokraamoon ja näin tämän hyllyllä, ajattelin tarkistaa oliko se niin huono todellakin. No sehän oli paljon parempi kuin muistin.Alkoholiongelmista kärsivä ex-opettaja Jack Torrance (Steven Weber), joka sai potkut hommastaan hakattuaan oppilaansa, ottaa talonmiehen pestin vastaan Overlook-hotelliin talven ajaksi. Hänen poikansa Danny (Courtland Mead) ""hohtaa"", eli näkee kaiken tulevan ja menneen. Hän näkee, että hotellissa ei kaikki ole kohdallaan. Hotellin kokilla Dick Halloranilla (Melvin Van Peebles) on tämä sama kyky ja hän kertoo Dannylle, miten toimia jos hotellin aaveet riivaavat: Pistä silmät kiinni ja ajattele ""ne ovat kuin kuvat kirjassa."" Ajankuluessa hotelli alkaa elämään. Danny astuu noiduttuun huoneeseen 217, jonka kylpyammeesta nousee ruumis (Cynthia Garris), ampiaiset alkavat piinaamaan hänen öitä, hän näkee ""REDRUM"" kirjoituksen seinällä, Jackille tulee puhelu hänen kuolleelta isältään, rikkinäinen jukeboksi soittaa Glenn Millerin ""In the mood"" kappaleen, entinen hotellissa seonnut ja kuollut talonmies Delbert Grady (Stanley Anderson) tulee juttelemaan Jackille ja niin edelleen... Hotellista muodostuu elävä helvetti, jossa Jack lopulta sekoaa täysin ja siinä, missä Kubrickin versiossa hän tarrautui kirveeseen, tässä hän ottaa kouraansa krokettimailan ja päättää tappaa koko perheensä.Kirjalle se on uskollinen ja minisarjan muoto on antanut sille pitkän keston ja se on hyvä asia. Asioita käsitellään huolellisesti eikä missään välissä hosuta. On muuten aika huvittavaa huomata, miten paljon Kubrick on muokannut originaali-teosta. Otetaan ensin esimerkiksi huone 217. Kubrick joutui elokuvassaan jostain syystä vaihtamaan huoneen numeroksi 237 ja siellä oli 2 ihmistä. Jackin astuessa huoneeseen ammeesta nousi mallin vartalon omaava nuori nainen (Lia Beldam), joka suuteli Jackia ja muuttui vanhan naisen mätäneväksi ruumiiksi (Billie Gibson). Tässä siellä on vain ruma mädäntynyt vihreä akka, jota tulkitsee ohjaaja Mick Garrisin oma vaimo Cynthia Garris. Jackin ase oli Kubrickin versiossa kirves, tässä se on kuten kirjassakin, krokettimaila. Muita eroavaisuuksia en viitsi kertoa, se saattaa spoilta pahasti. Eroavaisuuksia Kubrickin teokseen on niin paljon, että katso kummatkin ""Hohdot"" ja näe itse. Näyttely on riittävän hyvää: Siinä missä Kubrickin versiossa Nicholson oli hullu alusta asti, tässä Steven Weber on aivan tavallinen ihminen alussa. Muuttuminen hulluksi ei onnistu niin täydellisesti, mutta ihan hyvin ja kyllä hän osaa pelottaa seisoessaan käytävällä maila kädessä huutamassa: ""take your medicine!"". Rebecca De Mornay on sellainen Wendy kuin kirjassakin, kaunis. Siinä missä Kubrickin ""Hohdossa"" Shelley Duvallin esittämä Wendy oli kuin tiejyrän alle jäänyt. Tosin Duvall näytteli ulkonäöstään huolimatta paremmin. Courtland Mead on rainan pahin kompastuskivi. Hän ylinäyttelee ja ärsyttää sillä tavalla, että katsojaa alkaa itseäkin tehdä mieli vetää häntä mailalla. Siinä mielessä Kubrickin ""Hohdossa"" ollut nykyään opettajana toimiva Danny Lloyd oli parempi. Melvin Van Peebles ystävällisenä kokkina on ihan mukava ilmestys. Todistaapahan äijä osaavansa näytellä (luojan kiitos hänen osaansa ei valittu alunperin kaavailtua yliarvostettua Morgan Freemania). Muut näyttelijät eivät mitään erikoisia ole, mutta eivät häiritse.Tunnelmaa saadaan luotua hyvin shokki-efekteillä ja toimivalla musiikilla. Tämä ja Kubrickin versio pitää tarkistaa omina taiteenlajeinaan, mutta Kubrickin versio on silti hitusen parempi, mutta siitä huolimatta suosittelen vilkaisemaan tämänkin pläjäyksen.Jack Torrance: Women, can't live with them, can't kill them.Delbert Grady: Can't you sir?nimimerkki: Koralli",Tämä ja Kubrickin versio pitää tarkistaa omina taiteenlajeinaan.
950,90.0,"Heti aluksi sanon kaksi asiaa, mitkä pitäisi tietää ennen kuin tätä teosta ryhtyy katsomaan: tämä EI ole uusintaversio Stanley Kubrickin elokuvasta Hohto, vaikka perustuukin samaan romaaniin. Ja toiseksi:Tämä EI ole elokuva, tämä on minisarja. Joten teoksen pitkä kesto johtuu tästä. Muutenkin tätä sarjaa on vähän kaukaa haettua vertailla Kubrickin elokuvaan, sillä ne ovat täysin eri teoksia, täysin erilaisia. Se, kumpi on parempi, onkin sitten katsojan päätös.Jack Torrance (Steven Weber) on entinen alkoholisti ja opettaja, joka pääsee talonmieheksi vuoristossa sijaitsevaan, suureen Overlook-hotelliin talveksi. Hotelli jää talven ajaksi eristyksiin muusta maailmasta, lukuunottamatta radiota ja yhtä moottorikelkkaa. Lähimpään kaupunkiinkin on useampi kymmenen kilometriä. Mukaan hotelliin tulevat myös vaimo Wendy (Rebecca DeMornay) ja viisivuotias poika Danny (Courtland Mead). Danny ei olekaan mikään ihan tavallinen poika, vaan hänellä on kyky ’’hohtaa’’ – hän näkee välähdyksiä menneisyydestä ja tulevaisuudesta, kykenee kuulemaan toisten ajatuksia ja ottamaan yhteyden toiseen hohtavaan henkilöön vaikka tämä olisi satojen kilometrien päässä. Hotellin kokilla, Dick Halloranilla (Melvin Van Peebles) on myös tämä kyky, ja hän kertoo Dannylle että jos jotain tapahtuu, tämä voi kutsua hänet apuun hohdolla. Perhe jää siis talveksi hotelliin. Danny alkaa nähdä näkyjä hotellin historiasta, joka ei olekaan aivan veretön. Hotellilla tuntuu olevan oma tahto – ja varsin ilkeä sellainen.Minisarja on erittäin mielenkiintoista katsottavaa. Etenkin Jackin hahmosta on saatu toimiva – hän ei ole enää niinkään pelottava, vaan pikemminkin traaginen hahmo. Steven Weber näytteleekin Jackiä upeasti. Jackin hidas liukuminen hulluuteen on upeasti kuvattu, siinä missä Kubrickin Hohdossa Jackin suoraan sanoen aivan liian nopea muuttuminen raivohulluksi oli melko epäonnistunut, vaikka sitä kovasti kehuttu onkin. Tämä sarja onnistuu, harvinaista kyllä, syventämään hahmoja oikeasti, ja heistä alkaa oikeasti välittää. Tästä syystä alkaa sarja etenkin loppupuolella kääntymään jopa koskettavaksi. Rebecca DeMornay ja Steven Weber vetävät molemmat sellaiset roolisuoritukset että huhhuh. Courtland Mead Dannyna on sen sijaan, no. . .paikoitellen hän on jopa vakuuttava, paikoitellen taas ärsyttävä. Noh, annetakoon kuitenkin anteeksi, lapsihan hän vasta on. Melvin Van Peebles on myös todella hyvä hotellin kokkina, herra Halloranina. Vaikea sanoa, johtuuko käsikirjoituksesta vai Mick Garrisin ohjauksesta, mutta tarina kulkee eteenpäin sopivaa vauhtia, eikä jää sekavaksi, kuten usein käy kun kirjaa siirretään televisioon/valkokankaalle. Lukuunottamatta muutamia naurettavia kohtia (eläväksi muuttuvat pensaseläimet . . .okei, ne toimivat kirjassa mutteivat todellakaan tässä), Stephen Kingin Hohto onnistuu olemaan hyvinkin jännittävä, vaikkei varsinaisesti pelottavaksi äidykään missään vaiheessa, surulliseksi kylläkin. On muuten mielenkiintoista, kuinka suuri osa alkoholilla onkaan tässä teoksessa. Jackin entinen alkoholismi nousee pintaan perheen ollessa jumissa hotellissa, etenkin Jackin eristäytyessä hiljalleen perheestään. Kuten sarjan suomenkielisestä tekstityksestä voi huomata, REDRUM-sanan voisi ymmärtää myös näin: sana lausutaan ’’Redram’’, joka voisi tarkoittaa myös ’’punainen rommi’’. En kerro, mikä toinen merkitys sanalla sarjassa on, se voisi spoilata, mutta on mielenkiintoista hoksata, miten sana viittaa myös Jackin alkoholiongelmaan, vaikka sitä ei ensi näkemältä hoksaisikaan. Kubrickin versiossahan sanalla oli aivan toinen merkitys.Okei, unohdetaan se yksi sana ja palataan itse teokseen. Overlook-hotelli on todella hienon näköinen – mainittakoon että sarjaa kuvattiin eräässä oikeassa hotellissa Coloradossa – sopivan jylhän tuntuinen ja aavemainen. Itse asiassa sarjan pahis on itse hotelli, ei Jack. Jack on pelkkä välinappula, jota hotelli käyttää omiin tarkoituksiinsa. Pahis on itse hotelli, ja tämä asetelma on jopa ahdistava, kun ottaa huomioon että perhe on eristyksissä tässä pahuuden hotellissa, eikä apua ole juuri odotettavissa. Etenkin loppupuolella, kun hotelli näyttää todellisen karvansa, alkavat näyttelijäsuorituksetkin kasvaa huippuunsa. Etenkin Steven Weberin, jonka roolihahmo heiluu mielipuolisuuden rajamailla. Hänen kamppailunsa hotellin voimia vastaan tekee selväksi, missä se pahuus loppujen lopuksi olikaan.’’Gentlemen, I think the party’s over.’’","Sarja onnistuu, harvinaista kyllä, syventämään hahmoja oikeasti."
951,50.0,"Stephen Kingin kirjoittama nelituntinen kauhusarja – tai pikemmin Kingin aiempia teoksia mukaileva jännäripaketti – sai alkunsa siitä, kun itse Steven Spielberg kysäisi Kauhun kuninkaalta kummitustalosta kertovaa käsikirjoitusta. Kun auto-onnettomuudesta toipuva ja elokuviin pahasti höynähtänyt kirjailija sitten sai tilaustyön valmiiksi, oli Spielberg itse vetäytynyt jo hommasta tyystin muihin projekteihin. Ohjausvastuu siirtyi herralle nimeltä Craig F. Baxley. Jep, en minäkään tiennyt koko häiskää. Ei ihan niitä suurimpia tekijöitä – sekä etu- että jälkikäteen sama mielikuva. Rose Red eli Punaruusun kartano on Seattlessa sijaitseva toistasataa vuotta vanha rakennus. Sen historia mykistäisi useammankin kuulijan, joten yliopiston höynähtänyt ja yliluonnollisuuksiin erikoistunut Joyce Reardon (Nancy Travis) päättää kerätä kimpsunsa ja kampsunsa ja suuntaa kohti tummaa tulevaisuutta. Yliopiston herra isoherra, professori Miller (David Dukes) ei naisen tempusta innostu, vaan yliopiston maineen tahraantumista peläten palkkaa koululehden toimittajan ottamaan selkoa Rose Redin tapahtumista.Reardon näkee paitsi vaivaa retken eteen mutta myös investoi suuret summat omaa rahaa saadakseen ympärilleen joukon yliluonnollisia kykyjä omaavia ihmisiä. Kingin Carrie-leffasta suoraan varastettu Annie-tyttö telekineettisine kykyineen on joukon päähahmo. Tai no… päähahmo taitaa olla muinainen rakennus, joka omaa kadehdittavan hyvän muistin ja reagoi innokkaasti saapuvan joukon läsnäoloon. Uinuvan pahan hallitsema talo on valmiina heräämään ja tappamaan.Yksi Rose Redin perusongelmista on sen henkilögalleria. King on kieltämättä koonnut koko väriskaalan (enkä tarkoita ihonväriä) sisältävän joukon suurta seikkailua varten, mutta reilusti yli puolet hahmoista jää vitsin tasolle - hataraksi pahvinukeksi. Lähinnä katsoja saa hymähtää jo King-leffoissa käytetyille kikoille. Kivisadetta taivaalta. Puhumaton symppis tyttö julmine ajatuksineen. Järjetön määrä roiskuvaa lasimurskaa. Miljoonien käytävien loppumaton viidakko. Pelottava pääsali. Ettei Kauhun Kuningas olisi vain päättänyt rahastaa vanhojen temppujen uudelleenlämmittelyllä?Julian Sands kiskaisee joukon karismaattisimman roolin ajatuksia lukevana ja voimakasta brittiaksenttia vääntävänä Nickinä. Ihan hattua täytyy nostaa sille kuinka herra jaksaa muiden tumpeloiden keskellä vetää osansa loppuun saakka. Rooliaan varten reilusti itseään lihottanut Matt Ross menettelee asennevammaisena ja äitiään pelkäävänä Emerynä. Travisin pääosatulkinnasta tai Matt Keeslarin siirtymisestä Rimbauerien sukua edustavaksi nuoriherra Steveksi ei voi paljoa ylistyssanoja luetella. Sivuosassa ainakin Emily Deshanel esittelee hurmaavaa katsettaan ja teinitähti Kimberly J. Brown napittaa autenttisena telekinetiikan mestarina. Edesmenneen David Dukesin rooli on siksikin pieni, että hän menehtyi traagisesti kesken kuvausten sydänkohtaukseen. Rose Rediä ei voi missään nimessä väittää yhtenäiseksi teokseksi. Taso vaihtelee laidasta laitaan, ja onneksi meno sentään paranee loppua kohden. Tylsimmät hetket koetaan puolivälissä tarinan junnatessa paikallaan ja sankarien hämmästellessä silmät ymmyrkäisinä, että joko kummitusstoori saisi luvan alkaa? Katsoja miettii samaa hieman jo epätoivoa tuntien.Gary Changin musiikki on ainakin tarinaan sopivaa, vaikkei se täysin tehtävässään onnistu. Mystisen kartanon ympärille ei koskaan kietoudu salaperäisyyden ja jännityksen verkkoa, vaikka hetkittäisiä tunnelmaklippejä tarjotaankin kaikilla spooky-mausteilla. Menneisyyden koura yrittää ainakin olla pelottava.Loppujen lopuksi Rose Red on silkka irvikuva siitä kaikesta loistokkuudesta, jota King on joskus onnistunut luomaan. Se parhaimmillaan mahtava hahmojen välinen kemia loistaa monessa paikkaa poissaolollaan ja kauhisteluissakin jäädään puolitiehen. Tokihan uusimmilla efekteillä väännetty sarja näyttää komeahkolta, mutta jos itse Kauhun talo huokuu tyhjyyttä, niin ei siitä paljoa viihdettä synny. Rose Redin neljä tuntia sopivat kuitenkin ainakin kertakatseluna niille, jotka tahtovat tietää kuinka käy kun herättää Pahan kesken päiväunia. Myös ne, jotka haluavat kiskoa päiväunia ja heräillä paikoitellen pääjannujen tyhjänpäiväiseen kiljahteluun, voivat katsoa sarjan kertaalleen. ","Yrittää kovasti, mutta on silti silkka irvikuva siitä loistokkuudesta, jota King on joskus onnistunut luomaan."
952,60.0,"Lars von Trierin kirjoittama Riget-sarja sai aikoinaan monet pauloihinsa, ja yksi näistä tanskalaiseen kulttiminisarjaan ihastuneista oli Stephen King. King hautoi omaa versiotaan sarjasta pitkään, ja lopulta sai vaihdettua Salainen ikkuna, salainen puutarha –novellinsa oikeudet Rigetin remake-oikeuksiin. Ja siitä se sitten lähti, kasvoi ja varttui Kingdom hospitaliksi eli suomalaisittain Stephen Kingin Sairaalaksi.Projekti ei tullut Kingille halvaksi, vaan hän sai pakkomielteisen kirjailijan osassaan kaivaa kuvetta ahkerasti. Ensiksi tuotantokulujen vuoksi, sitten pitääkseen hieman flopanneen sarjan primetimessa. Ja jos totta puhutaan, ehkä niin kamalasti ei olisi kannattanut investoida moiseen, vaan pikemminkin panostaa vuotavan kässärin paikkailuun.Sairaala alkaa hyvinkin kingimäisesti auto-onnettomuudella, joka on tarkoituksellisesti suora kopio Kingin omasta vakavasta onnettomuudesta. Seuraavaksi uhriksi joutunutta suurta taiteilijaa (kappas vain ei kirjailija, vaan maalari!) ollaankin viemässä pahamaineisen Kingdomin sairaalaan ja kohtaamaan elämänsä suurin haaste. Ja lähinnä se haaste haiskahtaa kuolemalta, sillä maatessaan koomassa Peter Rickman (Jack Coleman) joutuu muinaisten haamujen pelastajaksi ja linkiksi kuolleiden ja elävien välille.Sairaalan historiaosuus on yksi jännittävimpiä koko sarjassa. Ei silti, onhan menneisyyden varjoilla ja niiden merkityksellä pelailtu ennenkin kauhun saralla, mutta vuoteen 1869 ja Gates Fallsin kehräämön tulipaloon kurkottava tarina onnistuu tehtävässään. Kymmenien sorrettujen lapsiraukkojen hengen vaatinutta paloa seuraavat maanjäristykset, vuoden 1939 uusi tuho sekä joukko mielipuolia suorittamassa omia sairaita mielitekojaan. Siinähän sitä olisi tarinaa kerraksi. Mutta pitkäksi venähtänyt sarja ei tyydy pelailemaan pelkästään kauhun parissa, vaan pongahtelee alkuperäisteosta kunnioittaen pirullisen huumorin ja terävän draaman puolelle. Nyt lisänä nähdään myös raamatullisia ennustuksia ja ihmetekoja. King ei ole ajatellut kai tarpeeksi pitkään sulloessaan lisäkamaa käsikirjoitukseen, sillä Sairaala on lopulta aikamoinen tilkkutäkki, jonka rumimpia tilkkuja ei jaksaisi katsoa millään, mutta parhaimmin punottuja kiemuroita tsekkaisi pidempäänkin. Parhaat hetket sijoittuvat kolmen neljänneksen tienoille ja antavat toivoa huikeasti lopusta, jota ei kuitenkaan saada. Loppu on jopa hieman töksähtävä kaiken koetun ja hahmojen kanssa eletyn jälkeen.Hahmojen puolesta todella saa elää. Siitä von Trier, Stephen ja muu jengi ansaitsevat ison kiitoksen. Vaikka joukossa ei nyt mitään jättistaroja olekaan, niin henkilökohtaiset suoritukset kantavat pitkälle. Bruce Davison on saanut itselleen alkuperäissarjan Helmerin, sen v*ttumaisen lääkärin (jos kiltisti sanotaan), roolin ja vetäisee lopulta hienon komediaa sisältävän suorituksen. Lukuisia sarjoja kierrelleessä Andrew McCarthyssa on yllättävän paljon karismaa, ja sillä hän siivittääkin sairaalan ykköslääkäri Hookin sankaruuteen. Vanha kunnon Diane Ladd (Alice ei asu enää täällä, Villi sydän) esittää jonkin sortin meediota ja ottaa kuoleman lailla korisevan sairaalan pelastamisen tehtäväkseen. Kehissä nähdään myös pikaisesti King itse Johnny B. Goodena (heh) sekä Lostista tuttu Evangeline Lilly. Herra Jamie Harrold on niin pöhkö vanhempaan naiseen rakastuneena lääkärismiehenä, että monesti täytyy miettiä, että vedetäänkö tässä nyt aivan överiksi vai päinvastoin. Ainakin hassun ilmeen miekkonen saa kasvoilleen haaveillessaan seksistä ruumishuoneessa.Kuvauksissa vasta 9-vuotias Jodelle Ferland ansaitsee ihan oman kappaleensa. Täytyy myöntää, että aika huikea suoritus noin pieneltä penskalta. Varsinkin kun roolin vaativa tumman meikin laittamisen on täytynyt kestää ikuisuuksia, tai näin ainakin oletan. Hurmaava hymy kasvoillaan Jodelle ainakin kulkee ja katsoo välillä niin suruisasti, että pienen Mary Jensen –haamun harteilla tosiaan tuntuu olevan koko maailman paino.Jos näyttelijäpuoli on kondiksessa, niin samaa ei uskalla sanoa musasta. Musiikinsuunnittelusta vastannut henkilö ei ole selvästikään tiennyt mitä tahtoo, vaan on poukkoillut päätöksissään kuin SM-liigatuomari. Välillä ollaan niin sairaan coolia ja fiilistellään kuin vaikkapa Mullan alla –sarjan introssa, mutta sitten vedetäänkin jo Basement Jaxxin tahdissa minuuttitolkulla päättömän miehen tanssia. Tai sitten vain soitellaan niitä vanhoja oldies-hittejä, jotta 60- ja 70-lukujen rockiin tykästynyttä Kingiä hymyilyttäisi.Sairaalan pahin ongelma on se, että se ailahtelee samalla lailla kuin musiikkivalintansa. Puolessa välissä seikkaillaan selvästi Tylsyyden käytävillä, eikä Kingdom Hospitalin pimeydessä. Muutamassa jaksossa on jopa sellaista ""lopu jo!"" –fiilistä, kun taas parhaimmillaan sitä katselisi koko homman pötkössä. Parhaimmat hetket koetaan Kingin itsensä ideoiman (aah, kuka muu lisäisikään baseball-dramatiikkaa Rigetiin!) vuoden 1987 baseball-finaalin ja sen jälkihöyryjen ponnahtaessa ruutuun. Harvassa ns. laatudraamassakaan, en moiseksi Sairaalaa laskisi, nähdään yhtä viiltäviä hetkiä kuin Earl Candletonin antisankaruutta ja ankaraa kohtaloa tarkasteltaessa. Palahan siinä on ihan kurkussa. Onneksi pelastajat tekevät kaikkensa jopa maailmojen välissä asustavien puolesta…",Ailahteleva remake Lars von Trierin Rigetistä.
953,70.0,"Sarjassamme sarjat, jotka päättyivät lyhyeen, esittelen tällä erää Studio 60 on the Sunset Stripin. West Wing -mies Aaron Sorkinin nuorempi TV-luomus hyödyntää länsisiiven henkilöiden elämää kuvanneen sarjan mallia, mutta vie katsojansa politiikan ihmemaan sijaan viihdeteollisuuden kulisseihin. Studio 60 on the Sunset Stripin konsepti ei ole heikko, mutta valitettavasti sen idea vain ei ole kovin tuore. Tämä lienee yksi syy sarjan lyhytikäisyydelle. Yksi kausi Studio 60 on the Sunset Stripiä on silti miellyttävä kokemus, sillä siinä on joka tapauksessa hyviä näyttelijöitä ja kohtalaisen jouhevasti etenevää kerrontaa ensiluokkaisissa puitteissa.Studio 60 on the Sunset Strip tapahtuu legendaarisella tv-studiolla, jota todellisuudessa ei kuitenkaan ole edes olemassa. Paikassa tehdään kovaluokkaista TV-viihdettä, joka on muodoltaan läheisesti sukua amerikkalaiselle Saturday Night Live -ohjelmalle. Sarjan hahmot, kuten SNL:nkin porukka, siis vääntävät sketsikimaran viikottain ajettavaan ohjelmaan. TV-kompleksin uumenissa työskentelee liuta käsikirjoittajia, joiden panoksesta koko ohjelman laatu riippuu. Heidän vaihtuvuutensa on sitä luokkaa, että viisaampi irroittaisi kirjoittajien kammion oven saranoiltaan. Nuhjuisten käsikirjoittajien yläpuolella ovat näyttelijät, joiden ongelmana on lähinnä se, että suuri yleisö tuntee heidän naamansa ja odottaa heiltä tiettyä tasoa niin TV-ruudussa kuin sen tuollapuolen. Hierarkian yläportailla keikkuvat ohjaaja ja raha-asioita järjestelevät tuottajat, joille viikottaiset katsojaluvut ovat ikuinen päänvaiva. Hyvää viihdettä ei synny ilman hauskaa mutta kuitenkin poliittisesti korrektia käsikirjoitusta. Eikä sitä synny ilman ihmisiä, joilla on jotakin annettavaa.Sarjan tiukkatahtisessa alussa studio 60:n kulisseissa käy myllerrys, kun sen vanhat ja jo kertaalleen poispotkitut työläiset Matt Albie (Perry) sekä Danny Tripp (Whitford) pestataan studion palvelukseen uudelleen. Uusi ja riuskaotteinen tuottajaneito Jordan McDeere (Peet) ummistaa silmänsä kaksikon ongelmilta, ja avaa oven kaikkia hyödyttäville mahdollisuuksille. Pintapuolisesti siistiltä sedältä vaikuttavan Dannyn huumesekoilut ja työmyyrä Mattin on/off-suhde sarjan uskovaisen naistähden (Paulson) kanssa pitäisi kaikkien muidenkin heittää mielestään, eritoten heidän itsensä, mutta eiväthän tällaiset asiat ole niin vain unohdettavissa. Näistä ja vastaavista sotkuista syntyy sarjan hahmojen välille kiinnostavaa kitkaa, joka saa  katsojan koukkuunsa.","Kiitos onnistuneen castingin, parhaimmillaan tämä viihdemaailmasta kertova sarja on lokoisa."
954,100.0,"Eräs legendaarisimmista suomalaisista komediasarjoista on ehdottomasti Studio Julmahuvi, joka on vihdoin saapunut DVD:lle. Vuonna 1993 perustettu huumoriryhmä päätti tehdä parodian suomalaisesta TV-viihteestä, joka tuli ulos vuonna 1998. Ohjaajana toimi ryhmän jäsen Jani Volanen ja kameran edessä toilailivat ryhmän muut jäsenet Petteri Summanen, Jukka Rasila, Tommi Korpela ja Janne Reinikainen. Taitavat näyttelijät kirjoittivat taitavaa komiikkaa ja lopputuloksena oli mahtavaa suomalaista sketsiviihdettä. Sarja koostui kahdeksasta puolen tunnin mittaisesta jaksosta, joiden tarkoituksena oli tiivistää normaali TV-ilta puoleen tuntiin. Nyt on ilmestenyt Julmahuvi-DVD, jossa on hienon Studio Julmahuvin lisäksi ryhmän muut tuotokset feikkidokkari The Joyboys Story, ajankohtaisohjelmaparodia Jerico 2000 ja humoristinen rikossarja Mennen tullen.Studio JulmahuviJulmahuvi-ryhmän kuuluisin tuotos on ehdottomasti suomalaista TV-viihdettä parhaimmillaan. Sarjan pilkkakirves osuu oikeaan paikkaan vielä seitsemän vuoden jälkeenkin. Studio Julmahuvin ohjelmatarjonnassa seikkailevat mm. stadin slangia vääntävät dekkarit sarjassa Z-salamapartio sekä saksalainen etsiväpari Dieter ja Berner saksalaisessa rikossarjassa Ratkaisijat (alkuperäisnimeltä Die Kühe eli Lehmät). Uutisissa seurataan yleislakkoneuvottelujen etenemistä ja asiaa seuraavan toimittajan Lasse Ernamon kunnon heikkenemistä. Lapsenmielinen Touko-Pouko askartelee paskartelee lasten iloksi Muksuluurissa ja englantia opitaan kieliohjelmassa Practical English Abu. Studio Julmahuvi välitti myös vakavista ajankohtaisista asioista, joten mukana on myös Studiokeskusteluja sekä kaksi erittäin pysäyttävää dokumenttia. Mikäpä TV-ilta olisi ilman kunnon sitcomia, joten eskimoiden arjesta huumoria repivä Pää kylmänä, Nanook.Studio Julmahuvi tarjoaa monet räkänaurut ja tätä komediahelmeä voisi ihan hyvin verrata Monty Pythoniin. Mukana on samanlaista mielettömyyttä, jota voisi nerokkuudeksikin kutsua. Huumoripakkauksesta löytyy kuitenkin teräviä huomioita nykyisestä maailman menosta, mutta mitään turhan vakavaa meininki ei kuitenkaan ole. Ohjelman heittämä pilkkakirves osuu esimerkiksi Studiokeskusteluiden mitättömyyteen, elokuvaideoiden kiertämiseen sekä urheilu-uutisten tyhjyyteen. Lastenohjelmia, sitcomeja, luontodokumentteja, saippuasarjoja, rikossarjoja, saksalaisia rikossarjoja, amerikkalaisia rikossarjoja, kieliohjelmia sekä visailuja ei kuitenkaan ole unohdettu. Huumori revitään kliseistä ja välillä Studio Julmahuvia voisi joku ohikulkija luulla tosissaan tehdyksi TV-ohjelmaksi.Näyttelijäsuoritukset ovat suoraan sanottuna täydellisiä. Tommi Korpela, Petteri Summanen, Jukka Rasila sekä Janne Reinikainen ovat todella mainioita jokaisessa osassaan, mutta jokaiselta löytyy kuitenkin paras vetonsa. Tommi Korpelan roolit vaihtelevat perusjuntista suomalaisesta asialliseen uutisten lukijaan Sakari Boströmiin, joka on ehdottomasti Korpelan hienoin veto, vaikka Pimeyden tyyny -sarjan meediopoliisi James Darker on myös erittäin mahtava suoritus. Suomen tämän hetken tähtinimi Petteri Summanen on todella loistavassa vedossa hänkin jokaisessa roolissaan, mutta studiojuontaja Toni Järvelän rooli on hänelle omiaan. Hän on Studio Julmahuvin kantava voima ja lopulta ainoa täysin tasapainoinen ihminen koko TV-studiolla. Jos Janne Reinikaisen rooleista pitää joku nostaa parhaimmaksi, niin se olisi varmaankin Z-salamapartion etsivä Mats, jota coolimpaa TV-dekkaria saa etsiä. Jukka Rasilan roolit ovat taas kaikki erittäin mieleenpainuvia, mutta legendaarisin on ehdottomasti Muksuluurin Touko-Pouko, jota Rasila tulkitsee melkein mahdottoman hulvattomasti.Tämän osuvampaa huumoripakettia on oikeastaan mahdoton tehdä. Kun suomalaisen huumorin legenda Kummeli perustui pelleilylle, niin Studio Julmahuvi tukeutuu nerokkuuteen. Loistavat ideat vaihtuvat vieläkin loistavampiin ideoihin. Huonoimmatkin jutut ovat vain hyviä. Sarjan omia suosikkejani ovat ehdottomasti kaikki Studiokeskustelut, maailman paras lastenohjelma Muksuluuri, Rockya ja muita samankaltaisia ""luuserista sankariksi"" -tarinoita muistuttavat illan elokuvat, luontodokkariparodia Viimeiset vaeltajat sekä raflaava rikossarja Z-salamapartio. Studio Julmahuvin uutiset ovat myös parhaimmillaan ehkä parasta koko sarjassa. Pitkittyvät lakkoneuvottelut ovat erittäin hauskaa katseltavaa, mutta ikävä kyllä se homma taitaa olla oikeassakin elämässä olla juuri tuollaista. Ainoa heikoksi kutsuttu on Pää kylmänä, Nanook, joka mielestäni on kuitenkin ihan hauskaa pilaa tiettyyn muottiin tungetuista sicomeista, vaikka onkin ehdottomasti sarjan heikonta antia. Suosikkihahmoni puolestaan on ehdottomasti Jukka Rasilan hervottomasti esittämä Hermanni-hiiri, Julmahuvin oma maskotti, joka kutsutaan piristämään liian vakavia uutisaiheita. Sarjan taso on todella korkea ja mitään kovin pahaa sanottavaa ei löydy hakemallakaan. Jos jonkun TV-sarjan jaksaa katsoa kymmeneen kertaan ja nauraa joka kerta yhtä voimakkaasti, niin kyllä silloin se ansaitsee täydet pisteet.The Joyboys StoryThe Joyboys Story ilmestyi porukan ensimmäisen teoksen To(i)ni ja Heikki Haaman show'n ja Studio Julmahuvin välissä. The Joyboys Story on hulvaton Spinal Tapia muistuttava parodia musiikkibisneksestä ja poikabändistä, joka nousi tyhjästä hienouteen. Tänä musiikkibisneksen synkkänä aikana, jolloin Idolsit ja Popstarsit pyörivät ympäri maailmaa kotitalouksien TV-vastaanottimissa tämä kahdeksan vuotta dokumenttiparodia on enemmän kuin ajankohtainen. Petteri Summanen, Janne Reinikainen, Jani Volanen ja Jukka Rasila näyttelevät täydellisesti kieli poskessa Joyboys-poikabändin jäseniä. Joyboys teki hyväntekeväisyyskonsertteja ja hittialbumeita. Parhaimmillaan tekele onkin kuvatessaan poikien tekemää musiikkia. Onneksi on olemassa edes yksi bändi, joka uskalsi puolustaa kivien oikeuksia.Porukalla ei ollut ihan yhtä paljon rahaa käytettävissään kuin Studio Julmahuvia tehdessä, mutta ideat ovat kuitenkin yhtä mainioita. Pekka Härkönen ansaitsee vielä erikoismaininnan poikien rahanhimoisena managerina. The Joyboys Story voitti ansaitusti pronssisen ruusun Montreux'n kultaisen ruusun festivaaleilla.Jerico 2000Vuonna 1999 Julmahuvi teki lähinnä Studio Julmahuvin materiaalista koostetun ajankohtaisohjelmaparodian Montreaux'n kultaisesta ruususta kilpailemaan, mutta voittoa ei tullut. Vaikka Julmahuvi-fanille paketti on aika tuttu, niin mukana on kuitenkin mukavasti uuttakin materiaalia. Sama asenne on tallella ja hyvät naurut on jälleen tarjolla. Hyvä tutustumismatka Julmahuvin huumoriin, mutta Studion nähneelle pläjäys ei ole mikään täydellinen elämys.Mennen tullenMennen Tullen on Julmahuvi-ryhmän vuonna 2000 tekemä rikosmysteerisarja, jossa on mukana komediallisia aineksia. Neliosainen tarina kertoo Z-salamapartiosta tutusta Matsista, entisestä TV-dekkarista, jonka entinen pari Rauski on murhattu. Saksalaisesta rikossarjasta Ratkaisijat tutun Bernerin pari Dieter on kaapattu, ja niinpä Berner auttaa ystäväänsä Matsia tutkimuksissa. Pian he huomaavat olevan ison jutun jäljillä, kun ruumiita alkaa tulla enemmänkin.Sitä taattua Julmahuvi-laatua, mutta ei Mennen tullen tietenkään Studiolle pärjää. Kun sarja on päässyt kahden viimeisen osan aikana kunnolla käyntiin, niin meininki on todella viihdyttävää. Parodinen meininki on jälleen mukana ja teos on täynnä hienoja ideoita. Näyttelijät ovat taas rooleissaan täydellisiä, mutta tällä kertaa pisimmän korren vetää ehdottomasti Petteri Summanen kieli poskella tulkitsemana komisario Gary Bergmanina. Viittaukset Studio Julmahuviin lisäävät vielä pisteitä, ja Julmahuvi-fanillehan tämä on silkkaa herkkua.",Yksi kotimaisen huumorin merkkipaaluista ja parasta suomalaista sketsiviihdettä yhdessä Kummelin kanssa.
955,70.0,"Subtv:n viime vuoden yhdeksi positiivisimmaksi sarjayllättäjäksi nousi Supernatural, jota kohtaan aluksi ei ollut mitään odotuksia. Supernatural osoittautuikin ihan viihdyttäväksi sarjaksi, jossa lähes jokaisessa jaksossa on jokin viittaus johonkin kauhuelokuvaan Poltergeististä Pahuuden kartanoon jne.Sam (Padalecki) ja Dean (Ackles) todistivat pieninä isänsä Johnin (Morgan) kanssa kuinka muuan henkiolento poltti heidän äitinsä kattoon. 20 Vuotta myöhemmin heidän isänsäkin on kadonnut ja Dean tulee pyytämään Samia mukaan etsimään häntä. Pienen visiitin jälkeen Samin tyttöystävä Jessicakin kokee saman kohtalon kuin heidän äitinsäkin. Veljekset lyövät hynttyyt yhteen ja lähtevät jahtaamaan kaikkea yliluonnollista ja etsimään isäänsä.Supernatural on todella positiivnen yllätys sarjojen suurelta saralta. Ainakin ensimmäinen tuotantokausi oli viihdyttävä kokonaisuus. Supernaturalin pääteema on vakava, mutta homma hoidetaan kieliposkessa, varsinkin Jensen Acklesin esittämä Dean laukoo onelinereitä vähän väliä. Veljesten välinen suhde kuvataan hyvin, heidän väliset kinat ja muistot omaisistaan ovat hyvinkin onnistuneita. Jared Padalecki ja Jensen Ackles onnistuvatkin veljesten rooleissa yllättävänkin hyvin.Jaksot ovat hyvin kirjoitettuja, vaikka kliseitäkin mukana on roppakaupalla. Tulevasta ei tiedä mitään ja heidän isänsä kohtalo ja se suurin mysteeri pysyy hyvin salassa loppuun asti, josta syystä jää seuraavaa tuotantokautta  odottamaan mielenkiinnolla. Supernatural on viihdyttävä sarja, jota katselee mielellään ajan vietteeksi. Visuaalisesti hienoa työtä, jossa nähdään uusia asioita pahuudesta kahden veljeksen näkökulmasta. Supernaturalia ei kannata ottaa vakavasti, silloin se toimii parhaiten.Tässä vielä ensimmäisen tuotantokuaden jaksot.1.Pilot 2.Wendigo 3.Dead In The Water 4.Phatom Traveler 5.Bloody Mary 6.Skin 7.Hookman 8.Bugs 9.Home 10.Asylum 11.Scarecrow 12.Faith 13.Route 666 (Kauden heikoin jakso)14.Nightmare 15.The Benders 16.Shadow 17.Hell House (Kauden huvittavin jakso)18.Something Wicked 19.Provenance 20.Dead's Man Blood 21.Salvation 22.Devil's Trap","Ei kannata ottaa vakavasti, silloin toimii parhaiten."
956,100.0,"Kun ensimmäisen kerran näin televisiosta sarjan esittelyn, ajattelin, että saattaa olla hyväkin sarja, mutta erehdyin: sarja on loistava! Paranormaalit ilmiöt ovat monipuolisia; kummituksista demoneihin, vampyyreista jopa itse Kuolemaan. Sarja on täynnä rytinää ja vaarallisia tilanteita ja suureksi plussaksi jaksoissa on pätkiä, joissa he eivät koko ajan riehu ase kädessä ja yritä tappaa jotain yliluonnollista; sarjassa kuvataan myös Samin ja Deanin lähes normaalia elämää, kuten baarissa istumista, kahviloissa ateriointia ja naisten kanssa seurustelua.Henkilöhahmoina Sam ja Dean voisivat ollakkin oikeita veljeksiä, sillä he täydentävät todella hyvin toisiaan: Dean on enemmän linjalla ""ammu ensin, kysy sitten"", kun taas Sam päinvastoin. Dean on hyvin veijarimainen ja joissain jaksoissa hänen kainalossaan löytyy enemmänkin kuin yksi nainen, kun taas Sam on hyvin pidättäytyväinen, mikä johtuu paljolti siitä, että Samin tyttöystävä Jessica kuoli demonin aiheuttamassa tulipalossa. Sam tahtoo aina ottaa asioista selvää, etteivät he tee mitään hätiköityä ja peruuttamatonta ja silloin tällöin Samin todella täytyy estää Deania menemästä liiallisuuksiin. Hahmot ovat todella humoristisia ja heidän matkaansa on todella hauska seurata.Jokainen jakso sisältää oman yliluonnollisen ilmiönsä, jota Sam ja Dean ryhtyvät tutkimaan. Jokainen jakso on huolellisesti suunniteltu ja niihin on varmasti kulutettu aikaa leikkaamiseen ja kuvaamiseen. Kummitukset ja muut ilmiöt ovat yleensä vanhoja legendoja ja tarinoita, esim. ensimmäisen tuotantokauden jakso ""Koukkumies"" on vanha urbaanilegenda, joka on herätetty eloon hiukan muunneltuna, mikä tekee jaksoista omaperäisiä ja lisää mielenkiintoa sarjaan todella. On todella jännittävää odottaa viikon jaksoa ja nähdä, millainen ilmiö on sillä kertaa tuhottavana.Jared Padaleckin (Sam) ja Jensen Acklesin (Dean) näyttelijäsuoritukset ovat suorastaan yliluonnollisen loistavat. Jared loistaa pikkuveli Samin roolissa ja antaa roolihahmolleen komean ulkonäön ja jonkinlaisia nörttimäisiä luonteenpiirteitä, mikä on loistava asia. Jensenin roolityö on ihailtavaa, sillä hän laukoo toinen toistaan hauskempia vitsejä. On ihme, ettei hänen pokkansa petä ja repeä nauruun kesken kohtauksen. Mutta tietenkin Youtubesta löytyvistä epäonnistuneista kohtauksista huomaa, että kyllä heidän pokkansa välillä pettääkin.Sarja on leikattu todella hyvin ja visuaalinen puoli on tekijöillä hallussaan. Kummitukset ja muut oliot ovat todella aidon tuntuisia ja saavat katsojan niskakarvat pystyyn. Supernatural on yliluonnollisten ja kauhutyylisten sarjojen aatelia ja katsoja nauttii varmasti sarjan seuraamisesta.",yliluonnollisten ja kauhutyylisten sarjojen aatelia
957,100.0,"Sam ja Dean Winchester menettävät äitinsä nuorena oudoissa olosuhteissa. Mary Winchesterin tappaa jonkinlainen demoni. 22 vuotta myöhemmin nyt 26-vuotias Dean (Jensen Ackles) tulee hakemaan neljä vuotta nuorempaa veljeään Samia (Jared Padalecki) opiskelemasta. Poikien isä, John (Jeffrey Dean Morgan) on omistanut elämänsä sen demonin etsimiseen joka tappoi hänen vaimonsa. Nyt mies on kateissa, ja Dean haluaa Samin mukaansa etsimään tätä. Sam haluaisi vain elää rauhassa tyttöystävänsä Jessican (Adrianne Palicki), mutta kun Jessica kuolee samalla tavalla kuin poikien äiti, muuttuu nuoren miehen mieli. Veljekset lähtevät etsimään isäänsä ajaen ympäri maata ja tappaen kaiken yliluonnollisen sillä välillä. Matkalla he joutuvat kohtaamaan haamuja, henkiä ja mitä ihmeellisimpiä otuksia, mutta myös omat menneisyytensä ja niiden haamut.Eric Kripken luoman Supernaturalin idea on loistava. Paranormaalien juttujen tuhoaminen olisi ehkä yksinään aika huonoa viihdettä, muuta kun pääjuoneksi on laitettu toisistaan vieraantuneet, sarkastiset veljekset ja heidän perheen kokoaminen… Suurin osa Supernaturalin yliluonnollisista asioista ovat peräisin vanhoista amerikkalaisista kansantaruista ja urbaanilegendoista. Paranormaalit jutut on myös osattu tehdä niin, että tuntuu kuin ne oikeasti voisivat olla olemassa.Supernatural koukuttaa katsojan jo pilottijaksosta alkaen. Vauhdikasta ja riipaisevan jännittävää toimintaa löytyy joka jaksosta. Koko kausi myös pursuaa yllätyksiä ja odottamattomia käänteitä, aina kauden päätösjaksoon saakka. Rytinällä etenevästä sarjasta on myös yritetty tehdä joka viikkoista kauhuelokuvaa, ja se onnistuu. Yliluonnolliset jutut ovat aidosti pelottavia, kun sarjaa katsoo yksin keskellä yötä.Todellinen koukku sarjassa on veljesten välinen suhde sekä keskinäinen komiikka. Parhaimmat ajat sarjassa ovatkin ne, jolloin veljekset kehittävät draamaa välilleen ja monin oudoin sanankääntein yrittävät kertoa välittävänsä toisistaan. Nautittavia ovat myös ne jaksot joissa valotetaan poikien menneisyyttä. Veljellinen rakkaus välittyy koskettavasti ruudun toiselle puolelle, eivätkä kaikki näyttelijät siihen pystyisi.Jensen Ackles ja Jared Padalecki ovat nappivalinta Winchesterin veljesten rooleihin. Kun sarjassa on vain kaksi päähenkilöä viikosta toiseen, on näyttelijöiden oltava vetovoimaisia ja lahjakkaita. Kundit ovat kehittäneet tosielämässä välilleen niin vankan ystävyyssuhteen, että kaksikko toimii hienosti myös ruudulla. Samin ja Deanin suhde on ehkä aidoin ja ihanin sisarussuhde televisiohistoriassa. Acklesilla ja Padaleckilla on myös niin vahva keskinäinen kemia, että sitä ei voi teeskennellä, ja kuvittelisin, että kaksikolle on myös hauska ja helppo kirjoittaa.Sarjasta ei myöskään huumoria puutu. Varsinkin Dean on harvinaisen hauska hahmo, ja hauskimmat möläytykset tulevatkin hänen suustaan. Veljesten kummalliset jutut ovat aidosti hauskoja.Kokonaisuudessaan Supernatural on loistava, viiden tähden sarja. Se on yllättävän terävä, sopivasti pelottava ja erittäin viihdyttävä. Viiden tähden sarja, josta odotan innolla seuraavaa tuotantokautta.","Yllättävän terävä, sopivasti pelottava ja erittäin viihdyttävä."
958,80.0,"Edellisen kauden lopussa kaikki kolme Winchesterin miestä joutuivat vaarallisen autokolarin jälkeen sairaalaan ja John (Jeffrey Dean Morgan) tekee uhrauksen, joka liittää kaikki kolme ikuisesti yhteen.Sairaalasta selvittyään Sam (Jared Padalecki) ja Dean (Jensen Ackles) jatkavat keltasilmäisen demonin metsästystä samalla kun käy ilmi, että kyseisellä demonilla on jonkinlainen suunnitelma Samin ja muiden ”erikoisten” lasten varalle…Toinen kausi on jännittävämpi, pelottavampi, arvoituksellisempi ja surullisempi. Sarjaan tulee tummempi sävy Samin pakolla lähestyvän kohtalon vuoksi, jonka johdosta huumoria on myös vähemmän. Tarinaa on jatkettu oivasti edellisen kauden jännittävästä lopusta ja se pitää katsojaa otteessaan viimeiseen henkäykseen asti.Kaudessa on 22 jaksoa, ja jokaisessa on hyvin mietitty tarina, jotka perustuvat amerikkalaisiin legendoihin ja kauis sisältää hienoja toimintakohtauksia. Jaksot saavat myös hyvin katsojan tunteet pintaan. Esim. Roadkill -jakson jälkeen ei huvita mennä pimeään metsään ja Croatoan -jakso on erittäin ahdistava. Kauden kaksiosainen päätösjakso on erittäin surullinen ja vaikuttava.Jared Padalecki ja Jensen Ackles joutuvat petraamaan kunnolla kun hahmot joutuvat kohtaamaan aikaisempia suurempia tunnekuohuja. Koska huumoria on vähemmän, on hienoa nähdä varsinkin Acklesin Dean-hahmon kasvavan ja joutuu myös hyväksymään se, että hän ei aina pysty suojelemaan veljeään. Kun ensimmäisellä kaudella Jensen Acklesin Dean oli se hauskempi hahmo, niin nyt nähdään miehestä se vakavampi puoli. Hienoa työtä, mutta silti kaipaa enemmän huumoria.","Toinen kausi on jännittävämpi, pelottavampi, arvoituksellisempi ja surullisempi."
959,100.0,"Winchesterin perhe joutui ensimmäisen kauden lopulla hyvin vakavan näköiseen auto-onnettomuuteen. Toinen kausi jatkuu siitä hetkestä mihin ensimmäinen jäi. Sam eikä muutkaan ""erityisistä"" lapsista tunnu kykenevän pakenemaan karmeaa kohtalooan keltasilmäinen demonin pelinappuloina suuremmissa suunnitelmissa. Veljekset jatkavat metsästystä, mutta molempien mielessä piile epäilys keltasilmäisen demonin suunnitelmista. Tunnelmä kiristyy ja Dean tekee kaikkensa pelastaakseen pikkuveljensä noilta suurilta suunnitelmilta - maksoi mitä maksoi.Supernaturalin ensimmäinen kausi sai suuret fanimäärät ympäri maailmaa. Miljoonat fanit odottivat kuolaten päästä näkemään toisen kauden ja saamaan selville Samin kohtalon. Todellakin! Itsekin odotin kieli pitkällä tätä toista kautta suuret odotukset mielessä - eikä faneja petetty, kaukana siitä! Toisen kauden kaikki 22 jaksoa johdattelevat katsojia kohti arvoituksien selviämistä, suurta loppuhuipentumaa, mutta valottaa myös veljesten todellisia tunteita metäsästystä, isäänsä ja oikein-väärin-moraalikysymystä kohtaan.Jaksojen sisältö paranee jatkuvasti hienosta ensimmäisestä kaudesta, mikäli se on edes mahdollista. Tummanpuhuva, surullisen häivähtävästä tunnelmasta huolimatta komediaa ei todellakaan kursailla, vaan luonteenomaisia hauskuuksia lauotaan vieläkin enemmän. Henkilökohtaisia suosikkijaksoja olivat ehdottomasti 2x02 ""Everybody Loves A Clown"", 2x11 ""Playthings"" ja 2x15 ""Tall Tales"". Everybody Loves A Clown sai minut itseni tuntemaan ahdistusta oman klovnikammoni vuoksi, mutta siksi jakso olikin vain kaksinverroin vaikuttavampi ja hauskempi. Playthings-jaksossa oli taas valtaisa nukkekokoelma ja taas omaa pelonkohdettani kutkutettiin (nukkekammo, sellainenkin minulla on). Tall Tales, ihan vain hienon hahmon, the tricksterin vuoksi! Nuo olivat omia ykkössuosikkejani, mutta kaikki jakson olivat hulvattoman hauskoja, sekä myös koskettavan surullisia.Näyttelijät ovat loistavia. en voisi kuvitella ketään muuta kuin Jensen Acklesin Deanin rooliin vetämään dialogin hämmästyttävällä pokalla ja laukomaan parhaimpia vuorosanoja mitä Deanin suusta kuullaan! Jensen Ackles, you're my hero. Mutta ei Jensen Ackles pelkkää huumoria ole: Deanin rooli saa synkemmän sävyn ja hahmo kasvaa kauden aikana. Jared Padalecki näyttelee hienosti tunnerikasta Samia ja joutuu nyt puskemaan läpi harmaan kiven Samin sisäisen kamppailun vuoksi - ja onnistuu todella uskottavasti. Hienot näyttelijät ovat kyllä rooleihin hoitaneet, todellakin. Pidin kovasti uusista hahmoista, joista osa nousee merkittäväksi myöhemmissä kausissa (esim. Jim Beaver). Hieno sivuhahmo, johon tykästyin suuresti oli Richard Speight, Jr. aka the trickster, mutta ikävä kyllä häntä ei nähdä kuin yhden jakson verran toisella kaudella - mutta sitten myöhemmissä kausissa...Ohjaus ja käsikirjoitus ovat suuri vahvuus tässä sarjassa. Sarja ei kompastele typeriin mokattuihin jaksoihin eikä liiemmin ristiriitoja nouse esille. Sarjan luoja Eric Kripke toimii kauden toisena käsikirjoittajana ja tuottajana hienoa työtä tehden - alunalkaen keksittyään ylipäätään Supernaturalin. Erikoistehosteet ovat varsin hienoja ja hyvin uskottavia. Jakson käsittelevät jälleen kansanlegendoja ja tunnettuja hämäriä tapauksia historiassa (Croatoan-jakso), joita on mukautettu seuraamaan terävästi toisen kauden juonta. Salaisuudet ja arvoitukset paljastetaan sopivalla tahdilla jaksojen edetessä kohti kauden lopettavaa kaksoisjaksoa.Supernaturalin toinen tuotantokausi on erinomainen jatko ensimmäiselle kaudelle. Jälleen kausi jää tiukkaan kohtaan ja katsoja palaa halusta päästä nauttimaan kolmoskauden hienoutta. Lopun kaksoisjakso on hieno lopetus: jännittävä, surullinen ja koskettava - ihan kyynel tulee silmään. Musiikkipuoli pelaa loistavasti (AC/DC, Blue Öyster Cult), ainakin rockista tykkääville. Toinen kausi on nautinnollista katseltavaa huumorin, toiminnan, kauhun ja draaman sekoituksena. Supernatural on oma henkilökohtainen suosikkisarjani ja en todellakaan pettynyt tähän kauteen - päinvastoin! Erinomainen sarja!","Toinen kausi on nautinnollista katseltavaa huumorin, toiminnan, kauhun ja draaman sekoituksena"
960,100.0,"Pitää myöntää että kun ostin 4. tuotantokauden niin päällimäisenä mielessä oli vain, että tämä on nähtävä, sen verran kutkuttavaan tilanteeseen kolmas tuottis minut jätti. Odotukset olivat hyvin korkealla niinkuin aina tätä sarjaa katsellessa ja miten kävikään.... Sarja teki sen taas! En voi sanoin kuvailla sitä nautintoa, kun jälleen laitoin levyn toisensa jälkeen koneeseen ja istahdin sohvalle sipsien ja parin limun kanssa nauttimaan mitä parhaimmasta viihteestä, jota on tarjolla.   Sam (Jared Padalecki), Dean (Jensen Ackles) ja Castiel (Misha Collins) muodostavat sellaisen kolmikon että alta pois! Pidin myös henkilökohtaisesti Alastairista ja Rubysta, jotka suoriutuivat hommastaan paremmin kuin hyvin. Ja sitten ovat tietenkin enkelit. Itse asiassa avausjakson nähtyäni olin innoissani, sillä peliin heitettiin hieman raamattullista näkökulmaa ja enkelit on loistava lisä sarjaan. Castiel vakavana ja mieltään painavin kysymyksineen on mahtava ja Urielia esittävä Robert Wisdom salaa Luciferia kannattavana huuliveikkona sai itselleni pariin otteeseen hymyn huulille.Sarjassa on muutama todella hauska jakso, mm. Yellow Fever ja Wishful Thinking sekä muista jaksoista ensimmäinen ja viimeinen jakso sekä On the Head Of A Pin.",Jälleen Supernatural osoittaa miksi on niin suosittu.
961,100.0,"Susikoira Roi on neliosainen nuorten jännityssarja, joka perustuu Jorma Kurvisen (1931–2002) samannimiseen kirjaan. Sarja on valmistunut vuonna 1985, mutta sen ensiesitys TV:ssä tapahtui vasta pari vuotta myöhemmin. Sarjan käsikirjoitti ja ohjasi Raimo O. Niemi, joka on tullut myöhemmin tunnetuksi mm. elokuvien Kissan kuolema, Poika ja ilves sekä Suden arvoitus ohjauksista. Sarjan pääosassa Tomina nähdään loistava Paavo Westerberg, joka sarjan valmistumisen aikaan oli itsekin vasta 12-vuotias.Sarja alkaa kun 12-vuotias Tomi (Westerberg) löytää poikajengin kivittämästä pusikkoon juuttunutta susikoiraa. Tomi pelastaa koiran ja siitä alkaa hänen ja koiran hengästyttävä pakomatka. Poikajengi ryhtyy yhdessä haulikkomies Järvisen (Paavo Piskonen) kanssa ajamaan Tomia ja koiraa takaa. Pakomatkan aikana koira saa myös uuden nimen: Roi. Tomi joutuu piilottamaan koiran kotiinsa ja on myöhemmin pakotettu kertomaan asiasta vanhemmilleen (Marja-Leena Kouki ja Juhani Laitala). Kun vanhemmille selviää koko tilanne, he pitkän keskustelun jälkeen suostuvat siihen, että koira saa jäädä heille kunnes sen oikea omistaja löytyy. Myöhemmin Tomin perhe alkaa saada epämääräisiä uhkailusoittoja ja tilanne alkaa näyttää vaaralliselta. Tomi päättää yhdessä Äksyn (Sami Wacklin) ja hänen jenginsä kanssa selvittää salaperäisen uhkailijan henkilöllisyyden.Raimo O. Niemi hoitaa ohjauksen hienosti ja myös näyttelijät sopivat rooleihinsa enemmän kuin hyvin. Sivuosissa nähdään myös monta tuttua näyttelijää, kuten Susanna Haavisto, Marja-Leena Kouki, Jarkko Rantanen ja Pehr-Olof Sirén (kuoli ennen sarjan ensi-iltaa). Susikoira Roin roolissa nähdään poliisikoira Jami. Sarjalle tehtiin vuonna 1988 jatkoksi niin ikään neliosainen sarja Susikoira Roi – Seikkailu saaristossa.Sarja on suunnattu ensisijaisesti nuorille, mutta kyllä aikuisetkin varmasti viihtyvät tämän parissa. Susikoira Roi on yksi onnistuneimmista suomalaisista nuorten jännityssarjoista ja onkin harmi ettei tämän tyylisiä sarjoja enää nykyään pahemmin tehdä. Sekä Susikoira Roi että myös sen jatko-osa Seikkailu saaristossa on juuri julkaistu DVD:llä, joten sarjan pariin on helppo palata aina kun mieli tekee.","Sarja on suunnattu ensisijaisesti nuorille, mutta kyllä aikuisetkin varmasti viihtyvät tämän parissa."
962,100.0,"Susikoira Roi – Seikkailu saaristossa on jatkoa Raimo O. Niemen vuonna 1987 ensi-iltansa saaneelle nuorten jännityssarjalle Susikoira Roi. Sarjan ensiesitys TV:ssä oli vuonna 1988. Sarjan pääosissa ovat edellisestä sarjasta tutut Paavo Westerberg sekä poliisikoira Jami ja ohjauksesta sekä käsikirjoituksesta vastaa jälleen Raimo O. Niemi. Edeltäjänsä tapaan myös tämä sarja perustuu Jorma Kurvisen kirjaan. Tomi (Westerberg) ja Roi lähtevät viettämään kesälomaa saaristoon. Ruotsissa asuvien serkkujen Jaskan (Jarmo Perälä) ja Paulin (Hannu Kivioja) on tarkoitus tulla myös mukaan, mutta he ovat kuitenkin joutuneet perumaan tulonsa. Tätä Tomi ei kuitenkaan paljasta vanhemmilleen. Saaristoon saapuessaan parivaljakolle selviää, etteivät he ole aivan kaikkien paikallisten suosiossa. Myöhemmin saarella alkaa tapahtua kummia ja saarelaiset alkavat epäillä Roita tapausten tekijäksi. Saarella asustelee myös juuri Ruotsista takaisin Suomeen muuttanut kalastaja-maanviljelijä Raski (Pekka Laiho) perheineen. Tomi ystävystyy Raskin perheen pojan Ranen (Miza Oinonen) kanssa ja he päättävät yhdessä selvittää saaren oudot tapahtumat.Sarja on kuvattu Kotkan satamassa sekä Hangon saaristossa ja Kirkkonummella. Parhaan roolin tekee mielestäni Pekka Laiho, mutta kauaksi eivät jää muutkaan. Myös Ranea esittävä Miza Oinonen on hyvä. Laihon lisäksi sarjassa on mukana monta tuttua näyttelijää, kuten mm. Matti Tuominen, Lasse Karkjärvi, Vappu Jurkka sekä Eero Saarinen. Musiikin molempiin susikoira Roin seikkailuihin on säveltänyt Olli Ahvenlahti.Susikoira Roi – seikkailu saaristossa on paikoin jännittävämpi kuin edeltäjänsä ja aivan perheen pienimmille jotkut kohtaukset saattavat olla jopa hieman pelottaviakin. Vaikka tämäkin on ensisijaisesti nuorille suunnattu, niin kyllä tätä oikeastaan voi suositella kaikille suomalaisista seikkailusarjoista pitäville.","Vaikka tämäkin on ensisijaisesti nuorille suunnattu, niin kyllä tätä oikeastaan voi suositella kaikille suomalaisista seikkailusarjoista pitäville."
963,60.0,"Tabu kuuluu arvostetuimpiin sketsisarjoihin Suomen historiassa. Tosin kuin muissa sketsisarjoissa, Tabussa on vain muutama sketsi per jakso. Mukana on monia suomalaisen komedian neroja, kuten Petelius, Heiskanen ja Vierikko. Vierailevina tähtinä on mm. Mikko Kivinen, Eija Vilpas ja Taneli Mäkelä.Huumori on sysimustaa ja rutikuivaa, paikoin jopa synkkää. Esimerkiksi Juppe Puputin sähkötuolituomio menee jo huonon maun puolelle. Monet sketsit ovat ylipitkiä ja tylsiä. Sama vaiva on myös monissa uusissa sketsisarjoissa kuten Jopet-show'ssa ja Läpivedossa. Silti mukana on useita hullunhauskoja jaksoja, kuten Hömppäfestivaalit ja hullunkuristen hippien elämä.Mukana on myös Jani Volasen ohjaama hauska ja informatiivinen dokumentti, jossa Tabun tähdet löpisevät niitä näitä sarjan tekemisestä. Hauskaa nippelitietoa:ykkösjakson nuotiokohtauksessa on taaperona monta Suomen kirkkainta tähteä, kuten Helena Vierikko, Reino Nordin ja Siiri Nordin.",Huumori on sysimustaa ja rutikuivaa.
964,80.0,"Monet isoäidit kehuvat usein lapsenlapsiaan tähän tyyliin: ""Kyllä se meidän Veikko on sellainen poika, että se pystyy kaikkeen, jos vain haluaa."" Vanhan mummon sanoissa piilee totuus, sillä pärjääminen tällä planeetalla vaatii tahtomista. Eihän ilman tahtomista mitään tulee, pelkkää sössimistä. Kun vanhat suuret haaveet kaatuvat, niin elämästä jää puuttumaan jotain ja se voi muuttua tylsäksi puuroksi.Suuren määrän kehuja kerännyt TV-sarja Tahdon asia kertoo tästä tahtomisesta. Samalla se on kertomus perheestä, vanhemmuudesta, ihmissuhteiden vaikeudesta, epäonnistuneista unelmista, rakkaudesta ja toisista ihmisistä välittämisestä. Laadukas kokonaisuus sisältää dramaattisia käänteitä, vahvaa draamaa, hulvattomiksi yltyviä tragikoomisia kohtauksia ja terävää dialogia. Joillekin tyyli saattaa tuoda hämärästi mieleen Woody Allenin teokset.Ihmissuhdedraama Tahdon asia käynnistyy pätkällä menneisyyttä, jossa kauppatieteiden opiskelija Helena (Miia Nuutila) vastaa kyllä pienistä orasteluista huolimatta poikaystävänsä Mikon (Eppu Salminen) kosintaan. Vuosia myöhemmin lapsia on tullut pari kappaletta ja Helenan sukunimi on Rouhiala. Helena on kotiäiti, jonka gradu jäi aikoinaan kesken, kun perhe-elämä astui kuvioihin. Mikko puolestansa on mainostoimisto AdUlteriumin copywriter, jonka ura on aikamoisessa nousussa. Naapurissa asustelee Tiutisten pariskunta, joka pysyy kasassa vain kulissin vuoksi, sillä Nenna-vaimo (Tiina Lymi) ei voi erota Eskostaan (Pertti Sveholm) uskonnollisten syiden vuoksi, vaikka mies onkin sortunut syrjähyppyyn. Nenna on kotiäidin ammattiaan rakastava tehopakkaus, jolla ei ole mitään suunnitelmia lähteä takaisin työmaailmaan. Esko työskentelee Bionenta -nimisessä firmassa, jolla pitäisi alkaa voitokas putki, koska Esko on keksinyt lääkeaineen, joka toimii erään terveysvaikutteisen elintarvikkeen pohjana.Näistä lähtökohdista Tahdon asia jyrähtää käyntiin. Rouhialan avioliitto alkaa kuolla kasaan, kun Helena kyllästyy miehensä törttöilyihin ja perustaa oman firman, josta muodostuu suuri menestys. Mikon oma ura aikamoiseen alamäkeen, kun mainoskampanjan suunnittelusta ei tule mitään, koska pitää pettää vaimoa hemaisevan bisnesnaisen kanssa. Bienentankaan keksinnöistä ei tule mitään ja Eskon tyytymättömyys elämään ilmentyy yhä enemmän kotitiloissa.Alkuun sarja on kaikessa arkisuudessaan jopa pessimistinen maailmankuvaltaan. Jos jostain suunnalta pyyhkii hyvin, niin toiselta suunnalta aivan varmasti valuu kuraa niskaan. Loppupuolella leijuu enemmän optimistinen ilmapiiri, mutta sarja ei sorru mihinkään helppoihin ratkaisuihin. Kokonaisuudesta on pyritty tekemään mahdollisimman elämänmakuinen ja siinä on kohtuullisen hyvin onnistuttu. Vakavien asioiden käsittely huumorilla toimii, jos se tehdään oikealla tavalla, ja nyt se on tehty oikealla tavalla. Pohjimmiltaan vakava sarja aiheuttaa välillä aikamoisia naurunpurskahduksia. Huumori on välillä tummaa ja joskus sitä revitään farssin tyyliä hyödyntäen.Tarinan hahmoista välittää, vaikka he ovat välillä aikamoisia ureapäitä. Kaikessa surkeudessaan heitä ymmärtää ja he saavat tarvittavan annoksen sääliä. Katsoja myös tajuaa, ettei ole näitä roolihahmoja ollenkaan parempi. Näyttelijät istuvat rooleihinsa täydellisesti, aivan kuin roolit olisi räätälöity heille. Jotkut sivuhahmot, kuten esim. ilkeä anoppi (sopivasti kieli poskella esiintyvä Marja Packalén), liero yhtiökumppani (moitteetonta työtä tekevä Ismo Apell) ja ystävällinen työkaveri (aina loistava Hannu-Pekka Björkman), tuntuvat pinnallisilta, mutta ovat kokonaisuuden toimivuuden kannalta välttämättömiä. Jokainen tässä sarjassa oleva näyttelijä pistää parastansa, mutta ylivoimaiseksi ykköseksi täytyy nostaa ennenkin vakuuttanut Pertti Sveholm hieman nössön oloisena Eskona. Tiina Lymistä täytyy sanoa sen verran, että hänen yleinen ärsyttävyys on onnistuttu käyttämään hienosti edukseen.Nousukausi osoitti, että ohjaaja Johanna Vuoksenmaa taitaa sujuvan kerronnan ja tummanpuhuvan komiikan. Käsikirjoittaja Johanna Hartikainen on selvä nouseva kyky. Aidonoloiseen tarinaan on saatu mukaan mielettömiä ideoita, jotka tuovat mukavaa väriä pirtsakkaan pakkaukseen.","Varmasti monelle tärkeä sarja, sillä käsittelytapa tärkeitä asioita kohtaan on niin iskevä."
965,100.0,"Alkuperäisestä, vuoden 1978 tehdystä, kulttimainetta nauttivasta Taisteluplaneetta Galacticasta tehtiin uusi versio 2000-luvulla. Heti aluksi täytyy sanoa että vanhaa sarjaa en ole nähnyt jaksoakaan, joten en vertailua uudesta ja vanhasta sarjasta voi tehdä. Tosin voin sanoa että tuskin alkuperäinen, tai ylipäätänsä mikään muukaan sci-fi sarja, on ottanut aihepiiriään näin vakavasti ja ajatuksella.Perusidea on vanhasta sarjasta. Cylonit ovat ihmisten luomia koneita, jotka kääntyivät isäntiään vastaan tarkoituksenaan tuhota ihmiskunta. Sarjan alussa ihmisten ja cyloneiden välisestä sodasta on kulunut neljäkymmentä vuotta eikä cyloneja sodan jälkeen ole näkynyt. Sarja alkaa käytännössä kansanmurhalla jossa cylonit tekevät ydinaseilla selvää ihmisten asuttamista siirtokunnista. Pieni laivue pakenee, jo museo kunnossa olevan taisteluplaneetta Galactican johdolla. Päämääränä on mystinen 13.siirtokunta nimeltä Maa. Myös hahmot ovat tuttuja alkuperäisestä sarjasta. Galactican johdossa toimii komentaja William Adama jota näyttelee upeasti Edward James Olmos. Adaman poikaa Apolloa eli Lee Adamaa näyttelee vähintään yhtä vakuuttavasti Jamie Bamber. Toista lentäjä-ässää Kara ""Starbuck"" Thracea esittää vertaansa vailla oleva Katee Sackhoff. Puhumattakaan muista mahtavista rooleista, voi sanoa että sarjassa ei ole yhtään huonoa tai edes keskinkertaista  roolia tai näyttelijää.Sarja ei petä millään osa-alueella. Näyttelemisen lisäksi laatua edustaa avaruustaistelut, jotka ovat jotain aivan muuta  kuin mitä on totuttu näkemään. Sarjasta huokuu tunnelma eikä vähintään upean lavastuksen ja jylhän musiikin takia. Hahmojen dialogistakaan on turha etsiä mitään huomautettavaa. Sarjassa nähtävälle draama painoteiselle juoni-kuvioille on hankala löytää vertaistaan edes sarjan edes avaruus paukuttelun laadusta.",Sarja luo Sci-fin uudelleen
966,100.0,"Stephen Ambrosen romaaniin, Band of Brothers, perustuva minisarja kertoo Yhdysvaltain armeijan 101. laskuvarjodiviosioonan 506. rykmentin E-komppanian taisteluista Euroopassa toisessa maailmansodassa.Sarjan ensimmäinen osa keskittyy E-komppanian kovaan koulutukseen ja toisesta osasta lähtien seurataan taisteluita Normandiasta Hitlerin Kotkanpesään saakka. Alusta asti sarjan pääteemaksi nousee toveruus ja komppanian uskomaton yhteishenki. Sarja tempaisee mukaansa alusta asti ja saa katsojan haukkomaan henkeään näyttävien visuaalisten tehosteiden ja henkilöihin paneutuvan kerrontatyylin ansiosta. Tiettyä päähenkilöä ei teoriassa ole, sillä eri jaksot kertovat tapahtuman eri sotilaan näkökulmasta. Tämä tuo tarinaan eräänlaisen syvän olemuksen ja katsoja uppoaa syvälle sotilaiden ajatusten sisälle. Jokaisen jakson loppuessa katsojalle jää eräänlainen tyhjä olo ja se saa aina katsomaan vielä yhden jakson lisää.Ns. ""jenkkipropaganda"" huokuu monista sotaleffoista, mutta tässä teoksessa on keskitytty realismiin ramboilujen sijaan. Onhan kyseessä historialliset tapahtumat.Sarja tuli televisiosta viime kesänä ja joulun aikoihin sarja ilmestyi 6 DVD:n boxina. Lisukkeina seurasi reilun tunnin mittainen dokumentti E-komppanian oikeista sotilaista, dokumentti sarjan tekemisestä ja paljon muuta.Taistelutovereiden takana häärii mm. Tom Hanks ja Steven Spielberg ja se voitti Golden Globe palkinnon ""Paras minisarja tai televisiota varten tehty elokuva"" kategoriassa. Sarja on tunteita herättävä katseluelämys ja antaa uuden merkityksen sanalle ""sotaelokuva"".",Tunteita herättävä katseluelämys.
967,100.0,"Steven Spielbergin ja Tom Hanksin Pelastakaa sotamies Ryan oli sen verran menestynyt elokuva, että miehet päättivät tehdä toiseen maailmansotaan sijoittuvan minisarjan, Taistelutoverit. Steven Spielberg on tässä pelkästään tuottajana ja hän ei ole ohjannut yhtään jaksoa. Tom Hanks on sen sijaan ohjannut viidennen jakson.Taistelutoverit pohjautuu oikeisiin tapahtumiin. Se kertoo Easy-komppanian miehistä, jotka saavat erittäin perusteellisen sotilaskoulutuksen. Koulutuksen jälkeen he osallistuvat Normandian maihinnousuun ja etenevät sieltä Etelä-Saksaan Kotkanpesälle. Komppania kohtaa kovaa vastarintaa saksalaisten taholta ja miehiä haavoittuu ja kuolee.Harvoin nykyään saa nähdä sotaelokuvaa tai -sarjaa, jossa yhdistyvät iso budjetti ja hyvä toteutus. Usein nykyään tyydytään tekemään sotaelokuvia isolla budjetilla, mutta järki unohtuu jonnekin. Tämä minisarja on kuitenkin tehty niin kuin hyvät sotaelokuvat ja -sarjat tuleekin tehdä. Sotaa esitetään koruttomasti, eikä sorruta heiluttelemaan jenkkilippua. Taistelutoverit on visuaalisesti todella upeaa. Värejä on haalennettu todentuntuisuuden lisäämiseksi samalla tavalla kuin Pelastakaa sotamies Ryanissa. Michael Kamenin musiikki tuo myös osansa minisarjan tunnelmaa. Minisarja on näitä keinoja käyttämällä saatu melko synkäksi. Myös käsikirjoitus on erittäin hyvä.Sota on komppanian miehille kova koettelemus. Moni ei palaa taisteluista hengissä ja useat ovat hengissä palatessaan eri miehiä kuin mennessään. Saksalaisten luoti ja kranaatti voi viedä kenet tahansa. Kukaan ei ole kuolemalta turvassa. Sota esitetään erittäin koruttomana tapahtumana ja sitä ei kaunistella tässä yhtään. Sotilaiden vammat ovat todella häijyä katseltavaa. Myös taistelukohtaukset on tehty erittäin aidonnäköisiksi. Muutenkaan sotilaiden elämä ei ole helppoa. Varustuksista on pulaa jne. Sodan kauhut esitetään kaikessa karuudessaan aina keskitysleirejä myöten. Myös alun koulutusvaihe on todella hyvin tehty. Koulutus on rankkaa ja kaikille ei homma sovi. Tässä ei kuitenkaan mennä Full Metal Jacketin kaltaiseen simputukseen.Myös hahmot on toteutettu erittäin hyvin. Amerikkalaissotilaita ei esitetä liian monen nykysotaelokuvan tapaan lähes voittamattomina ja sankarillisina ramboina, vaan sotilaat ovat tavallisia kuolevaisia ihmisiä, joilla on omat inhimilliset taipumuksensa. Jotkut sotilaat jähmettyvät kauhusta ja toisilla tuntuu olevan teräshermot. Uskalletaan myös olla tekemättä kaikista sotilaista sankareita. Osa sotilaista ovat erittäin katkeria saksalaisille ja sortuvat jopa ampumaan sotavankeja ja uhkailemaan saksalaisia siviilejä tai heitä pistetään pakkotöihin. Myös saksalaisista on tehty varsin inhimillisiä eikä karjuvia sekopäitä.Taistelutoverit on täydellisesti toteutettu minisarja, joka esittää toisen maailmansodan sellaisena kuin se oli. Minisarja antaa erittäin hyvän käsityksen Easy-komppanian vaiheista aina koulutuskeskuksesta Kotkanpesälle saakka. Tätä voi suositella kenelle tahansa toisesta maailmansodasta kiinnostuneelle.nimimerkki: Ville","Jokaiselle, joka on kiinnostunut toisesta maailmansodasta."
968,100.0,"Maailmassa ei ole koskaan liikaa sotaelokuvia. Mutta huonoja sen sijaan on valitettavasti valtava määrä. Tarina kertoo yhdysvaltalaisen 101. laskuvarjodivisioonan 506. rykmentin Easy-komppanian vaiheista aina eteläisestä Englannista Hitlerin Kotkanpesään saakka.  Sarja alkaa varsinaisella koulutusjaksolla. Miehet on haalittu kasaan mainosteemoin ja kahdelle päähenkilölle olikin luvattu kyläkaupassa 200 dollarin etukäteispalkkio laskuvarjojääkäreihin liittymisestä. Ensiksi kuitenkin vannotaan se perinteinen sotilasvala lentokentällä. Miehistä näkee selvän hermostuneisuuden - jännittyneisyys purkautuu miten kukin sen näkee; joku pyörittelee hermostuksissaan käsissään veistä, kymmenet polttelevat hermosauhuja ja jotkut pelaavat korttia. Koulutusleirillä ei kuitenkaan ole luvassa Full Metal Jacket -tyylistä suoranaista simputusta, joka johtaisi tragedioihin, vaan sen sijaan alokkaat pistetään jo heti alkuunsa ruotuun ja uskomattoman vaativaan fyysiseen rääkkiin. Tästä johtuen alokkaat päättävät pilke silmäkulmassa suorittaa koulutusjakson vaikka läpi harmaan kiven. Ja joukosta nouseekin parhaiten esille Richard Winters -niminen järkevä, realistiksikin kutsuttu nuorimies, joka ylenee sarjan edetessä aina luutnantiksi asti. Sarjassa on kosolti visuaalisia tehosteita, mutta suoranaisilla Hollywood-efekteillä ei juurikaan päästä mässäilemään. Spielberg on parhaiden kykyjensä mukaan jättänyt tyypillisen jenkkipropagandan pois muutamaa kohtausta lukuunottamatta ja allekirjoittaneen mielestä se - ja koko sotasarja - toimii erittäin hyvin vielä viidennenkin katselukerran jälkeen.  Joidenkin mielestä sota itsessään on niin kaunis asia - asia, jolla omat pyrkimykset saadaan saavutetuiksi - mutta kun sotilaan sisälmykset valuvat pitkin panssarivaunun telaketjuja ja tykistötuli jauhaa armottomasti läheistä metsää osuen liian lähelle epäonnekkaita sotilaita, voi monen suu loksahtaa ammolleen nähdessään tuskissaan maassa makaavan, raajansa menettäneen sotilaan huutamassa apua ja kuolemassa verenhukkaan. Jaksot on tehty tarkoituksella siten, että jokainen niistä kertoo tapahtuman E-komppanian eri sotilaiden näkökulmasta. Sen sijaan henkilöiden taustoihin ei päästä tutustumaan muuten kuin tyypillisellä: ""toinen sotilas kysyy iltavartiossa mistä olet kotoisin ja mitä teit ennen"" -tyylillä. Sarjassa päästään ihailemaan aina Englannin kanaalia Saksan kauniille maaseudulle ja jylhälle, vuoristoiselle Hitlerin Kotkanpesälle asti. Sarjan näyttävimpiin taisteluihin kuuluu operaatio Market Garden aseet paukkuen armottomasti ja amerikkalaisten päivitellessä vihollisen ylivoimaa. Sen sijaan säväyttävimmän kohdan tittelin ottaa itselleen viimeisen, eli kymmenennen jakson loppu.   Taistelutoverit kokonaisuudessaan on todellisuuteen pohjautuva kymmenosainen kertomus ystävyydestä, lojaalisuudesta ja vihasta, joka purkautuu sarjassa äärimmäisen koskettavana kamppailuna itseään ja Adolf Hitlerin kuolemanpataljoonia vastaan. Sarjaa varten on kerätty lukuisia yksityiskohtaisia haastatteluja sotaveteraaneilta ja tekijät ovat mm. joutuneet ottamaan kirjan kauniiseen käteen. Monien dokumenttien pohjalta tekijätiimi on saanut aikaan uskomattoman hienon, jopa yksityiskohtaisen minisotasarjan! Minisotasarjan mukana tulee tunnin mittainen bonus-DVD, jossa ovat aiemmin mainitsemani haastattelut.Loppujen lopuksi Tom Hanks tekee hienon roolin elokuvassa. Hanks on kuin nakutettu William Guarneren näyttelijäksi niin uskottavuudeltaan kuin ulkonäöltäänkin. Ei myöskään pidä unohtaa Rick Gomezin esittämää alkoholistiksi muuttuvaa sotilasta George Luzia eikä myöskään Donnie Wahlbergin Carwood Liptonia. Spielberg häikäisee ainakin itseni täysin kaikkien niiden kauhun- ja scifinsekaisten elokuvien jälkeen. Kuvaus- ja tarinan kerrontatyyli on kerrassaan mahtava!nimimerkki: Blacklabel",Vetoaa kivikasvoisimpiinkin kriitikoihin.
969,80.0,"Taiteessa on voimaa, jota historitsija Simon Schama pyrkii esittelemään tässä BBC-tuotantoa olevassa sarjassa. Kuten monissa muissakin perinteisissä dokumenteissa, Taiteen voimassa pää puhuu. Mutta tällä erää se on Simon Schaman pää, ja Schamaa edes vähän tuntevat tietävät miehen jo entuudestaan varsin karismaattiseksi pakkaukseksi. Kun Schama pääsee vauhtiin, teksti tulvii hänen suustaan intohimoisesti mutta loogisesessa jatkumossa ja mielenkiintoisia seikkoja tulvillaan.Schama on valinnut dokumenttiinsa kahdeksan taiteilijaa, joista vain yksi oikeastaan varsinaisesti tunnetaan muusta kuin maalaustaiteesta. Tämä taiteilija on kuvanveistäjä ja arkkitehti Bernini, jonka loisteliaasta Pyhän Teresan hurmiosta Schama puristaa seksuaalista hohdetta kuin maitoa turpeasta nisästä. Historioitsijan kuvittelisi tuntevan asiansa läpikotaisin, joten katsoja nielee joka tiedon tirauksen antaumuksella kuin nälkäinen lapsi. Mutta! Kuten tv-sarjassaan A History of Britain, Simon Schama laskettelee Taiteen voimassakin omia latujaan, itse veistämillään suksilla. Olkoonkin, että mies on opettanut mm. Harvardissa, Oxfordissa ja Cambridgessä, häneen ei kannata suhtautua kritiikittä. Harmillisen useaan otteeseen Schaman lähteet jäävät sarjan aikana hämäriksi, ja hänen sanansa vaille todistuspohjaa - luotettavuutta henkivästä ylöspanosta ja esiintymisestään huolimatta.Sarjan taiteilijajoukon ja heidän teostensa valinta herättää kysymyksiä; miksi aloitetaan Caravaggiosta ja lopussa hypätään Rothkoon? Miksi Schama keskittyy esittelemään Jean-Louis Davidin Marat'n kuolemaa, mutta ei esimerkiksi samaisen Davidin teosta Napoleon ylittää Alpit? Tai miksi mukana ei vaikkapa ole sellaisista suurnimeä kuin Leonardo Da Vinci? Näyttäisi siltä, että Schama olisi valinnut Taiteen voiman teokset ja taiteilijat oman mieltymyksensä mukaan. Käsittelyjärjestys taas puolestaan on kronologinen. Mutta jos valinnatkin on tehty Schaman mielen mukaan, miksei taiteilijoita teoksineen olisi voinut yhtä hyvin laittaa hänen omaan suosikkijärjestykseensä? Näkemäni perusteella voisin väittää, että silloinkin Mark Rothko olisi kuitenkin ollut luultavasti viimeisenä, mutta ei mahdollisesti muita heikomman tasonsa vuoksi. Sen verran innokkaasti Schama tätä abstraktin taiteen uranuurtajaa hehkuttaa, ettei tästä juuri jää epäilystä. Rothko-jaksoon on vieläpä palkattu näyttelijä (Quarterman) esittämään nuorta Simonia ihailemassa Rothkon värejä ja muotoja, mikä korostaa niin jakson tunnelmaa kuin koko sarjan henkilökohtaisuutta.Täydelleen puhuvan pään taideselostukseksi Taiteen historia ei tosiaan jää. Jokaisessa jaksossa on mukana näyteltyjä osia, joissa pääasiassa vuorosanattomat näyttelijät yrittävät ilmentää kohteena olevan taiteilijan tuntemuksia aikalaismaisemassa. Idea voi vaikuttaa kuluneemmalta ja kökköisemmältä kuin se lopulta näyttäytyy. Dramatisoidut pikku palat sopivat hyvin Schaman sanojen rinnalle. Näyttelijöille tietysti on haasteellinen tehtävä ilmentää jotakin vain pelkillä ilmeillään, mutta puvustuksen ja lavastuksen ollessa kuitenkin kohdillaan illuusio onnistuu ainakin yli puolessa sarjan kahdeksasta jaksosta.Dramatisoitujen hetkien huippu koetaan kuudennessa jaksossa, jossa Schama pureutuu Vincent van Goghiin. van Goghina nähdään Andy Serkis, jonka kähinä Peter Jacksonin Taru sormusten herrasta -trilogian Klonkkuna sai monet hinkumaan sivuosa-Oscaria tuolle pikseliotukselle. Miten lienee Jackson näyttelijän lahjat nähnyt, mutta ainakin tässä dokumentissa Serkis on lyömätön. Ei haittaa, vaikkei hän olekaan ilmetty van Gogh, sillä hänen katseessaan tosiaan loistavat van Goghin älykkyys ja maanisuus. van Goghille omistettu osa on siinä mielessä poikkeuksellinen, että Schama vaikenee sivummalle ja antaa Serkisin kertoa auringonkukkamaalarin oman kannan asioihin suoraan kameralle. Kun vähän resuisen oloinen van Gogh tuijottaa sinua suoraan silmiin, ja toteaa, että näin asiat ovat, siinä ei voi paljon sanoa vastaan. Katsojan kannalta kokemus on repäisevä ja valaiseva. Henkilökohtaisesti en ole koskaan sietänyt van Goghin vahvaa värinkäyttöä ja kaksiulotteisuutta, mutta Serkisin taiteen voima ja Schaman karismaattinen historiointi toimivat tällä erää kuin uskonnollinen herätys.Kokonaisuudessaan Taiteen voima on historioitsija Schaman omakohtaisesta otteesta huolimatta erittäin mielenkiintoinen katselmus kahdeksaan erilaiseen, mutta töillään monia keskusteluja herättäneeseen taiteilijaan historian eri vaiheilta. Jo Caravaggion hurjaluonteista elämää 1600-luvun alun Roomassa avartava aloitusjakso on niin imuisa, että koko sarjan tahtoisi katsoa putkeen yhdeltä istumalta. Se on henkiseltä tasoltaan olmi, joka ei yhtään kiinnostu, jos mies maalaa oman päänsä irti. (Niin Caravaggio teki.)",Karismaattisen historioitsijan syväluotaava katselmus kahdeksaan kiinnostavaan taiteentekijään.
970,70.0,"Loistava kotimainen poliisisarja, josta löytyy niin hauskuutta, toimintaa, jännitystä ja myös hitusen draamaa. Taivaan tulien tapahtumapaikkana ovat Kemijärvi ja kotipaikkakuntani Pelkosenniemen Pyhätunturi. Sarja on omaperäinen ja erilainen verrattuna muihin ulko – ja kotimaisiin poliisisarjoihin.  En malta odottaa toista tuotantokautta. Yritän osaksi tällä arvostelulla saada herättämään mielenkiintoa muihin katsojiin, ja saada heidätkin kokemaan Kemijärveläistä huumoria!Taivaan tulien päähenkilö, poliisi Rauni Väänänen (Ria Kataja) muuttaa takaisin Espoosta kotikaupunkiinsa Kemijärvelle. Hän on töissä tietenkin Kemijärven poliisissa, ja hänet ottaa töihin vastaan poliisipäällikkö Kauko Junni (Kari Väänänen) ja kaupungin johtaja, Sinikka Ström (Sari Havas). Raunin isä, Pekka Väänänen (Risto Salmi) asuu myös samassa kaupungissa. Pekka on muuttunut erakoksi hänen vaimonsa, ja samalla myös Raunin äidin kuolemasta. Rauniin ihastunut lääkäri Erkki Viherkoski (Juha Veijonen) haluaa laittaa Pekan pakkohoitoon, mutta siitä Rauni ei pidä.  Hänen työpari, Aimo Peltoniemi (Vesa Kietäväinen) on myös ihastunut häneen. Rauni yrittää opetella Kemijärven tavoille. Sitten huomataan, että kaupungissa on meneillään laittomia viinabisneksiä ja muita rikoksia.",Sarja on omaperäinen ja erilainen verrattuna muihin poliisisarjoihin.
971,60.0,"Taken on mm. Steven Spielbergin tuottama TV-sarja, jota Suomen televisiossa ei vielä tätä kirjoittaessani ole näytetty. Kenties sarja joskus tulee Suomenkin kansalle nähtäväksi. Sarjahan on voittanut jonkin verran palkintoja rapakon toisella puolella, joten odotukset senkin osalta ovat heti aluksi korkealla. Koska kyseessä on pitkä sarja enkä jaksa katsoa televisiota 15 tuntia putkeen, tämä tykitys on enemmänkin päiväkirjamainen, jossa olen kirjoittanut ajatuksiani jokaisen katsotun jakson jälkeen. Katsoin sarjan kolmena peräkkäisenä päivänä, joten nyt olisi aika käydä ulkona haukkaamassa happea.Kyseessähän on mielikuvituksellinen scifi-sarja, jossa seurataan ulkoavaruudesta saapuvien vierailijoiden vaikutuksesta kolmen suvun tapahtumiin neljässä sukupolvessa. Jotkut alkuajan hahmoista ovat mukana loppuun saakka ja toiset taas väistävät muiden tieltä. Tämä aiheuttikin ainakin minulle hieman päänvaivaa ajoittain.Jakso 1: Beyond the skyEnsimmäisen jakson päätehtävä on tietenkin esitellä sarjan päähahmot, joiden jälkeläisten ja sukulaisten tapahtumia tullaan seuraamaan tulevissa jaksoissa. Jakson päähahmot ovat Kapteeni Crawford, tarjoilija Sally Clarke ja lentäjäkapteeni Keys, jotka kaikki ovat eri tavoin kosketuksissa Roswellin tapahtumiin 1940-luvun lopulla. Kapteeni Crawford on utelias selvittämään ja hyväksikäyttämään ulkomaailman muukalaisten salaisuuksia, mutta työ ei ole helppoa, koska muukalaisten teknologia tuntuu olevan liian monimutkaista maan asukkaille. Tarjoilija Clarke on suoraan kosketuksissa ulkomaailmalaisen kanssa, eikä saa vierasta mielestään vuosienkaan jälkeen. Lentäjäkapteeni yrittää selvittää muistikuviaan sodasta, jotka eivät ole ihan tavallisia sodastapalanneen muistoja. Muistoissa ja painajaisissa mieleen palaavat vieraat, jotka yhä edelleen vainoavat miestä myös unien ulkopuolella.Jakso muistutti hieman liian paljon niitä kaikkia televisiosarjoja ja elokuvia, joita me kaikki olemme aiheesta nähneet. Tarinat Roswelliin tipahtaneesta ufosta ja henkiinjääneestä oliosta ovat jo niin loppuunkäytettyjä, että sarjan katsomisen jatkaminen on vaakalaudalla jo tässä vaiheessa. No pakkohan tuota on jatkaa kun on boksista kovan hinnan maksanut. Oli tietenkin tavallaan odotettavissakin että ensimmäinen jakso on vain taustojen esittämistä ja hahmoihin tutustuttamista.Jakso 2: Jacob and JesseToisen jakson tapahtumat sijoittuvat noin 11 vuotta ensimmäisen jakson jälkeen, vuosiin 1958-59,  jolloin parilla merkittävällä hahmolla on jo kymmenvuotiaat jälkeläiset, joilla myös on jonkinlainen merkitys ulkomaailmalaisten suuressa suunnitelmassa, joka tässäkin jaksossa vielä jää epäselväksi. Yksi lapsista on puoliksi avaruusolento ja toinen on yhteydessä vieraisiin isänsä kautta. Kapteeni Crawfordin tutkimukset ja vieraiden etsiminen jatkuu, eikä näiden teknologia meinaa vieläkään avautua edes maan johtaville tiedemiehille.Nyt aletaan jo pääsemään hieman syvällisemmin sisään päähahmojen (joita siis on myös tullut 11 vuodessa lisää) rooleihin vieraiden suuressa suunnitelmassa. Jakso tuntui jo huomattavasti mielenkiintoisemmalta kuin avausjakso, joten odotukset ovat tässä vaiheessa korkealla jatkon suhteen. Roolityöskentelystä ja juonesta en vielä tässä vaiheessa vedä kovin pitkällevieviä johtopäätöksiä, mutta kyllä hahmoille on valittu pätevät näyttelijät ja juonikin näyttää monimutkaistuvan mielenkiintoisempaan suuntaan.Jakso 3: High hopesVuonna 1962 Yhdysvaltoja ja maailmaa piti jännityksessä Kuuban kriisi, mutta sellainen pikkuseikka kun maailmanlopun uhka ohitetaan tässä sarjassa pikaisen ohimennen. Nythän on kuitenkin kyse paljon vakavammista asioista, ainakin jos ylennyksen saaneelta Majuri Crawfordilta kysytään. Tässä kolmannessa osassa aiemmin esiteltyjen päähahmojen polut kohtaavat ja jokaisella on omat syynsä kertoa tai olla kertomatta kokemuksistaan vieraiden kanssa. Majuri Crawfordilla mopo karkaa pahemman kerran käsistä ja lentäjäkapteeni Keysin poika osoittaa luottamusta ihan väärään suuntaan yrittäessään selvittää viimeaikaisia yliluonnollisia tapahtumia.Jakso oli mielenkiintoarvoltaan ensimmäisen ja toisen jakson välimaastossa. Alien-kliseitä viljeltiin väliillä melko runsaastikin, mutta ei kuitenkaan yhtä paljon kuin ensimmäisessä jaksossa. Jakso tarjosi mielenkiintoisia ja yllättäviäkin käänteitä ja herätti useita kysymyksiä jatkon osalta. Minusta tuntuu siltä että sarja vangitsee minua tiukemmin otteeseensa enkä voisi edes kuvitella lopettavani sarjan katsomista nyt.Jakso 4: Acid testsNyt jo everstiksi ylennyt Crawford on vuonna 1970 jo harmaantunut mies, joka edelleen etsii vastauksia kysymyksiinsä vieraista. Neljännen jakson pääosassa nähdään lähes yksistään Crawfordin nuorempi poika, joka matkustaa Alaskaan selvittääkseen sieltä löytyneiden seinäkirjoitusten merkityksen ja yhteyttä isänsä aiemmin löytämään ufon palaseen.Tämä on selvästi paras jakso tähän mennessä. Tosin jakso ei tuntunut kovin scifiltä, vaikka kaikki tapahtumat siihen suuntaan edelleen viittasivatkin. Jaksossa oli hyviä trillerinomaisia piirteitä, jotka pitivät katseen liimattuna ruutuun. Olettaisin että seuraavissa jaksoissa tullaan näkemään lisää muiden aloitusjaksossa esiteltyjen hahmojen ”soolojaksoja” ja odotan niitä mielenkiinnolla.Jakso 5: MaintenanceVuosi on 1980 ja eversti Crawfordin poika Eric on ottanut hoitaakseen isänsä tehtävät huippusalaisessa ilmavoimien ufoyksikössä. Poika osoittautuu monellakin tavalla isänsä pojaksi, eikä se ole pelkästään hyvä asia. Tarjoilija Clarken vanhin poika Tom on Amerikan ykkösskeptikko, ainakin mitä ufoihin tulee. Hänelle selviää kuitenkin asioita jotka saavat miehen epäilemään omia tähänastisia uskomuksiaan. Lentäjäkapteeni Keysin poika Jesse pyrkii edelleen pääsemään eroon vieraista, jotka aika-ajoin ilmestyvät epätoivottuina vieraina Jessen ja nyt myös tämän perheen luo.Hohhoijaa, olipas väsyttävä jakso. Siinä käsiteltiin aivan liian paljon vain ihmisten välisiä suhteita, ja koko scifi-touhu jäi kauas taka-alalle, poislukien loppua, joka enteilee tietenkin hyvää jatkoa ajatellen. Viimeistään tässä jaksossa katoja alkaa pohdiskelemaan kuka onkaan kenen jälkeläinen ja miten tämä liittyy muiden perheiden tapahtumiin. Kuvioissa alkaa olemaan jo viimeinen sukupolvi jota sarjan aikana seurataan ja kaksi viimeistä levyä käsitteleekin ajanjaksona nykypäivää.Jakso 6: Charlie and LisaJakson pääosia vetävät tällä kertaa tarjoilija Clarken teini-ikäinen lapsenlapsi Lisa Clarke ja lentäjäkapteeni Keysin aikuinen pojanpoika Charlie. Lisa asustaa isäpuolensa kanssa ja elää normaalia teinielämää, kunnes hänelle selviää oma yhteytensä vieraisiin. Charlie puolestaan on jo hermoromahduksen partaalla vieraiden ”yhteydenotoista” johtuen ja tekee kaikkensa päästäkseen niistä eroon. Eric Crawford onnistuu viekkaudella saamaan isänsä aloittaman työnsä takaisin ja jatkaa sinnikkäästi Clarken suvun menneisyyden selvittämistä George Bush ”viisaamman” rahoittamana 1990-luvun alkuvuosina.Tämä jakso oli väsyttävä. Se sisältää liiaksi erilaista tunteilua ja scifi-puoli on jälleen jätetty niin kauas taakse, että voisi helposti kuvitella katsovansa vaikka Kauniita ja rohkeita. Nyt oikeasti hieman pelottaa mitä sarjan viimeiset osat tuovat tullessaan. Toivottavasti ei ainakaan lisää tällaista.Jakso 7: God’s equationSarjan seitsemäs jakso ajoittuu muidenkin loppujaksojen tapaan nykypäivään. Tässä jaksossa keskitytään lähes kokonaan Lisa Clarken 9-vuotiaan pikkuvanhan ja yliviisaan Allie-tyttären elämään ja suhteeseen vierailijoihin. Lisäksi nähdään kuinka omena ei todellakaan putoa kauas puusta Crawfordien suvussa, ei edes kolmannessa polvessa.Jos edellinen jakso oli jo puuduttava, niin huonompaan suuntaan mennään edelleen. Kylkiä piti käännellä sohvalla vähän väliä että edes jonkinlainen aktiviteetti pitäisi minut hereillä. Mahtaako sarja tästä enää palautua hyväksi scifi-sarjaksi, vai pysyykö tämä nyt tällaisena sivuraiteille levinneenä sarjana, jota ei enää edes scifiksi voi sanoa.Jakso 8: Dropping the dishesPikku-Allie on joutunut armeijan kynsiin, jossa häntä pidetään syöttinä ansassa, jossa saaliiksi toivotaan ufoja ja ulkoavaruuden asukkeja. Houkuttelu vaan ei olekaan ihan niin yksinkertaista kun ilmavoimissa kuvitellaan. Armeijan suhtautuminen avaruusvierailijoihin on samanlaista kuin ihmisillä yleensä muissakin sarjoissa ja elokuvissa, eli pelonsekaista ymmärtämättömyyttä.Nyt aletaan pääsemään takaisin kunnollisen sarjan raiteille. Jaksossa riitti toimintaa ja jännistystä kun paremmassakin laatusarjassa. Tämän jakson jälkeen jäin taas odottamaan seuraavan jakson.Jakso 9: John ja jakso 10: TakenItse jaksoista on hyvin vaikea kertoa mitään spoilaamatta sarjan loppuratkaisua, joten en kerrokaan juonesta enää mitään. Nämä kaksi viimeistä jaksoa olivat keskinkertaisia, mutta loppuratkaisu oli hieman turhan helposti arvattava ja liian pitkään venytetty. Ihan hyvä maku siis ei itse lopusta jäänyt ainakaan tähän suuhun. Lopputunnelmat:Sarjaa tuskin tulee katsottua toistamiseen, kun se saapuu Suomen televisioon. Steven Spielbergin nimen liittäminen sarjaan on selvästikin ollut vain rahastuskikka, tai sitten miehellä on maku ja tyylitaju heikentynyt aiemmista tuotoksistaan. Tosinhan Spiilu ei ohjannut näistä jaksoista yhtään, vaan oli hankkimassa niille rahoitusta.",Loppujen lopuksi koko katselu-urakasta jäi mieleen vain tyhjyyttä.
972,100.0,"Neil Hardwickin käsikirjoittama Tankki täyteen -TV-sarja on yksi parhaista pläjäyksistä Suomen viihdeohjelmien historiassa. Vuonna 2002 julkaistu Tupla-DVD -paketti sisältäa tämän mainion melko ajattoman sarjan molemmat tuotantokaudet (1978 & 1980), kaikki 11 osaa. Nostalgiaa tuovat tietysti markat, pajatsot, maitopurkit sekä kaikenlainen mennyt tavarasälä. Sarjasta tuli joulun alla katseluhetkellä yllättävän ajankohtainen sillä Emmiä näytellyt Sylvi Salonen nukkui pois 83-vuoden ikäisenä. Tauno Karvonen ja Tenho Saurén ovat siirtyneet jo aiemmin muille maille vierahille.Sarjan tekee loistavaksi niin maan perusteellisen hauska huumori, joka yhdistelee suomalaista ja brittiläistä meininkiä. Tankki täyteen perustuu ilmiömäiseen käsikirjoitukseen ja tilannekomiikkaan. Komiikka taas perustuu pitkälti hahmojen nerokkuuteen. Sarjassahan seurataan Vilénin perheen edesottamuksia pienellä syrjäisellä huoltoasemalla, tai onhan se päätien varrella, mutta tien liittymää sinne ei vaan löydä. Toisella kaudella poppoo isännöi rähjäistä maatilaa ja tapahtumat keskittyvät sinne. Mukana menossa on Vilénin perheen ohella poliisikonstaapeli Reinikainen (joka sai myöhemmin myös oman sarjan) sekä Ulla, nuori nainen, joka hyörii kuvioissa työntekijänä.Normaalein tyyppi on selkeästi teräväkielinen Ulla (Salenius), joka pistelee nasevaa ja tiukkaa palautetta onnenonkijoille ja vonkaajille. Reinikainen (Saurén) heittää läppää, kiroilee ja kertoilee omaan tyyliinsä varsin ronskeja tarinoita. Nykypäivän TV-ohjelmissa ei noin ronskia kielenkäyttöä enää kuulekkaan. Saamaton luuseri, Juhana Vilén (Saarelainen) pyörii aikuisena yli 30-kymppisenä poikana nurkissa äidin tiukan komennon alla. Perheen äidistä Emmi Vilénistä (Salonen) tulee mieleen väkisinkin suositusta brittisarjasta ""Pokka pitää"" Hyacinth Bucket, jolla mieletön tarve olla kylän fiinein leidi ja muunnella totuuksia hienon kuuloisiksi jutuiksi. Perheen hyväntahtoinen pipopääjuntti, Sulo Vilén (Karvonen) ostaa kaikkea mitä halvalla lähtee sen kummempia ajattelematta. Näistä lähtökohdista saadaan aikaan jos jonkinmoista huumoria.Sarjan tarkastelu tiiviinä pakettina DVD:ltä on varsin hauskaa (kuten monen muunkin sarjan). Tarinan ja henkilöhahmojen kehittymisen näkee selkeästi sekä näiden edesottamukset säilyvät tuoreessa muistissa. Hyvin pysyy kyllä kokonaisuus kasassa.",Yksi parhaista pläjäyksistä Suomen viihdeohjelmien historiassa.
973,60.0,"Kiinnostukseni United States of Taraa kohtaan heräili vuosia sitten eräällä iltalukion psykologiantunnilla. Muistan kuinka opettajamme suositteli sarjaa lämpimästi ja kehui tätä muun muuassa mainioksi kuvaukseksi dissosiatiivisesta identiteettihäiriöstä, joka onkin sarjan päällimäinen pointti. Lukitsin kehut mieleeni jos vaikka joskus sattuisinkin vilkaisemaan Taran monia elämiä. Myöhemmin kun löysin sarjan ja havaitsin, että sitä on ohjannut kiinnostavasti Steven Spielberg, päätin katsastaa onko sarja tosiaan suosittelemisen arvoinen. Aloitin arvosteluni ihan tarkoituksella tällaisella selittelyllä koska näin ykskaks on hiukan hankalahkoa sanoa, ketkä voisivat kiinnostua tästä, ketkä voisivat olla sarjan kohderyhmää. Taran monet elämät käsittelee tosiaan dissosiatiivista identiteettihäiriötä ja kertoo pelkästään nimensäkin puolesta, että melko friikintuntuista menoa on luvassa vaikka toisaalta ilman Taraa sarja olisi kuin mikä tahansa amerikkalainen tusinaperhedraama. Ounastelisin, että sarjan parhainta yleisöä saattaisivat olla juuri ne katsojat, jotka ovat joko kiinnostuneet psykologisista ilmiöistä tai kaipaavat TV-tarjonnan peruskauraan uutta potkua. Ja Toni Colletten faneille sarja on aika lailla must-see-tasoa. Sarja kuvaa meille Gregsonin perheen arkea. Perheen leppoisa isä Max (John Gorbett), kiukutteleva ja itsenäisyyttä kaipaava teini-ikäinen tytär Kate (Brie Larson) ja tätä hitusen nuorempi sekä kiltimpi pikkuveli Marshall (Keir Gilchrist) ovat varuillaan lääkkeistä kieltäytyneen perheenäiti Taran (Toni Collette) takia, mutta koettavat elää suht idyllistä elämäänsä niin normaalisti kuin mahdollista. Rakastavan, varovaisen ja epävarman Taran kanssa tulevat kaikki toimeen, mutta Taran sivupersoonat T (=teini-ikäinen kimuli), Buck (=Vietnamista selviytynyt äijä) ja Alice (=vanhanaikainen pirttihirmu) ovat luonteiltaan Taraa hankalampia ja vaativat useimmiten erilaista kohtelua. Kun Taraa alkaa näkyä harvemmin ja tämän sivupersoonia useammin, Gregsonit alkavat kypsymään. Isäntä rupeaa selvittelemään Taran siskon Charmaine Crainen (Rosemarie Dewitt) avulla sitä, mitä vaimolle on mahtanut tapahtua ja miksi hän on ylipäänsä kehittänyt sivupersoonansa. Lähdin ikään kuin tutkimusmielessä katsomaan sarjaa ja huomasin varsin pian, ettei päätarina perehdy Taran sairauteen sen syvällisemmin vaan keskittyy pikemminkin kanssaeläjien näkökulmaan. Se oli sinänsä harmittava takaisku, mutta jatkoin sarjan katsomista mielenkiinnolla. United States of Taran tunnelma on suhteellisen huoleton, kevyt ja kepeä eikä sen ole tarkoituskaan muuttua missään vaiheessa freudilaisen tai dostojevskimäisen uraauurtavaksi tutkimukseksi koskien Taran psyykettä. Koska sarjan olemus on järkähtämättömällä komedialinjalla, siltä sopii toivoa onnistumista ainakin sitten sen suhteen. Komedian kannalta sarjan ensimmäiset jaksot tuntuivatkin ihan lupaavalta meiningiltä, mutta samankaltaisuudet alkavat toistamaan itseään melko nopeasti ja ykköskauden loppupuoli on livahtanut draaman puolelle.Sarjan tunnelma on kuitenkin hyvin hallussa eikä touhusta tehdä liian totista missään kohtaa. Toisaalta fiilinkiin kaipailisi jonkinlaista samaistumispintaa, ainakin minun oli jotenkin vaikeaa pitää tapahtumapaikkaa ja sen henkilöitä tarpeeksi uskottavina. Miljöö on periamerikkalainen, liiankin sliipattu, iloinen ja tutunoloinen. Sivuhahmot ovat kliseisiä ja näistä huokuu käsikirjoittajien yritys luoda tyypeistä mahdollisimman sympaattisia. Ilmasta saattaa aistia tietynlaisen ja määrittelemättömän spielbergimäisen ”ihanteellinen komediaperhe”-tuoksun. Sarjan näyttelijöistä ja henkilöistä on sanottava, että koko shown ylivoimaisin tähti on ilman muuta Toni Colletten erinomaisesti esittämä Tara. Collette on ansaitusti voittanut roolistaan Emmy- ja Golden Globe-palkinnot. Nainen näyttelee käytännössä neljää tai useampaa henkilöä ja tuo jokaiseen onnistuneesti oman elonsa ja olemuksensa. Hauskin sivupersoonista lienee raavas Buck, mutta myös kammottavassa Alicessa on jotain lumoavaa. Mutta kuten jo arvosteluni alussa vihjaisin, sarjassa ei ole Taran lisäksi ketään muuta kiinnostavaa hahmoa. Sivuhahmoista esimerkiksi Taran mies Max ei vakuuta. Mr. Gregson ei tunnu kovinkaan luonnolliselta henkilöltä, tällä tuntuu olevan liikaa rauhallisuutta ja kärsivällisyyttä tilanteeseen kuin tilanteeseen. Voihan siis Maxin kaltaisia ihmisiä toki olla ja voi olla myöskin, että hahmon laimeus johtuu enimmäkseen tätä yksieleisesti ja laiskasti näyttelevästä John Gorbettista. Taran 17-vuotias tytär Kate on vankkumattomalla teini-itsevarmuudellaan porskutteleva ipana, joka ei tuo mitään uutta TV-sarjateinihahmoon. Taran Marshall-poika on tietystä stereotyypistä johtuvan hienostuneisuutensa takia oikeastaan ihan mukiinmenevä hahmo, muttei erityisemmän mielenkiintoinen eikä ainakaan niin kiintoisa, että tälle olisi kannattanut uhrata ruutuaikaa tylsien romanssien käsittelyyn. Taran Charmaine-siskosta voisi saada erikoisen ja moniulotteisen naisen, mutta koska tällekään ei olla jaksettu suunnitella mitään sen kummempaa, lopputulos on mitäänsanomaton. Sarjan miinuksina tulee luonnollisesti Taran miehen, lasten ja siskon sivujuonikuviot. Koska katsoja pitää Taraa kirkkaasti mielenkiintoisimpana hahmona, ennalta-arvattavat tarinat esim. Katen työpaikkakokeiluista ja Charmainen miehenetsinnästä huokailuttavat. Joissakin jaksoissa näille sivuhenkilöille on suotu tarpeettoman paljon aikaa. Miksi kukaan haluaisi nähdä ärsyttävän teinitytön työsähläilyjä kun voisi yhtä hyvin viihtyä keski-ikäisen naisen vaihtuvien sivupersoonien ihmeellisellä kommelluskentällä? Toinen ja merkittävin miinus sille, miksen aio katsoa sarjaa sen yhtä tuotantokautta enempää, on kertomus Taran sairaudesta. Nimittäin ykköskaudella katsojalle luvataan vaivihkaan selittää, mikä on tehnyt Tarasta sellaisen kuin on. Jaksoja katsoo eteenpäin vain sen takia, että jotain saadaan selville. Aluksi mysteerin ratkominen etenee mukavasti eteenpäin, sitten tyssähtää teini-ikäisen tytön nirppanokkailujen ja teini-ikäisen pojan kouluromanssien tieltä. Lopulta loppupuolen jaksoissa päästään taas itse asiaan, mutta kuinka käy? Katsojalle ei paljastetakaan mitään. Ruudunpuoleinen, käsiään hierova ja kauniisti hymyilevä psykiatri ikään kuin nätisti vannoo, että ratkaisua on tulossa seuraavilla kausilla. Tämmöinen homma aiheuttaa silkkaa pettymystä koska verkkaisessa ja löyhästi eteenpäin keinahtelevassa sarjassa ei ole Taran vaivojen selvittämisen lisäksi mitään muuta hohtoa. En tässä kohtaa ja ensimmäisen tuotantokauden perusteella näe syytä sille, miksi sarjaa piti venyttää kolmen tuotantokauden mittaiseksi, ainakaan minulla ei ole kiinnostusta seurata Taran monia elämiä niin monen jakson ajan...",Tara kannattelee koko sarjaa harteillaan.
974,100.0,"Team Ahma - yksi monista Pirkka-Pekka Peteliuksen huumorisarjoista. Jarno Ahma (Pirkka-Pekka Petelius) ja Alpo Kurkinen (Taneli Mäkelä) perustavat maantiepalvelun, jonka leivissä he auttavat naista synnytyksessä sekä useissa pienemmissä ongelmissa.Alpon ja Jarnon teot ja sanat keräävät sympatiapisteet varmasti ja jotka sarjaa seuranneet näkevät tämän dvd-levyn pakko-ostoksena. Jos ei, niin nyt on syytä nähdä. Aika nimittäin ei ole kullannut muistoja, vaan pidän tätä vieläkin ehkä parhaana suomalaisena komediasarjana. Tyyli on leppoisaa sekä Alpon ja Jarnon jutut ovat niin älyttömiä, ettei lisätärpätti riitä, pakko heittää aivot narikkaan. Monet naurut saa myös Hjördis-tädistä, jonka luona Alpo asuu - todellinen pelko on olemassa. Hjördis-tädin lisäksi legendaariista ovat päähenkilöiden lausahdukset: Alpon ""Ai mutta nythän mä hokasin"" sekä Jarnon ""Hitsi, voi hitsin hitsi"". Sarjan ainoan miinuksen löydän juuri tuosta Jarnon hokemasta hitsin hitsistä, johon loppua kohden alkaa kyllästymään.Pirkka-Pekka Peteliuksen ja Taneli Mäkelän näytteleminen on aivan loistavaa. Pystyy oikeasti kuvittelemaan että jossain perämetsässä asustaa nämä kaksi maantiesotilasta, joiden elämän kohokohtia on lähteä Helsinkiin ja käydä Mäkkärissä syömässä. Teksitykset lätyltä löytyy suomeksi ja ruotsiki. Kuvasuhteena on 4:3 ja ääni on Dolby Digital 2.0. Extroista taas löytyy alkuperäinen Team Ahman ensiesiintyminen Akkaa päälle -sarjasta. Tämä dvd käsittää sarjan ensimmäiset viisitoista osaa, syksyllä 2005 ilmestyy loputkin jaksot.",Pirkka-Pekka Peteliuksen ja Taneli Mäkelän näytteleminen on aivan loistavaa.
975,100.0,"Jarno Ahma ja Alpo Kurkinen, eli tuttavallisemmin Team Ahma, jatkavat seikkailujaan tässä Team Ahma -tv-sarjan toisessa tupla-DVD-julkaisussa, joka sisältää sarjan loput 15 jaksoa (15 - 30) sekä aivan uuden ennennäkemättömän erikoisjakson nimeltään Koeajotesti. Jakso kuvattiin varta vasten tätä DVD-julkaisua varten, joten sitä ei ole vielä näytetty TV:ssä.Tämän toisen DVD:n jaksoissa pojat joutuvat mm. vankilaan ja tutustuvat, auttavat muutossa sekä viettävät joulua. Aiemmista jaksoista tuttua hitsittelyä ja hokailua on mukana mielestäni hieman liikaakin, mutta jos ei takerru näihin seikkoihin, niin kyllä kaverusten touhu jaksaa naurattaa. Hauskimman roolin mielestäni tekee Lasse Karkjärvi homona Jukka Vikströminä. Vesa Vierikon ja Martti Suosalon esittämät karjalaisveljekset Jevgeni ja Veikko ovat myös mukana muutamassa jaksossa. Eräs paketin hauskimmista jaksoista on mielestäni ”Pelaruuspas” -niminen jakso (jakso numero 26) ja siinä oleva kaverusten väittelykohtaus, joka saa lopulta melko dramaattisen käänteen.Jaksot on jaettu tasaisesti molemmille levyille, ensimmäiseltä levyltä löytyvät jaksot 16 - 24 ja toiselta levyltä löytyvät loput jaksot (25 - 30). Toiselta levyltä löytyvät myös erikoisjakso nimeltään Koeajotesti sekä sen Making of.Koeajotesti-jaksossa kaverukset saavat koeajettavakseen uuden puhuvan maastoauton ja tutustuvat koeajon yhteydessä myös auton herkkään puoleen. Tämä uusi jakso jatkaa sitä samaa linjaa kuin sarjan muutkin jaksot. Mukana on jälleen sitä Jarnon hitsittelyä, vaikka sitä olisi mielestäni kyllä voitu huomattavasti karsia, eikä olisi (ainakaan minua) haitannut vaikka se olisi jätetty kokonaan pois. Muuten jakso on mielestäni ihan hyvä.Sarja esitetään 4:3 kuvasuhteella, mutta uusi jakso sekä making of esitetään 16:9 formaatissa. Peteliuksen ja Mäkelän luoma Team Ahma on mielestäni ehdottomasti yksi parhaista 1990-luvulla tehdyistä kotimaisista komediasarjoista. Aijjuu, mutta nythän mä vasta hokasin, että minä päätän arvosteluni tähän. Roger!",Tuttua hitsittelyä ja hokailua on mukana hieman liikaakin.
976,60.0,"Voi hitsi! (mitä?) Voi hitsin hitsi! (no mitä?), eikäkö sitä vaan tulin kertomaan, että maanteiden ritarit Jarno Ahma ja Alpo Kurkinen ovat palanneet lähes kymmenen vuoden tauon jälkeen taas auttamaan pulaan joutuneita autoilijoita. Tällä kertaa Jarno ja Alpo häärivät mm. Nelosen uutisissa, tuuraavat M.A. Nummista ja Pedro Hietasta, sekä viettävät juhannusta ja kokevat lapin hulluuden. Ja joutuvatpa jannut siinä sivussa myös pariterapiaan.Itselleni nämä uudet jaksot olivat melkoinen pettymys. Aiempiin tuotantokausiin verrattuna sarjan nykyinen taso on laskenut melkoisesti, eikä sarjassa enää ole sitä samaa viehätystä kuin silloin kymmenisen vuotta sitten tehdyissä jaksoissa. Miinusta tulee myös siitä, ettei sarjassa enää ole muita vakionäyttelijöitä mukana kuin Petelius ja Mäkelä (Jope Ruonansuu tosin vierailee viimeisessä jaksossa). Lisää miinusta tuo se, ettei ohjaajan pallilla istunutkaan enää Taneli Mäkelä, vaan Mikko Mattila, joka on tuttu mm. sarjojen Ou Nou! ja Tummien vesien tulkit ohjauksista. Miinusta tulee rutkasti myös siitä, että Alposta oli tehty edellisiä jaksoja tyhmempi. Tuo ainakin häiritsi minua jonkin verran.Mukana sarjassa nähdään myös monia tv:stä tuttuja kasvoja, kuten Nelosen uutistoimittaja Baba Lybeck sekä muusikot Pedro Hietanen ja M.A. Numminen. Muun muassa Isänmaantoivot -sarjasta tuttu Toni Wahlström tekee mielestäni hauskan roolin kännisenä juhannusjuhlijanaDVD-julkaisu ilmestyi melko pian sarjan tv-esitysten päätyttyä ja kahden aiemman julkaisun tapaan DVD on paketoitu normaalin kotelon lisäksi tällä kertaa oranssin väriseen pahvikoteloon (aiemmathan olivat musta ja keltainen). Levyjä paketissa on vain yksi, koska jaksojakin on vain viisi. Lisäksi DVD:ltä löytyy ekstrana noin 17 minuutin mittainen ""Pokka pettää"" -nimeä kantava pätkä. Kyseessä on koostepläjäys, jossa on kaverusten naureskelua eri jaksojen kuvaustilanteissa, ja niitä seuratessa voi vain ihmetellä, että miten he oikeasti ovat pystyneet sanomaan vakavalla naamalla kaikki hauskat jutut joita jaksoissa kuullaan. Kooste on aika hupaisaa katsottavaa ja sen jaksaa katsoa uudestaan ainakin pariin otteeseen.Yhteenveto: Team Ahma on tehnyt mielestäni melko laimean paluun, eikä sarjan viehätys ole enää entisensä, johtuen loistavien sivuosanäyttelijöiden, Vesa Vierikon, Martti Suosalon ja Esko Hukkasen puuttumisesta. Uusien jaksojen nimet ovat: Nelonen, Gommi ja Pommi, Juhannus, Pariterapiassa ja Lapinlumo. Kolme pistettä Team Ahman uudelle tulemiselle. Sarjaa voi edelleen suositella kaikille suomalaisen hömppäviihteen ystäville.","Team Ahma on tehnyt laimean paluun, eikä sarjan viehätys ole enää entisensä."
977,70.0,"On jälleen aika esitellä Teini-ikäiset mutanttininjakilpikonnat uudelle sukupolvelle. Koko projektista käytännössä vastannut Ciro Nieli muistelee vanhoja ja tuo samalla omaa tyyliään mukaan. Kaiken tämän voi oikeastaan jo nähdä alkutunnarista.Tuttuun tapaan kaikki sijoittuu New Yorkiin, jossa sankarimme ovat eläneet jo 15 vuotta näkemättä päivänvaloa. ”Syntymäpäivän” kunniaksi Tikku päättää kertoa pojille tarinan, kuinka he muuttuivat humanoideiksi. Tarinatuokion päätteeksi Turtlet totta kai vaativat isäänsä päästämään heidät ulos kokemaan ja näkemään heille vielä tuntematonta maailmaa ja näin seikkailu voi alkaa. Sarjan alku muistuttaa hyvin pitkälti 1990-luvulla tutuksi tullutta ensimmäistä Turtles-sarjaa. Löytyy kummallisia mutanttiroistoja, ehkäpä hieman typeriäkin ja pizza on hieman mukana kuvioissa. Sitä pidemmälle sarja etenee, sitä enemmän se ottaa omaa rooliaan uutena sarjana ja tuo uusia asioita pöydälle, jotka voi aluksi pidempi aikaista Turtles fania kummastuttaa. Juonet vaihtelevat tasaisesti, mutta perus idea säilyy;  Leonardo johtaa, Raphael mukiloi, Michelangelo pelleilee ja Donatello käyttää aivojaan. Joskin ajoittain olisi toivonut Michelangelolle ja Donatellolle enemmän heihin keskittyviä jaksoja, sillä välillä varsinkin Michelangelo tuntuu jäävän hieman muiden varjoon. Jaksoissa paistaa kuitenkin nykyajan tyyli, joka on tullut 2000-luvun alussa tutuksi. Jaksot esittävät hieman enemmän vakavapiirteisiä teemoja ja tilanteita. Toisinaan ne vetävät kaiken täysin naurettavaksi ja kaikilla pitäisi olla hauskaa. Roistotkaan eivät ole aivan idioottimaisia, vaan osaavat oikeasti aiheuttaa harmia, jolloin sankarimme pääsevät näyttämään kykynsä. Ensimmäisellä kaudella kaikki pitkälti keskittyy Silppurin ja Kraangien ympärille, joita vastaan siis Turtlet taistelevat. Kraangit ovat perus idealtaan samoja mitä sarjakuvissa ja edellisessä animaatiosarjassa, eli utromit, mutta nimetty hieman erilailla, kuin  1990-luvun animaatiosarjassa esiintynyt vastine.Sarja ottaa kuitenkin hyvin huomioon kaikkien hahmojen henkilökohtaiset ajatukset ja tuntemukset ryhmän/perheen sisällä. Ja näyttää myös katsojalleen miksi esimerkiksi Leonardo johtaa ryhmää, eikä esimeriksi Raphael tai Donatello. Huonona puolena voisi kuitenkin pitää hahmojen liiallista erottamista luonteen puolesta. Siinä missä ulkonäöllisesti oli varmasti virkistävää tehdä hahmoille selvät erot fyysisessä olemuksessa, niin luonteen puolesta ei olisi tarvinnut mennä niin pahasti äärilaidalle. Michelangelo kärsii tästä suunnasta kenties eniten, sillä hahmosta on tehty liian naiivi ja suorastaan tyhmä. Vaikka naiiviudella on välillä positiivisetkin hetkensä, niin se ei kuitenkaan pelasta Michelangeloa tällä kertaa. Sen sijaan isot plussat ansaitsee Tikku, joka kuitenkin on hieman ristiriitainen kahden asian suhteen. Huonona puolena on lähinnä hahmon väritys. Tässä tapauksessa ei olisi ollut pahitteeksi pidättäytyä harmahtavassa tai ruskean sävyisessä turkissa, mutta kirjavuus saa aluksi miettimään, että onko Tikku todella rotta, vai jokin sekarotuinen yksilö. Hyvänä puolena mainittakoon, että Tikusta on tehty juuri sellainen isähahmo ja sensei, joka herättää kunnioitusta. Hän on kaikkea tarpeen tullen, viisas, leikkisä, ankara ja ymmärtäväinen. Yksi tärkeistä asioista, jota hän tuo sarjan aikana esille ovat hänen opetuksensa, joita vihreät sankarit yrittävät ymmärtää. Ja kaiken lisäksi Tikku pärjää todella hyvin kamppailuissa, jota edelliset animaatioversiot eivät ole tehneet.Ääniroolitus on mennyt yllättävänkin nappiin. Siinä missä Jason Biggs ja Sean Astin kuulostaisi aluksi lähinnä sarjan mainostukselta, niin onnistuu näyttämään epäilijöilleen. Biggs Leonardona on onnistunut ääniroolissaan todella hyvin ja miehen ääni onkin hieman, kuin Cam Clarken ja Michael Sinterniklaasin risteytys. Myös Astin Raphaelina tuo oikeastaan Nolan Northmaisen äänen vuoden 2007 TMNT-elokuvasta, joka on piristävä muutos, mutta ei kuitenkaan täysin tuntematon tyyli nyky-yleisölle. Hahmosta käy hyvin ilmi, että kyseessä on vahvan olemuksen omaava hahmo. Mainstreamille hieman tuntemattomat nimet, kuten Rob Paulsen ja Greg Cipes ovat myös onnistuneita rooleissaan. Cipes on uransa aikana esittänyt aikaisemminkin hieman saman tyyppisiä hahmoja animaation saralla, joten roolitus ei sinänsä ole yllättävää. Myös Paulsen sopii kenties jopa paremmin Donatellon rooliin, kuin mitä hän oli muinoin ensimmäisessä sarjassa Raphaelina. Richardsonin roolitus tuntui kuitenkin lähinnä nostalgia mielessä roolitetulta, sillä ensimmäisessä sarjassa oli myös tummamies Silppurin äänenä. Richardson ei kuitenkaan ole mikään huono valinta, mutta ei hän varsinaisesti loista roolissaan, vaan jää sinne keskinkertaisuuteen. Parhaimman roolin kuitenkin suorittaa Hoon Lee Mestari Tikkuna. Myös hänen äänellään on haettu 1990-luvun sarjamaista Tikkua, mutta enemmän aasialaismaisella vivahteella. Toki siinä missä Tikku on japanilainen on Lee amerikankiinalainen, mutta väliäkös sillä, kun osaa näytellä. Leen suoritus on kuitenkin todella vakuuttava ja erittäin mieluisaa kuunneltavaa. Hän voisi melkeinpä kertoa Tikun roolissa puolituntisen tarinan.Animointi jakaa nykyisin aina mielipiteitä, sillä valitettavasti vanhemman polven harmiksi perinteinen piirosanimointi on salaa katoamassa ja tietokoneanimaatiot puolestaan vain lisääntyvät. Sen takia sarjaa ei kuitenkaan kannata lytätä, sillä kaikkeen tottuu pikku hiljaa, ja koska sarjasta löytyy paljon hyvää, niin miksi jättää tilaisuus käyttämättä. Toki hahmot näyttävät aluksi hieman kulmikkailta ja videopelimäisiltä, mutta liike on sulavaa, erityisesti toiminnan puolella, johon sarjan tekijät halusivat tuoda uudenlaisen ulottuvuuden. Musiikillisesti Sebastian Evansin sävellykset eivät aina pääse esille. Ne kyllä useimmiten kuuluvat salaa taustalla, mutta parhaiten ne ovat melkeinpä esillä tunnarissa, sekä sarjan kaksiosaisessa päätösjaksossa.",Sarja joka yhdistää kahden edellisen Turtles-sarjan vahvuudet onnistuu tuomaan myös jotain uutta.
978,60.0,"Ninjakilpikonnien sankarilliset taistelut Kraangeja vastaan jatkuvat. Tällä kertaa he saavat uuden liittolaisen ja uusia, sekä vanhoja vastuksia. Valitettavasti näistä aineksista ei tullut aivan toivottua lopputulosta.Siinä missä ensimmäinen tuotantokausi keskittyi kertomaan yhden kokonaisen tarinan, on toinen tuotantokausi lähestynyt toisenlaiselta kantilta. Kauden pääteemana pyritään huomioimaan Silppurin ja Kraangien yhteistyö, jolla molemmat saavat haluamansa. Kuitenkin kyseinen tarina jää käytännössä taustalle. Sitä vastoin kausi tarjoaa enemmän sivujuonia ja paljon täytejaksoja. Näitä jaksoja tähdittää useimmiten Casey Jones tai Tiger Claw. Myös ensimmäisellä kaudella ilmi käynyt perhesuhde Tikun ja Karain välillä saa pienen tarinan tyngän. Täytejaksot tavalla tai toisella vievät sarjaa hämmentävään suuntaan, sillä lähestulkoon kaikki sivuhahmot muuttuvat mutageenin myötä hirviöiksi, joita ei välttämättä olisi tarvinnut nähdä. Erityisesti Aprilin isä jostain syystä tuntuu kompuroivan tämän ongelman uhriksi. Kausi sisältääkin ison annoksen scifiä, mutta ei välttämättä sieltä parhaimmasta päästä.Tarinoiden heikkenemisestä huolimatta sarjan hyväksi puoleksi voidaan lukea valovoimaisimmaksi roistoksi nouseva Tiger Claw. Vaikka hahmo esiintyy Silppurin kanssa käsikädessä ne muutamat jaksot, esittää hän huomattavasti uhkaavampaa roolia, kuin Silppuri. Hahmo ei kuitenkaan tuo samanlaista uhkakuvaa, mutta omalla tyylillään on jopa vaarallisempi. Muut tutut roistot tekevät tutut roolinsa Silppurin kätyrinä, mutta eivät saa samanlaista roolia, kuten ensimmäisellä kaudella. Edes Baxter Stockman ei ihmeitä tarjoa ensimmäisen kauden tapaan. Kilpikonnien liittolaiseksi on asetettu Casey Jones, joka palvelee sarjan aikana kahdenlaista roolia. Hän on Raphin ystävä ja Donin kilpailija. Raphin tapaan uhkarohkea jääkiekkoilija on melkoinen rämäpää, joka samalla aiheuttaa ”kolmiodraaman”, kun hän ja Donatello vuorotellen yrittävät voittaa Aprilin huomion.Sarjan ohjaajista ja käsikirjoittajista ei nouse montaa nimeä esille. Erityisesti ohjaajista erottuu selkeästi kuka painottaa toimintaan ja kuka draamaan. Michael Chang ja Alan Wan ovat näistä selkeästi osanneet ohjata toimintaosuudet parhaiten. Ne eivät ole mitenkään epäselviä ja niissä riittää potkua ja tyylikkyyttä. Harmi vain, että käsikirjoitus ei ole niin mielenkiintoinen, että itse jakso olisi kokonaisuudessaan viihdyttävä. Myös Sebastian Evans ensimmäisen kauden tapaan, ei pääse aina oikeuksiinsa sävellystensä suhteen. Ne pitäisi julkaista erikseen yhdeksi soundtrackiksi, jotta kuulisi hänen mestariteoksensa.",Tarinoiden heikkenemisestä huolimatta sarjan hyväksi puoleksi voidaan lukea valovoimaisimmaksi roistoksi nouseva Tiger Claw.
979,100.0,"Nykypäivänä menestyvät jopa kaikista arkisimmista asioista kertovat tv-sarjat. Jopa Suomenmaasta löytyy niin sairaalan kuin erään ostopaikankin arjesta kertovaa sarjaa, ja mitä voimmekaan tästä päätellä? Ihmiset ovat kiinnostuneita toistensa arkielämästä. Samanlaista yksinkertaista arkielämän piirrettä kuvaa myös amerikkalaissarja Terapiassa. Tässä sarjassa hahmot ja tarina ovat fiktiivisiä, mutta ei sen niin väliä. Harvoin mikään fiktiivinen on näin hyvin onnistunut vangitsemaan joitain ihmisenä elämisen totuuksia.Terapiassa- sarjassa on kyse psykiatri Paul Westonin (Gabriel Byrne) työstä ja hänen potilaidensa edistyksestä psykoterapiaprosessissa. Paulin asiakaskuntaan lukeutuu kaikenlaista ahdistuneesta teinistä riidanhaluiseen pariskuntaan. Jokainen julkaisun levy käsittää yhden viikon terapiaistunnot, ja viikon lopulla Paul pääsee vaihtamaan psykiatrista potilaaksi käydessään itse terapiassa eläköityneen psykiatrikollegansa Ginan (Dianne Wiest) luona. Tätä kaavaa voisi nimittää nerokkaaksi. Sarjan potilaista selviää viikko viikolta enemmän sitä mukaa, mitä enemmän näiden elämästä ja ajatuksista paljastetaan. Katsojan annetaan tehdä omat päätelmänsä heistä, ennen kuin Paul kertoo näkemyksensä Ginalle joka viikon lopuksi.Kärjistetysti voisi siis sanoa Terapiassa- sarjan olevan kasa puolentunnin mittaisia dialoginpätkiä. Mikäli sellaista sattuu pitämään tylsänä, voi varautua olemaan väärässä. Sarja onnistuu koukuttamaan katsojansa varsin nopeasti.  Harvinaisen realistisia hahmoja syvennetään viikko viikolta, ja valotetaanpa matkalla Paulinkin elämää. Sarjan vahvuus piileekin juuri realistisessa käsikirjoituksessa ja vahvoissa näyttelijäsuorituksissa. Kaikki näyttelijät ovat tasaisen hyviä, mutta kirkkaimmaksi tähdeksi nousee Mia Wasikowska nuoren Sophien roolissa. Sophien kokemat tunteet ovat niin aidon oloisia, että ne välittyvät jopa tavallisen mattimeikäläisenkin olohuoneeseen. Mitä pitemmälle hahmoja seurataan, sitä enemmän katsoja heihin kiintyy. Paulin asiakaskunta on niin kirjavaa sakkia, että lähes jokainen voi löytää oman samaistumisen kohteensa. Sarja on luotu yksinkertaisten elementtien varaan. Ylimääräiset häiriötekijät on näin poistettu ja katsoja voi rauhassa keskittyä olennaiseen. Monien erilaisten ihmisten sielunmaisemaan. Sarja ei missään vaiheessa sorru toistamaan itseään, kun tuotantokauden loppua kohden Paulinkin  elämään kiinnitetään hieman alkua enemmän huomiota.  Moisen sudenkuopan välttäminen on näin yksinkertaisen perusidean omaavalle sarjalle melkoinen meriitti.Sisältönsä lisäksi Terapiassa on myös varsin poikkeuksellinen julkaisu. Se on loogisesti jaettu kahteen osaan, käsittäähän tämä ensimmäinen tuotantokausi poikkeuksellisen mittavat 43 jaksoa! Toinen erikoisuus on, että jokaisen levyn valikoista puuttuu tuo mystinen kaikki jaksot peräjälkeen toistava Play all- vaihtoehto. Tosin kuka tahansa kykenee äkkiä päättelemään syyn moiseen puutteeseen. Jaksoissa tulee esille asioita, joita on katsojaystävällisempää pohtia hiukan sen sijaan, että säntäisi heti jatkamaan seuraavaan jaksoon.  Pienellä pohtimisella sarjasta saakin huomattavasti enemmän irti.Terapiassa on monella tapaa hyvin esimerkillinen sarja, eikä vähiten monitasoisuutensa takia. Sarja todella toimii monella tavalla. Laajamittaisuutensa puolesta sitä voisi pitää löyhänä läpileikkauksena psykologisen terapiaprosessin sisällöstä. Autenttisuutensa puolesta sitä voi katsoa herkkänä kuvauksena elämästä ja ihmisyydestä. Viihteen nimissä voi nähdä loistavan esimerkin vangitsevasta tunnelmasta ja harvinaisen oivaltavasta käsikirjoituksesta.",Yksinkertainen on kaunista
980,60.0,"Terminator: Sarah Connorin aikakirjat on Terminator-elokuviin perustuva tieteistoimintasarja, jota tehtiin kaksi tuotantokautta vuosina 2008 – 2009. Tämä menee taas näihin elokuvien maineella ratsastavien rahastusyritysten pitkään jonoon. Ensimmäinen Terminator-elokuva valmistui 1984 ja jatko-osa ilmestyi seitsemän vuotta myöhemmin. 2000-luvulla valmistui vielä kaksi elokuvaa ja TV-sarja. Nämä 2000-luvun hommat ovatkin sitten selvää rahastusta.Sarja käynnistyy pari vuotta kakkososan tapahtumien jälkeen. Sarah Connor (Lena Headey) ja hänen poikansa John (Thomas Dekker) jatkavat pakoretkeään. Pian heidän perässään on taas tulevaisuudesta lähetetty paha robotti (Garret Dillahunt). Mutta he saavat myös suojelijan, ”naispuolisen” koneen Cameronin (Summer Glau). Samalla kun yritetään vältellä tappajarobotteja, niin myös yritetään estää koneita valloittamasta maailmaa.Kuten jo mainitsinkin, niin tämä sarja on elokuvien maineella ratsastamista. Tosin ainakin ensimmäinen tuotantokausi toimii paljon paremmin kuin odotin. Tässä päästään ihan mainiosti lähelle kahden ensimmäisen Terminator-elokuvan tunnelmaa. Toimintaa on mukavasti ja se on toteutettu hyvin, eikä olla sorruttu mihinkään MTV-kikkailuihin. Myös muut juonenkäänteet noudattavat mainiosti elokuvien touhuiluja. Tosin ovat hommat aika kliseisiä ja jopa ennalta-arvattavia, mutta ihan mainiosti ensimmäinen tuotantokausi osaa viihdyttää. Lopussa tosin alkaa homma hieman hyytymään.Vaikka juonenkäänteet ja tapahtumat menevätkin varsin hyvin, niin dialogipuoli jättää paljon toivomisen varaa. Dialogi ei ole aivan niin tasokasta kuin elokuvien puolella, vaikka kyllä välillä tulee ihan hyvääkin jälkeä. Myös hieman huumoria on saatu mukaan. Löytyy tästä myös pieniä epäloogisuuksia ja juonenaukkojakin. Ja jotta saisi tästä jotain irti, niin on varsin suositeltavaa katsoa kaksi ensimmäistä elokuvaa.Näyttelijäkaarti on pistetty ihan kokonaan uusiksi. Tämä on toki ymmärrettävää, kun ottaa huomioon, että tapahtumat alkavat pari vuotta Terminator 2:n jälkeen. Lena Headey on ihan kohtuullinen Sarah Connorin roolissa. Kyllä hän osaa moninaiset tunteet ilmaista, vaikka jääkin alkuperäisen Sarah Connorin näyttelijän Linda Hamiltonin varjoon. Thomas Dekker on ties monesko näyttelijä John Connorin saappaisiin. Hän ei kuitenkaan ole mitenkään ihmeellinen. Parilla ilmeellä ei pitkälle pötkitä. Hahmo on sen sijaan tehty ihan hyvin, eikä ole mikään ärsyttävä teini. Fireflysta tuttu Summer Glau on ihan pätevä Cameronin rooliin. Hän ei tosin pääse Arnold Schwarzeneggerin ja Robert Patrickin tasolle. Hahmokin on ihan mielenkiintoinen. Toimii ainakin paljon paremmin kuin Terminator 3:n pahisrobotti Kristanna Loken. Uutena hahmona Terminator-saagaan ilmestyy FBI-agentti James Ellison (Richard T. Jones). Hahmo on hyvin mielenkiintoinen ja  Joneskin hoitaa roolityönsä hyvin. Garret Dillahunt on pahisrobottina mainio ja saavuttaa saman hyytävyyden kuin Arnold Schwarzenegger Terminator ykkösessä ja Robert Patrick Terminator kakkosessa.","Ratsastaa elokuvien maineella, mutta on silti ihan viihdyttävä."
981,50.0,"Terra Novaa mainostettiin ilmestyessään yhdeksi maailman kalleimmista TV-sarjoista. Voi vain ihmetellä, minne ne rahat ovat menneet, sillä iso budjetti ei oikein näy sarjassa. Muutoinkin yritettiin oikein tekemällä tehdä menestyssarjaa. Tuottajaksi hommattiin Steven Spielberg, mutta ei hänenkään nimensä sarjalle menestystä tuonut, sillä sarja lopetettiin vain 13 jakson jälkeen, eikä jatkoa ole luultavasti tulossa.Sarja alkaa vuodesta 2149. Tällöin Maapallo on muuttunut lähes asutuskelvottomaksi saasteiden ja luonnonvarojen loppumisen takia ja ihmiset joutuvat asumaan lasikuvuissa. Myös syntyvyyttä on jouduttu rajoittamaan väestönkasvun hillitsemiseksi. Pääosassa on Shannonin perhe, joka saa mahdollisuuden matkustaa 80 miljoonaa vuotta taaksepäin Terra Nova -nimiseen siirtokuntaan, missä olisi tarkoitus aloittaa uusi elämä ja luoda parempi maailma. Mutta asiat eivät aina mene suunnitellusti ja nytkin tulee vastaan ongelmia.Käsikirjoitukseen ei ainakaan ole kovin paljon panostettu. Dialogi on usein varsin tökeröä, eikä mitenkään mielenkiintoista. Myöskään hahmoihin ei ole paljonkaan panostettu. Monet hahmot jäävät liian etäisiksi ja ovat usein melko kliseisiä. Pääosassa olevaan Shannonin perheeseen ei oikein ole panostettu ja katsojaa ei aina jaksa kiinnostaakaan heidän edesottamuksensa. Sentään Terra Novan komentajaan Tayloriin (Stephen Lang) on saatu hieman särmää. Valitettavasti muut hahmot jäävät turhan etäisiksi, eikä heidän touhut jaksa pahemmin kiinnostaa. Useimmat näyttelijät tekevät sentään sen, minkä voivat kapean hahmokehityksen pohjalla. Muutoinkin käsikirjoitukseen on jäänyt varsin paljon kliseitä ja ennalta-arvattavuuksia. Eikä juoniaukoiltakaan vältytä.Ongelmaksi koituu myös tarinankulku. Sarja käynnistyy ihan hyvin ja pyörii mainiosti eteenpäin parin jakson verran. Sitten tulee pitkä suvantovaihe, jolloin ei tapahdu paljon mitään, mikä veisi päätarinaa eteenpäin. Tämä alkaa tietenkin jo tuskastuttamaan katsojaa, sillä näissä täytejaksoissa ei tapahdu paljon mitään. Lopussa alkaakin jo olemaan hieman parempaa meininkiä ja ihan mielenkiintoisiakin juttuja on. Mutta täytettä on niin paljon, että varsinainen juoni olisi kerrottu jo kuudessa tai seitsemässä jaksossa. Tässä olisi ollut myös hyvä sauma hahmojen kehittämiseen.Eräs Terra Novan pahimpia kompastuskiviä on se, että se yrittää olla kaikille soveltuva sarja. Tekijät ovat päättäneet tunkea samaan pakettiin perhedraamaa, seikkailua, toimintaa, jännitystä ja sci-fiä. Ja kaiken lisäksi on pyritty tekemään sarjaa niin kesyksi, että sille voidaan lätkäistä alhainen ikäraja. Mutta tällaisesta sotkusta tulee vain huonoa jälkeä. Draamapuoli epäonnistuu jo siinä, ettei hahmoja saada millään mielenkiintoisiksi ja hahmot ovat muutenkin kliseisiä. Muutkaan asiat eivät vakuuta ollenkaan. Toimintapuoli on tehty todella laimeiksi, vaikkei sentään ole ihan kamalinta toimintaa, mitä on. Kamera heiluu varsin paljon ja usein on pimeää, kun taistellaan tai dinosaurukset käyvät jonkun kimppuun. Vertakaan ei tietenkään näytetä. Muutoinkin ollaan kuvausten suhteen pyritty olemaan mahdollisimman konservatiivisia ja pyritään miellyttämään mahdollisimman monia.Tehostepuolessakaan ei aina niin hurraamista ole. Joissakin kohdin on tehty tehosteiden kanssa ihan hyvää jälkeä, mutta monesti, varsinkin dinosaurusten kohdalla, tehosteet näyttävät liikaa tietokoneella tehdyiltä. Onneksi ei kuitenkaan lähdetä millekään tehostemässäilylinjalle.",Sarjan olisi voinnut tiivistää 6 tai 7 jaksoon.
982,90.0,"Mikäli freelance-poliisipari Samin ja Maxin (S&M) anarkistiset seikkailut eivät vielä ole tuttua kamaa, niin täältä pesee lyhyt yhteenveto: Kyseessä on komea läjä nykyään Pixarilla työskentelevän Steve Purcellin 80-luvulla julkaisemaan antropomorfisen koiran ja jäniksen tähdittämään nerokkaaseen omakustannesarjakuvaan perustuvia hupailutarinoita. Useimmille ensimmäinen kosketus Purcellin ylivertaiseen nerouteen oli LucasArtsin vuonna 1993 julkaisema seikkailupeli nimeltä Sam & Max: Hit the Road, joka on edelleen yksi lajinsa valioita ja maailman parhaita seikkailupelejä. Nuoremmalle yleisölle hahmot ovat todennäköisesti tutumpia Telltalen kolmesta  2000-luvulla julkaistusta episodipohjaisesta näkemyksestä. Pelien välissä kuitenkin tehtiin myös tämä vähemmän huomiota ja rakkautta osakseen saanut televisiosarja, joka ei ole koskaan tainnut virallisesti Suomeen asti edes päästä. Miksiköhän? Otetaan selvää.Aloitetaanpa hahmoista.Sam on rento ja rauhallinen ruskeaturkkinen antropomorfinen siniharmaata pukua ja sopivaa fedorahattua käyttävä puhuva koira, joka toimii sarjassa freelance-poliisina puuhaparinsa ja parhaan ystävänsä Maxin kanssa. Luonteeltaan erittäin epäkäytännöllisellä Samilla on ensyklopedinen tietämys kaikesta turhasta hölynpölystä, minkä lisäksi hahmo on mieltynyt käyttämään puhuessaan tarpeettoman pitkiä ja monimutkaisia lauserakenteita, jännältä kuulostavia termejä sekä toinen toistaan ihmeellisempiä sivistyssanoja. Yleensä rauhallinen Sam osaa äärimmäisen harvoin raivostuessaan heittäytyä hyvinkin häijyksi, mutta yleensä Max saa pidettyä ystävänsä tekemästä tyhmyyksiä. Autona Samilla on allaan vanha DeSoto Adventurer ja aseena ylisuuri Magnum 44.Max on hyperkineettinen valkoisella turkilla ja kestovirnistyksellä varustettu psykopaattijänis, joka kutsuu itseään mieluummin jäniseläimeksi eli lagomorphiksi. Poikkoilevan impulsiivisella luonteella sekä äärimmäisen huonolla keskittymiskyvyllä siunattu Max inhoaa ylipitkiä tarinoita, mutta toisaalta rakastaa mahdollisimman ennalta-arvaamattomia käänteitä sekä väkivaltaisia ratkaisuja ongelmaan kuin ongelmaan. Max suhtautuu äärimmäisen omistushaluisesti parhaaseen ystäväänsä Samiin ja hahmo onkin vannonut vievänsä kuollessaan toverinsa mukanaan. Steve Purcell itse on kuvannut Maxia ihmispsyyken viettipohjan eli idin ruumiillistumaksi. Aseenaan Max käyttää perinteisesti Luger-pistoolia.Sam & Max: Freelance Police seuraa näiden kahden ihanan syvällisen ja monimutkaisen hahmon mielettömiä seikkailuja kokonaisen 24:n kymmenminuuttisen jakson edestä. Yhtenäistä tarinaa tai edes yhtä tiettyä kaavaa näillä jaksoilla ei oikeastaan ole,  mutta kyseessä on pohjimmiltaan vähän The Ren & Stimpy Show -tyyppinen mahdollisimman kaheli ja absurdi dialogipainotteinen piirretty komedia poikkeuksellisen aikuismaisella ja älykkäällä käsikirjoituksella. Tässä sarjassa puhutaan erittäin paljon, kieli on rikasta ja lauserakenteet monimutkaisia. Erilaisia sanallisia vitsejä lauotaan sellaiseen tahtiin, että vähänkään heikommalla keskittymiskyvyllä siunattu missaa helposti parhaat palat.Tässä sarjassa tuskin on ainuttakaan perinteistä piirretyn klisettä eikä tajunnanviramaisia käänteitä pysty missään kohtaa ennustamaan etukäteen. Mitä tahansa voi tapahtua koska tahansa. Otetaanpa esimerkiksi aivan ensimmäinen jakso, jossa poliisipari S&M päätyy rikkinäisen jääkapin tapausta tutkiessa toiseen ulottuvuuteen ja joutuu yhdessä kadonneiden jääkaapinkorjaajien kanssa keskelle John Carpenterin The Thing - ""Se"" jostakin  -parodiaa. Jakson tarina ratkeaa, kun Sam ja Max paikkaavat otsoniaukon. Oma suosikkini on yhdeksäs jakso nimeltä ”Glitch in Time”, joka nimensä mukaisesti pyörii aikamatkailun ympärillä.Koska kyseessä on ns. lapsille suunnattu sarja, on tästä valitettavasti karsittu alkuperäissarjakuvan synkempää huumoria ja epäkorrektimpia vitsejä, joten muropaketista palkintona löytyvää saatanallinen rituaaliveistä tai opetustuokiota saippuan turvallisesta nostamistekniikasta vankilassa ei tässä valitettavasti nähdä vaikka kaikenlaisia monimielisyyksiä onkin yllättävän paljon. Harmittavasti tässä ei nähdä ollenkaan Flint Paperia, Samin ja Maxin naapuritoimistossa operoivaa kovaksi keitettyä yksityisetsivää, jolla on sarjakuvassa lähes joka ruudussa käynnissä jonkinlainen elämää suurempi panttivankidraama, turpasauna ja gangsterisota. Rotat ja torakat on onneksi muistettu ottaa mukaan.Täytyy sanoa, että ennen Sam & Max: Freelance Policen katsomista oli kaikenlaisia epäluuloja tämän laadun ja mahdollisen lapsellisuuden suhteen, mutta todellisuudessa kehitin tähän jo jonkinlaisen addiktionkin. Kyseessä on nimittäin joka suhteessa äärimmäisen hauska ja hyvin kirjoitettu sarja, jota katsoi mielellään kerralla tuntikaupalla aina loppuun asti ja nauraa sai ääneen lähes jokaisessa jaksossa. Tämän sarjan floppaaminen tai tuntemattomuus ei mielestäni todellakaan kerro yhtään mitään sen laadusta; näistä hahmoista tai Steve Purcellin vinksahtaneen nerokkaasta huumorista ei yksinkertaisesti saisi huonoa kamaa tehtyä kirveelläkään. Ehkä tämä vain ilmestyi väärään aikaan ja väärässä paikassa tai sitten tämä vain on massoille vähän liiankin surrealistista menoa. Jos tykkää muusta Sam & Max -kamasta, luulisi tämänkin kyllä iskevän.",Puhuvan koiran ja psykopaattijäniksen absurdit seikkailut osuvat nauruhermoon myös piirrettynä.
983,80.0,"Vuonna 1994 sai alkunsa ABC-kanavalla aikuisille suunnattu animaatiosarja The Critic. Simpsoneitakin käsikirjoittaneet Al Jean ja Mike Reiss loivat elokuva-kriitikko Jay Shermanin (Jon Lovitz), 36-vuotiaan epäonnisen kaverin, jonka kova kohtalo on katsoa työkseen elokuvia, joista hän ei pidä. Siinä missä Simpsoneiden Homer tuli tunnetuksi hokemasta ""D´oh"", on Jayn kommentti melkeinpä kaikkiin näkemiinsä elokuviin ""It stinks"".Jayn vetämä ohjelma Coming Attractions, on jatkuvasti tarkkailun alla ja katsojalukuja yritetään kerryttää milloin milläkin tavalla. Usein Jayllä on myös paineita arvostella elokuvia, koska jokin ulkopuolinen tekijä painostaa antamaan hyviä arvosanoja.Criticin tarinat pyörivät paljon Jayn työn, eli elokuvien parissa, mutta esillä ovat myös Jayn perhe ja muut läheiset. Jay on eronnut ja hänellä on poika. Katkerasta ex-vaimosta muistutellaan tuon tuostakin. Jay on lapsena adoptoitu rikkaaseen perheeseen ja hänen juutalaisuutensa on paljon esillä. Perheen isä on rakastettava höperö, joka on jatkuvasti täysin pihalla ihan kaikesta ympärillätapahtuvasta. Henkilögalleriaan kuuluvat myös mm. Jayn komea Australialainen näyttelijäystävä, Atleettinen ja autoritäärinen pomo, jatkuvasti tupakoiva meikkaaja Doris, sekä useat naiset, joita Jay onnistuu hurmaamaan yllättävänkin hyvällä menestyksellä.Mukavaa sarjassa on huomata, kuinka hyvin se on kestänyt aikaa. Parodiaa on luvassa paljon klassikoista ja tietysti 90-luvun elokuvista, eli nykykatsoja pääsee testaamaan tietämystään vanhempien elokuvien saralta. Yhden jakson aikana on aina useampia viittauksia eri elokuviin ja 90-luvun pop-kulttuuriin.Yhteneväisyyksiä 90-luvun Simpsoneihin löytyy paljon ja onpa Jay vieraillutkin Simpsoneissa pariin otteeseen. Criticissä on  mukana joitain Simpsoneista tuttuja ääninäyttelijöitä, kuten Jon Lovitz, Nancy Cartwright ja Doris Grau. Myös tuottaja James L. Brooks on ollut tekemisissä molempien sarjojen parissa. Siinä missä Homer käy dialogia aivojensa kanssa, on Jay juttusilla vatsansa kanssa.",Kovan onnen leffakriitikon ura jäi lyhyeksi
984,90.0,"Netflixin uusin sarja The Crown kertoo Iso-Britannian kuningatar Elisabeth II:n elämästä. Ensimmäinen kausi käsittää kymmenen jaksoa ja sarjan on kaavailtu kestävän ainakin kuusi kautta. Sarja on Netflixin tähän astisista sarjoista kaikkein kallein. Sarjan luoja ja yksi käsikirjoittajista on Peter Morgan, joka kirjoitti vuoden 2006 elokuvan The Queen, joka kertoi myös kuningatar Elisabeth II:sta. Ensimmäinen kausi alkaa vuodesta 1947 jolloin Elisabeth II meni naimisiin ja hänen isänsä kuningas George VI (Suomeksi Yrjö VI) terveys alkoi heikentyä. Heti alussa hypätään ajassa noin viisi vuotta eteenpäin, mikä selviää vain sillä että yhtäkkiä Elisabethillä ja Philipillä on kaksi lasta ja jos tietää historiasta minä vuonna Churchill valittiin uudelleen pääministeriksi. Joka siis tapahtui vasta 50-luvun puolella. Aikahyppyä ei mitenkään selitetä, mutta todennäköisesti se johtuu siitä, että mitään mielenkiintoista tai erikoista ei tapahtunut muutamaan vuoteen. Sarjan pääosissa nähdään muutamia tuttuja englantilaisia näyttelijöitä kuten mm. Jared Harris (George VI), Matt Smith (Prinssi Philip) ja John Lithgow (Winston Churchill). Elisabeth II näyttelee puolestaan Claire Foy, joka ainakin itselleni oli melko tuntematon. Heti ensimmäisessä jaksossa John Lithgown Winston Churchill erottuu joukosta edukseen. Lithgow näyttelee hahmoa todella hyvin ja totuuden mukaisesti tai ainakin miten hahmo on yleensä esitetty tai totuttu näkemään. Jared Harris on myös roolissaan hyvä, mutta niinhän hän aina on. Valitettavasti hänen roolinsa jää melko lyhyeksi. Heti toisessa jaksossa koetaan surullinen hetki, kun kuningas George VI kuolee. Jolloin Elisabethistä tulee kuningatar ja sarja lähtee kunnolla käyntiin. Näin alkunsa saa pitkä hallintokausi. Jared Harrisin kuningas George VI nähdään kuitenkin takaumien muodossa kauden edetessä. Joten kauden tapahtumat sijoittuvat kokonaisuudessaan noin vuosien 1936 ja 1955 välille. Toki tapahtumille ei usein anneta kunnon vuosilukuja vaan pitää koittaa arvella tapahtumien kestojen mukaan ja siitä milloin mikäkin asia historian mukaan tapahtui. Kauden edetessä myös Matt Smithin Philip osoittautuu hyväksi ja mielenkiintoiseksi hahmoksi. Smith myös vetää roolinsa hyvin ja paikka paikoin hänestä tulee myös mieleen Doctor Who, jota Smith tunnetusti näytteli. Sillä välillä Philip on yhtä lupsakka kuin Tohtori oli Smithin esittämänä. Ja tietenkin se tärkein eli miten Claire Foy pärjää kuningatar Elisabethinä? Mielestäni vallan mainiosti, mitä pidemmälle kausi etenee, sen enemmän Foy pääsee oikeuksiinsa ja muistuttaa enemmän ja enemmän Elisabethiä. Foy myös onnistuu näyttelemään Elisabethiä, joka on huolestunut ja välillä hieman naiivi asioiden suhteen. Elisabeth kuitenkin haluaa olla mahdollisimman hyvä hallitsija ja haluaa oppia olemaan sellainen. No entä sitten sarja itsessään? Sarjan mukaan on helppo päästä ja se koukuttaa heti alusta asti. Onkin mielenkiintoista seurata hovin edesottamuksia ja millaista hovissa on ollut/on edelleen. Tapahtumat ovat historiallisesti oikeita ja ainakin suurin osa on tapahtunut, juuri miten ne sarjassa kerrotaan. Joten sarjaa katsomalla oppii hyvin historiaa. Sarja on myös hyvin rakennettu muidenkin kuin Elisabethin ympärille ja lähes kaikki hahmot ovat mielenkiintoisia ja hyvin näyteltyjä. On myös mielenkiintoista nähdä että hovissakin ollaan ihmisiä ja välillä kamppaillaan tavallisten asioiden kanssa. Varsinkin juuri Elisabeth nuorena ja hieman kokemattomana osoittaa tavallisia piirteitä ja ongelmia, josta aivan kaikki ei hovissa pidä. Sillä todella moni on vanhoillinen ja haluaa, että asiat tehdään niin kuin ne on aina tehty. Sillä Elisabeth ja Philip haluavat usein poiketa totutuista kaavoista. Kauden parhaita jaksoja on mielestäni yhdeksäs jakso, joka keskittyy Churchilliin ja samalla Elisabethin jäädessä hieman sivuosaan. Toki Elisabethin tarina jaksossa myös etenee, mutta pääosassa on Churchill. Kuten aiemmin mainitsin, näyttelee John Lithgow Winston Churchilliä loistavasti ja varsinkin tässä jaksossa hän pääsee todella oikeuksiinsa. Jaksossa ei nähdä pelkästään tuttu maan suuri virkamies, vaan Winstonista paljastuu myös herkempi puoli, joka tuokin uusia ulottuvuuksia hahmolle. Erityismainintana jakson loistavat musiikit, jotka on kuin tehty Churcillille. Toki sarjan musiikit on muutenkin hyvät, mutta juuri yhdeksännessä jaksossa ne pääsevät parhaiten oikeuksiinsa. Sarjan musiikeista vastaa Hans Zimmer yhdessä Rupert Gregson-Williamsin kanssa ja sen kyllä huomaa. Sillä musiikit ovat usein todella Hans Zimmer tyylisiä eli paikoin todella mahtipontisia ja suuria tulkintoja. ",Kuninkaallista menoa
985,70.0,"Ensimmäiseen Maailmansotaan liittyy lukemattomia käsitteitä. Niihin kuuluvat asemasota, konekivääri, ja sinappikaasu. Ensimmäiset panssarit nähtiin kyseisessä sodassa sitä voi hyvällä perusteella pitää kaikista tappavimpana sotana. Vain yksi kahdeksasta sotilaasta pääsi pois ehjänä ja sen loppuessa Versaillesin rauhansopimukseen marsalkka Ferdinand Foch kaukonäköisesti tokaisi että se ei ole rauha - se on 20:n vuoden aselepo. Ennustus joka osoittautui kauhistuttavan tarkaksi.Brittiläinen dokumenttisarja ottaa aiheensa vakavasti, mutta myös värittää ajoittain kuivakasta kuvaa äänillä. Filmikamerat nimittäin taltioivat kyseistä verilöylyä, joten moinen jälkikäsittely siedettäköön. Alku on johdonmukaisesti Serbiassa missä oman aikansa anarkistiterroristi Gavrilo Princip ampui Itävalta-Unkarin lahoavan keisarikunnan perijän, Franz Ferdinandin ja koska Serbian militaristinen johto oli tukenut Principin iskua oli se syy sodalle. Kivi oli lähtenyt vierimään ja mikään ei sitä voinut estää. Jokainen episodi käsittelee jotain sotaan liittyvää aihetta tarkalla otteella ja ankarasti faktoissa pysytellen. Verisen länsirintaman teurastavien töpeksintöjen lisäksi mukaan pääsevät Paul Emil von Lettow-Vorbeckin ja T.E Lawrencen kaltaiset värikkäämmät persoonat joiden sotimisessa oli rohkeaa värikkyyttä ja dynamiikkaa.Sotimisen lisäksi sarja tutkii myös kotirintamien kriisiä ja myös keisarillisen Saksan ovelinta hyökkäystä Venäjää vastaan: Vladimir Iljits Uljanovin, eli Leninin siirtämistä Venäjälle ja kyseinen röyhkeä hyökkäys saavuttikin lyhyen tähtäimen tavoitteensa. Venäjän lisäksi Iso-Britannia, Ranska ja Turkki kärsivät sisäpoliittisista kriiseistä ja kun sota lopulta päättyi lukemattomien kotiin palaavien joukossa oli sellaisia suuria ja vähemmän suuria nimiä kuin Charles de Gaulle, Erwin Rommel, Hermann Göring, Mustafa Kemal ja luonnollisesti itävaltalainen Saksan armeijassa palvellut korpraali Hitler.Kesken jäänyt verinen teurastus muutti Euroopan karttaa dramaattisesti ja sodankäynnin luonnetta myös. Pelottavaa on kuitenkin huomata että sen isomman ja ilkeämmän seuraajan aikana tehdyt hirvittävyydet olivat jo saaneet esinäytöksensä.",Ottaa aiheensa vakavasti.
986,60.0,"Sarjan loi Stephen J. Cannell, joka myöhemmin tunnettiin sellaisten sarjojen luojana, kuten A-Team, 21 Jump Street ja Kuuma piiri. Tämä sarja ei kuitenkaan yllä samalle tasolle, vaikka huomioitiin aikanaan Emmy-ehdokkuuksilla. Sarja kyllä jaksaa aijoittan olla viihdyttävä, mutta vasta ensimmäisen kauden jälkeen.The Greatest American Hero alkaa reilun tunnin mittaisella pilottijaksolla, jossa high school opettaja Ralph Hinkley on viemässä oppilaitaan luokkaretkelle. Minibussin levittyä kesken matkan hän lähtee hakemaan apua lähimmältä huoltoasemalta. Hinkley kuitenkin tapaa FBI-agentin Bill Maxwellin, joka on ajaa opettajan päälle. Kaksikko matkaa jonkun tuntemattoman voiman saattelemana keskelle aavikkoa, jonne ilmaantuu avaruusalus. Aluksesta laskeutuu Maxwellin kuollut pari salkun kanssa. Salkku sisältää supervoimia omaavan asun, joka toimii vain Hinkleyn käytössä. Lisäksi ufot määräävät Maxwellin toimimaan eräänlaisena apumiehenä/esimiehenä, joka laatii Hinkeylle suoritettavat tehtävät. Ne eivät luonnollisesti suju aina suunnitelmien mukaan, varsinkin, kun Hinkley hukkaa asun ohjekirjan.Voisi sanoa, että The Greatest American Hero on eräänlainen camp-versio Teräsmiehestä. Varsinkin, kun sarjan ensimmäisellä kaudella puhutaan avoimesti mm. Teräsmiehen tapaa vaihtaa asuunsa puhelinkopissa. Toki asu tuo mukanaan sellaisia supervoimia, jota Teräsmieskään ei omaa, kuten kyky nähdä tulevaisuuteen, tai nähdä toisten ajatukset, vain yksinkertaisesti koskettamalla jotain esinettä. Jälkimmäisestä varsinkin on saatu hullunkurisia tilanteita.Roolitukset on valittu varsin hyvin, William Katt loistaa huolestuneena opettajana, joka yrittää saada ongelmalliset oppilaat ruotuun. Yrittäen samalla tasapainoilla kaksoiselämänsä kanssa. FBI-agenttina häärää Robert Culp, joka näsäviisastelee sen minkä ehtii, eikä millään osaa myöntää oikeastaan mitään. Sinänsä näiden päähenkilöiden kemiat vaikuttaisi hauskalta yhdistelmältä, mutta sitä se ei aina ole. Vitsit usein jäävät vain melko kuiviksi. Kolmas päätähti Connie Selleca puolestaan esittää Hinkleyn tyttöystävää ja lakinaista, jonka rooli tuntuu ajoittain jotenkin turhalta. Oikeastaan vain kourallinen jaksoja, joissa hänelle on jotain käyttöä juonellisesti. Ongelmaoppilaat olivat nyt lähinnä se pakollinen lisä, jotta Hinkleyn elämää voidaan tarkastella koulusta käsin. Toki yllättävän nopeasti oppilaat rauhoittuivat sarjan edetessä, eikä aivan samanlaista kapinointia nähty enää sarjan ensimmäisen kauden jälkeen.",The Greatest American Hero on eräänlainen camp-versio Teräsmiehestä.
987,100.0,"Rehellisesti sanottuna ei ole henkilökohtaisesti koskaan kiinnostanut kirjoittaa televisiosarjoista arvosteluja, sillä henkilökohtaisesti ei ole kovinkaan usein aikaa kymmenien jaksojen ja yhteensä puolentusinan tuntia pitkien sarjojen katseluun, saati sitten niiden syvempään analysointiin. Poikkeuksena toimikoon tällä kertaa The Irresponsible Captain Tylor, karvaisiin kätösiini jälleen osunut vanha animesuosikkini vuosien takaa, jonka näin kuumetaudin ansiosta joudin mukavasti katsomaankin. The Irresponsible Captain Tylor on humoristinen avaruusooppera, joka virnuilee paitsi militaarianimen klassikoille myös länsimaisille alan teoksille Star Trekistä ja Avaruusseikkailusta lähtien. Itselleni se toi mieleen myös positiivisella tavalla Mass Effectin, joka niinikään on ammentanut innostuksena samoista lähteistä. Tylorissa ote on huomattavasti parodisempi. Sarja perustuu Hitoshi Yoshiokan humoristiseen kirjasarjaan The Most Irresponsible Man in the Universe. Henkilökohtaisesti muistan törmänneeni sarjaan ensimmäisen kerran joskus 2009-2010 Anime-lehden sivuilla. Muistan pitäneeni sarjasta jo silloin kovasti, mutta uusintakierroksen jälkeen totesin sarjan kolahtavan itse asiassa nykyisin paljon paremmin kuin silloin. Spoilaan tässä vaiheessa itseäni ja totean sen olevan yksi suosikkisarjoistani, itselleni viiden tähden elämys. The Irresponsible Captain Tylor sijoittuu Star Trekistä ja muista tieteiselokuvista tuttuun tulevaisuuden huippukehittyneeseen maailmaan. Tarinan päähenkilö, patalaiska pummi Justin Ueki Tylor päättää liittyä Yhdistyneiden Planeettojen Avaruusjoukkoihin helpon rahan ja ilmaisen elämän toivossa. Juippi ylenee ensimmäisenä alokaispäivänään suoraan komentohommiin pelkästään olemalla oikeassa paikassa oikeaan aikaan. Mies saa komentoonsa avaruusristeilijä Soyokazen, ruostetta kukkivan avaruuslaivaston häpeäpilkun, jonka kuriton miehistö käyttää aikansa lähinnä tappelemiseen ja niskurointiin, ja jonka puikoissa ei huhujen mukaan sitkeinkään sissi ole kestänyt kolmea päivää enempää. Samaan aikaan avaruudessa vallitsee sota ihmisten ja raalgonien välillä. Ennen pitkää huolettoman ja epäpätevän kapteeni Tylorin omalla tavallaan johtama aluksenrumilus alkaa ottaa toinen toistaan hämmästyttävimpiä voittoja ja monien älyttömien käänteiden jälkeen nousee koko sodan ratkaisijaksi, tavallaan.Heitänpä ässän pöytään heti näin aluksi toteamalla 90% koko sarjan viehätysvoimasta perustuvan sen ensiluokkaisiin ja erinomaisen hyvin kirjoitettuihin hahmoihin, jotka voisi periaatteessa panna tekemään mitä tahansa ja jälki olisi kiinnostavaa. Ensinnäkin on Tylor itse, joka on kuin Uuno Turhapuron siivompi vastine. Tyypillisesti Tylor ei noudata mitään ohjeita tai omaa ollenkaan itsekuria vaan toimii lähinnä improvisoiden aina kuin ihmeen kaupalla onnistuen. Kapteenin lähimpiä upseereja ovat yliluutnantti Yuriko Star sekä luutnantti Makoto Yamamoto, kaksi koko miehistön tiukimmin ohjesääntöä seuraavaa jäsentä. Yuriko ja Makoto ovat jatkuvasti tukkanuottasilla sekä kapteenin että muun miehistön kanssa, mutta alkavat sarjan aikana luottaa yhä enemmän hämärän kapteeninsa omalaatuisiin metodeihin. Naisia inhoavan aliluutnantti Kojiro Sakain vastuualueena ovat Soyokazen taistelevien pilottien, tässä tapauksessa kaksosten Yumin ja Emin käskytys ja koulutus. Soyokazen johtavana lääkärinä ja kirurgina häärä parrakas juoppo Kitaguchi, jolla on apurinaan androidi Harumi, joka rakastuu sarjan aikana epätoivoisesti kapteeni Tyloriin. Vielä vähäisemmissä rooleissa ovat muut miehistön jäsenet, joista mainittakoon ainakin vanhahtavaa jääkiekkomaskia pitävä Jason sekä mainio puuhapari Cryburn ja Andersen, joista varsinkin viimeisellä on paljon hauskoja kohtauksia ja hyvää dialogia.Omasta mielestäni koko sarjasta on vaikeaa erottaa yhtä tai kahta parasta jaksoa, sillä taso on sen verran korkea ja tasainen alusta loppuun. Ehkä lopun viimeiset kaksi jaksoa kuitenkin erottuvat omasta mielestäni edukseen: Niissä varsinainen sota ja sarjan päätarina alkaa olla ohi ja miehistö alkaa pikkuhiljaa hajaantua kuka minnekin, parhaat naurut repesivät itselleni tässä kohtaa Andersenin siviilielämästä. Tylor päättää vetäytyä takaisin vanhaan yksinkertaiseen elämäänsa, Yuriko Star ja Makoto Yamamoto saavat vihdoin ylennyksensä ja Yamamotosta tulee uuden taistelualuksen kapteeni. Kaikki ei kuitenkaan ole enää niin kuin ennen. Viimeinen jakso, etenkin sen mahtava lopetus on koko sarjan hienoimpia ja tunteikkaimpia hetkiä. Heikompaa tavaraa taas edustaa jakso, jossa Yuriko ja ralgooniprinsessa Azalyn sukeltavat Tylorin alitajuntaan. Koko jaksossa on hädin tuskin päätä tai häntää ja se omasta mielestäni tuntui lähinnä turhalta täytejaksolta vaikka varsin luova onkin.Mainitsemisen arvoinen seikka on myös animeveteraani Kenji Kawain taiteilema hieno soundtrack, josta löytyy niin koomisempaa, säväkämpää kuin ambienthenkisempääkin soundia kohtaukseen kuin kohtaukseen. Näiden lisäksi kuullaan paljon myös klassista musiikkia, onhan kyseessä sentään avaruusooppera. Henkilökohtaisesti en ole vielä koskaan törmännyt huonoon Kawain tuotantoon, eikä pettyä tarvitse Tylorinkaan kohdalla. Itse asiassa Tylor taitaa kuulua miehen tuotannosta omien suosikkieni joukkoon heti Patlaborin jälkeen. Japanilaiset ääninäyttelijät ovat hekin tehneet kauttaaltaan erinomaista jälkeä, samoin on tasokkaan ja silmää miellyttävän animaation laita.",Tällaisia hyvin kirjoitettuja humoristisia avaruusoopperoita ei ole maailmassa koskaan liikaa.
988,80.0,"Useimmat varmasti muistavat muutamia vuosia sitten telkkarista tulleen 24-osaisen sarjan nimeltä The Joulukalenteri. Muistaakseni se tuli televisiosta vuosina 1997 ja 1998 MTV3-kanavalta. Sen jälkeen siitä ei ole näkynyt eikä kuulunut mitään, koska ohjelman oikeudet omistanut tanskalainen tuotantoyhtiö valitettavasti meni konkurssiin, eikä maikkari saa enää esitysoikeuksia. Mikä olikin sääli, sillä näin hyvää joulukalenteria olisi katsellut vaikka joka joulu. Luultavasti tätä kalenteria ei tulla enää koskaan Suomen televisiossa näkemään, joten ne jotka omistavat kyseisen ohjelman VHS-kasetin pitäköön siitä hyvää huolta. Itselläni sattuu olemaan kaikki 24 jaksoa nauhalla ja olenkin niitä tässä katsellut aina päivittäin joulukuun ensimmäisestä päivästä lähtien. Siksi ajattelinkin, että on parempi kuin hyvä arvostella tämä ohjelma näin joulun alla.Kauan kauan sitten pimeyden pahat näsät karkoittivat tontut luolistaan ja suomesta. Kaukaisessa paikassa maailman äärissä vanha tonttu Iki-iäkäs on kuolemaisillaan. Soittorasia soittaa hänen elämänsä sävelmää ja se on pysähtymäisillään. Ainoa avain, millä soittorasian voi vetää, jäi näsiltä säästyneeseen luolaan Keuruulle. Iki-iäkäs lähettää kolme tonttua Toivon (Lehtomäki), Kaukon (Korjus) ja Handen (Smedberg) hakemaan avainta. Mukaansa he saavat suuren viisasten kirjan, jossa on vastaus kaikkiin kysymyksiin. Kirja ei saa joutua näsien käsiin, sillä muuten ihmiskunta on tuhoon tuomittu. Tontut löytävät luolan, mutta he eivät voi palata kotiin ennen kuin Kauko on veistänyt heidän lentokoneeseensa uuden potkurin. Tuon ainoan jäljellä olavan luolan lähellä on nyt pieni maatila, siinä asuvat maanviljelijä Olli Santanen (Korjus), hänen vaimonsa Kerttu (Smedberg) sekä heidän koiransa Vikki. He ovat autuaan tietämättömiä tästä kaikesta, he vain sattuvat asumaan luolan lähellä. Heidän kotiinsa tuppaa omituinen kauppaedustaja Pentti Niikseen (Lehtomäki), jonka auto on hajonnut tielle. Häntä tuntuvat myös kovasti kiinnostavan tontut sekä lähistöllä sijaitsevat vanhat luolat.The Joulukalenteri kuuluu niihin harvoihin hyviin joulukalentereihin, vaikkeivat esim. näyttelijät mitään ammattilaisia olekaan. Eiväthän he oikeasti mitään näyttelijöitä ole, vaan muusikoita. Parhaimman roolisuorituksen tekee Kari Lehtomäki näsän ja Toivon roolissa. Mainittakoon, että The joulukalenteri ei sovi perheen pienimmille, koska se sisältää aika paljon kiroilua ja pelottavia kohtauksia. Itse olin ekalla luokalla katsoessani ohjelmaa ensimmäisen kerran ja silloin ne näsät ihan oikeasti pelottivat.Mistä muuten tulee tuo The-alkuliite sarjan nimessä? Se juontuu siitä, että ohjelman idea on pistää tontut puhumaan ns. englannin ja suomen sekoitusta ja liittää enkun sanoja joka paikkaan, kuten: ""Where's the kirja"" ja ""Oh shit se on suomea."" Tontut siis eivät puhu suomea kovin hyvin, mikä onkin loistava oivallus ja kuulostaakin melko huvittavalta varsinkin kun näyttelijöiden englannin lausumistaidot ovat ajoittain hukassa. Hupia lisäävät näyttelijöiden tuplaroolit; Seppo Korjus piippua polttavana Olli Santasena ja etenkin Smedberg on aivan mainio Kerttuna. Ohjelmasta on varmasti jäänyt monien mieliin tuttuja lausahduksia, kuten: ""Seikka on saletti"", ""Mahotonta meininkiä"", ""Menenpä näyttämään anakondaa pihakuuselle"", ""Why is it always me who has to"", ""Because sull' on rumimmat kuteet ja pisin naama"", ""It's hard to be a tonttumies."" Ohjelman musiikki on hyvää mutta puuduttavaa kuunnella. Jokaisessa jaksossa on vähintään kerran jokin Trio Saletin (Tonttujen) musiikki esitys ja tutuksi tullut ""Jeee it's hard to be a tonttumies"". Mieleenpainuvimpia kohtia oli ehdottomasti, kun näsä otti hörpyn kossua niin sille tulee torahampaat ja silmälasit. Myös se, kun Kerttu toivoi monitoinikonetta joululahjaksi ja aina oli tekemässä joulusiivousta tai koristelemassa paikkoja, Olli Santasen ""seikka on saletti""-letkautukset sekä Pentin ""po, po, po"" -juttu. Olisi niin paljon kerrottavaa tästä loistojoulukalenterista. Tämän katsominen on ehkä paras joululahja mitä voi toivoa. Lopussa paha saa palkkansa ja kaikki on hyvin. Unohdin aivan mainita, että Jukka Virtanen ei ole mikään turha mies, sillä hän toimii The joulukalenterin kertojana, ohjaajana sekä näyttelee Iki-iäkästä onnistuneesti, vaikka hän makaakin 24 jaksoa vuoteessa sanomatta yhtään mitään - paitsi lopussa. The Joulukalenteri on paras suomalainen joulukalenteri mitä televisiosta on koskaan tullut. Ja NYT kaikki toivomme yhteen ääneen että tämä vielä joskus tulisi telkkarista tai sanomme tv-lupamme irti! Vieläkin iloisempi yllätys olisi että tämä ilmestyisi DVD:lle mutta se tuskin on mahdollista. Jotain jäi ehkä kertomatta, mutta kuitenkin: Hyvää Joulua kaikille!",Lopussa paha saa palkkansa ja kaikki on hyvin.
989,100.0,"""In every age, in every place, the deeds of men remain the same...""Vihdoin ja viimein pääsen tarinoimaan tästä sarjasta. Kyseessä on Yoshiki Tanaka alkuperäisen Tähtien sodan ja Frank Herbertin Dyynin innoittamana syntynyt eeppinen avaruusooppera ja yksi lajityyppinsä parhaista edustajista, joka jostain kumman syystä ei meilläpäin ole saanut ansaitsemaansa glooriaa alkuunkaan. Pelkästään tämän arvostelun kirjoitushetkellä The Legend of the Galactic Heroes paistattelee suunnilleen kaikissa maailman listauksissa animesarjojen kärkipaikoilla, tällä on IMDB:n ja Myanimelistin pistekeskiarvot luokkaa 9.1/10 ja suunnilleen koko internet on täynnä täysien pisteiden arvosteluja. Mistään ihan turhasta sarjasta ei siis olekaan kyse.“An army is a tool for violence, and there are two kinds of violence…Violence to control and oppress, and violence as a means of liberation.  Kaikesta maineesta ja kunniasta huolimatta The Legend of the Galactic Heroesia ei virallisesti tuotu länsimaihin kuin vasta aivan viime aikoina. Suurin syy lienee, että sarja julkaistiinkin alunperinkin kasetilla jakso kerrallaan eikä tätä oikeasti ole ollut mahdollista julkaista lännessä kokonaista monen levyn boksia pienemmässä muodossa, sillä tässä tapauksessa kysymys on ennen kaikkea pahuksenmoisesta sadan ja kymmenen jakson massiivisesta tarinakokonaisuudesta, jota ei ole ollut mahdollista pilkkoa pienemmiksi paloiksi yksittäisjulkaisuja varten. Legend of the Galactic Heroesia ei oikeasti ole vieläkään mahdollista saada fyysisessä muodossa, mutta sen voi katsoa laillisesti lisenssin omistajan omasta nettipalvelusta.“I want to become a soldier who protects freedom and equality. Not a soldier who starts invasions and oppresses people, but a soldier who protects the rights of the people.” Koska animesaagojen ykkönen ja alkuperäinen kirjasarja vihdoin julkaistiin myös länsimaissa, halusin omistaa kokonaisen arvostelusarjan pelkästään tätä tarkoitusta varten. Koko alkuvuoden kestänyt ""voi Japani minkä teit"" -saaga oli siis alunperinkin The Legend of the Galactic Heroesille omistettu temppu ja ""arvostelusaagan"" piti lopulta huipentua tähän sarjaan, mutta päätin huvikseni vähän huijata ja mennä asioiden edelle. Saaga jatkuu entiseen tapaan jatkossakin ja menee vielä tämänkin ohi.Vuonna 2801 jKr, 1. vuosi avaruusaikaa Linnunradan valoittanut ihmiskunta perusti planeettojen välisen Galaktisen federaation, joka siirsi vallan ja rahan painopisteen pois ihmisen alkuperäiskodista, Maasta. Vuoteen 3110 jKr, 310 aa mennessä federaation demokraattiset ihanteet ja moraali olivat jo rappeutuneet, amiraali Rudolf Goldenbaum kaappasi vallan ja alkoi puhdistaa valtakuntaa ei-toivotusta aineksesta ja saastasta voimakeinoin. Myöhemmin diktaattori korvasi vanhan järjestyksen Goldenbaumin dynastian hallitsemalla absoluuttisella monarkialla. Rudolf I:n vallankaappauksesta alkaa keisarillinen ajanlasku.“All heroes have established their thrones atop not just their enemies, but a large quantity of allied corpses as well. There are no monarchs with clean hands.” Vuonna 3273 jKr, 473 aa, 164 ka joukko kapinallisia tekivät pitkän marssin Jousimiehen tähdistöön, perustivat uuden tasavallan Heinessen-planeetalle ja loivat samalla pohjan tulevalle demokraattiselle Vapaiden planeettojen liitolle.Vapaiden planeettojen liiton ja Galaktisen imperiumin ensimmäinen suuri taistelu käytiin vuonna 3440 jKr, 640 aa, 331 ka ja se päättyi Vapaiden planeettojen liiton voittoon. Kaksi avaruuden suurmahtia ovat olleet sodassa siitä lähtien.The Legend of the Galactic Heroesin tarina alkaa vuodesta 3596 jKr, 796 aa ja 487 ka. Sota Goldenbaumin dynastian hallitseman aristokraattisen Galaktisen imperiumin sekä tasavaltaisen Vapaiden planeettojen liittojen välillä on kestänyt yli 150 vuotta, mutta lopullista ratkaisua ei vieläkään ole näköpiirissä.“To me, political power is like sewage. You can’t do without it, but it’s not something you want to approach.” Samaan aikaan köyhtyneeseen aristokraattiperheeseen syntynyt Reinhard von Müsel vannoo vapauttavansa keisarin jalkavaimoksi myydyn sisarensa ja johtaa Galaktisen imperiumin voittoon sekä päättää loputtoman sodan. Müselia vastaan tasavaltalaisten puolelta nousee Yang Wenli, renttumainen historioitsija ja nerokas sotastrategi, joka toivoo vain sodan nopeaa ja väkivallatonta päättymistä.Edellinen kattaa todellisuudessa vain ensimmäiset pari jaksoa itse sarjasta. Loppua en edes yritä selittää, mutta kyseessä on vähän kuin japanilainen vastine Leo Tolstoin tiiliskiviromaaneille ja Frank Herbertin Dyyneille. Pelkästään yksilöllisiä ja tunnistettavia hahmoja on tässä niin paljon (satoja?), että tekijät joutuivat käyttämään selvyyden vuoksi dialogeissa ylimääräistä tekstiä pelkästään kertomaan katsojalle kuka kukin on sekä lisäämään kertojaäänen selittämään auki pökerryttävän monimutkaisia juonikuvioita. “One cannot live by jokes alone. But if there were no jokes, I’d rather not live.” Tarinassa itsessään on kiemuroita ja yllätyksiä niin paljon, ettei tosikaan. Upeinta koko jutussa kuitenkin on, että homma toimii alusta asti täydellisesti ilman minkäänlaisen moitteen sijaa. Kuvio toimii juurikin siksi, että tekijät ovat kaikista muista yrittäjistä poiketen ymmärtäneet ettei Star Warsien ja muiden avaruustarinoiden hienous perustu avaruusaluksiin, räjähdyksiin, robotteihin tai niihin söpöihin pikkueläimiin vaan vahvaan draamaan, muistettaviin yksilöllisiin henkilöhahmoihin ja lievään saippuaoopperamaisuuteen. Niin pieni ja mitätön juttu, mutta mennyt useimmilta katsojiltakin täysin ohi.Pienenä twistinä tässä ei oikeasti edes sodita koko aikaa vaan pääpaino on erilaisissa ihmissuhdekuvioissa ja elämää suuremmassa juonittelussa hyvän eeppisen jännärin tavoin. Itse löysin tästä paljon viittauksia Shakespearin klassikoihin, mutta monesta kohtaa paistaa selvästi myös tämän tekijöiden klassisten historiallisten eepposelokuvien erinomainen tuntemus. Koko tarinahan on allegoria ihmiskunnan historialle ja sarjan keskeisten tapahtumien ja hahmojen esikuvina on selvästi käytetty oikeita ihmisiä ja taisteluja, mutta sitten on esimerkiksi yhden hahmon eeppinen kuolinkohtaus, joka on otettu suoraan Stanley Kubrickin Spartacuksen ""tämä on poikasi, Spartacus."" -kohtauksesta. Yksi sarjan keskeisistä hahmoista on lisäksi lainannut kasvonpiirteensä itseltään Charles Bronsonilta!“There is great satisfaction in fighting for the sake of gaining power, but it’s joyless to fight for the sake of maintaining it.” Sitten ovat vielä erikseen kaikki viittaukset alkuperäiseen Star Wars -trilogiaan. Kuolontähti on napattu tähän lähes suoraan sellaisenaan ja se on vuoroin sekä tasavaltalaisten sekä keisarillisen imperiumin hallussa. Moni avaruusaluksen ja hahmojen vaatteiden design on otettu suoraan alkuperäisestä Tähtien sodasta, onpa tähän velmusti saatu myös ujutettua niiden elokuvien nimiäkin pariin, kolmeen dialogiin.Nyt kun Star Wars mainittiin, tässä on myös yksi suurempi juonikokonaisuus, jossa1. yksi ovela juonittelija keplottelee itsensä keisariksi,2. tasavalta tuhoutuu uuden galaktisen imperiumin tieltä,3. syttyy sota imperiumin ja kapinallisten välillä,4. välissä kuullaan paljon poliittista jargonia – joka tässä on tosin erittäin selkeää ja johdonmukaista eikä lähde ollenkaan käsistä.Onkohan George Lucas koskaan nähnyt tai kuullut Legend of the Galactic Heroesista?“I’d rather fight and regret it than not fight and regret it.” Mikäli lisäksi moitteeni Disneyn uudemmille Star Wars -leffoille on tuttua, mainittakoon vielä erikseen ettei tämä kapsahda niistä pointeista ainoaankaan. Tässä esimerkiksi rajallisilla resursseilla on merkitystä, kamikaze-iskut tunnetaan jo tarinan alussa ja avaruusaluksia ohjastetaan erilaisilla tekoälyillä sekä sikäli kun fysiikan laeista on otettu vapauksia, niissä myös pysytään johdonmukaisesti loppuun asti. Tässä lisäksi äärimmäisen inhimilliset ja syvälliset hahmot oppivat jatkuvasti uutta, tekevät virheitä ja kuolevat yhtäkkiä mitä dramaattisimmin tavoin. Kaikki merkitsee, jopa tarinan henkilöiden kuolemalla voi olla koko sarjan loppuun asti vaikuttavia arvaamattomia seurauksia. Jopa tarinan päähenkilöt voivat epäonnistua ja kuolla koska tahansa, mikä jo yksinään riittää tekemään tästä uskomattoman jännittävän sarjan seurata.Mitään John Williamsin tuotosten kaltaista elämää suurempaa alkuperäissaoundtrackiä tässä ei luonnollisesti kuulla alkuunkaan vaan Legend of the Galactic Heroesin eeppinen taustamusiikki on koottu pääosin oikeuksista vapaasta klassisesta musiikista: Galaktiseen imperiumiin sijoittuvissa kohtauksissa taustalla soivat yleensä barokin ja klassismin ajan mahtipontisemmat sävellykset kun taas tasavaltalaisten kohtauksissa on pitäydytty romantiikan ajan teoksissa. Näiden lisäksi kummallekin osapuolelle on sävelletty oma kansallislaulunsa, joihin löytyy myös sanat.Tiedättekös, mikä tässä oikeasti on parasta? Koko sarjassa ei ole oikeasti minkäänlaista suvantovaihetta, ainuttakaan fillerijaksoa tai ylimääräistä hahmoa, turhaa dialogia tai muutakaan erityisesti silmään osunutta mainittavaa kuprua. The Legend of the Galactic Heroes on mittaisekseen eepokseksi harvinaislaatuinen virheetön teos, josta ei oikeasti löydä kirveelläkään napisemista. Ehkä animaatio parissa alkujaksossa vielä haki vähän suuntaansa ja englanninkielinen käännös hukkasi alkuperäisdialogin väriä, mutta siinä se sitten onkin. Lopullinen tuomio? Paras anime, paras televisiosarja ja paras tieteistarina koskaan. Ehkä ainut maailman Star Wars -klooni, joka kykenee nousemaan sen alkuperäisenkin yläpuolelle.Toivottavasti Disney ei koskaan hanki tätä omistukseensa.”The legend ends, and history begins.” ","Voi Japani minkä teit osa XII - Suurin, kaunein, paras."
990,70.0,"X-Filesin lopettamisen jälkeen vuonna 2002 tuntuu ilmestyneen aika monta sarjaa, joissa käsitellään mystisiä juttuja. Osa sarjoista on ihan onnistuneita ja osa taas ovat lähinnä roskaa. The Lost Room menee sinne parempaan päähän. vaikkei tämä nyt mikään kovin täydellinen sarja ole.Joe Miller (Peter Krause) saa käsiinsä erikoisen avaimen. Sillä pääsee salaperäisen hotellihuoneen kautta toisiin paikkoihin. Liikkeellä on myös muita yliluonnollisia ominaisuuksia omaavia esineitä, jotka ovat kotoisin tuosta salaperäisestä huoneesta. Näitä esineitä havittelee useampi taho, ja jokainen on valmis käyttämään kaikkia mahdollisia keinoja. Joen tytärkin katoaa salaperäiseen huoneeseen, joten Joe joutuu etsimään keinoja pelastaakseen tyttärensä.The Lost Room -minisarja kulkee X-Filesin ja samantyylisten 2000-luvun sarjojen jalanjäljissä. On tähän saatu mukaan yliluonnollisuutta, mysteerejä ja jotain salaliittojen tapaista. Mysteerejä tuntuu tulevan liukuhihnalla, ja aina kun on vastaus johonkin kysymykseen, tulee pari uutta tilalle. Tässä mielessä on otettu vaikutteita Lostista. Kaikkeen ei edes tule vastauksia, mutta jotain huoneestakin valaistaan. Hieman enemmän kyllä olisi voinut kertoa. Kun sarja on ottanut vaikutteita monesta sarjasta ja elokuvasta, niin muodostuu The Lost Room väkisinkin hieman kliseiseksi. Ei ole kovin vaikea arvata, mitä seuraavaksi tulee.Mutta vaikka tämä minisarja onkin kliseinen, niin silti se ei pilaa sarjaa, mutta ei myöskään auta tekemään siitä loistavaa. The Lost Room on kuitenkin toteutettu mielenkiintoisesti, joten sen parissa jaksaa pysyä. Hahmot on saatu varsin mielenkiintoisiksi, eikä homma lässähdä missään vaiheessa, vaan tunnelma pysyy ihan kohtuullisen korkealla koko sarjan ajan. Hahmoista ja huoneesta olisi kuitenkin saatu enemmänkin irti. Nyt keskitytään aika paljon päähahmon yrityksiin pelastaa tyttärensä.","Ei mitenkään omaperäinen sarja, mutta pitää silti hyvin mielenkiintoa yllä."
991,60.0,"Come with us now on a journey through time and space to the world of the Mighty Boosh!Mikä hiton Mahtava Puska? Keitä muka ovat Hanski Kuu ja Viljo Musta? Tai kuka nyt olisi kiinnostunut näkemään studiolavasteissa säntäileviä äijiä, joiden puvut ja maskit ovat huonointa Kummeli-tasoa? Tämähän haiskahtaa vahvasti ja pitkälle...Brittiläinen The Mighty Boosh syntyi alun perin lavashow'ksi. Tekijät eivät olleet suuria taideneroja, mutta jollain ihmeellisen maagisella tavalla The Mighty Boosh kasvoi nimensä veroiseksi. Siitä tuli hilpeä roskaspektaakkeli, sellainen underground-viihteen kiteytymä, jonka voi toivoa palaavan yhä uudelleen kuin jonkin populäärimmänkin ilmiön, kuten Monty Pythonin.  Vaikka The Mighty Boosh on nimellisesti suunnattu aikuisille, se paljastuu varsin nopeasti show'ksi, jota lapsikin voisi tietyin varauksin katsoa. Sarjan kahdeksan ensimmäistä osaa sijoittuvat Bob Fossilin (Fulcher) pyörittämään eläintarhaan. Paidastaan tursuileva Fossil on tehtäviensä tasalla yhtä paljon kuin puhuva banaani. Eläintarhan varsinainen valta onkin kaikkivoivalla tutkimusmatkailija Bainbridgellä (Berry). Koska hänellä on kiire kasvattaa mainettaan ulkomailla, sarjan päähenkilöinä esiintyvät työhönsä kyllästyneet eläintarhanhoitajat Vince Noir (Fielding) ja Howard Moon (Barratt). Parivaljakosta Noir on se tyyppi, joka sujahtaa sulavasti mihin vain sekä tuntee trendit kuin viimeisin Vogue. Moon on taas kulmikas, liiallisen jazzin kuuntelun möyhentämä kettuunsekaantuja.The Mighty Boosh: Series 1 -DVD sisältää sarjan ensimmäiset kahdeksan episodia, mutta ei sen pilottia. Ensimmäinen osa, Killeroo, kertoo vain hiukan siitä, millaiselle tripille katsoja Noirin ja Moonin kanssa pääsee. Bob Fossil keksii hankkia rahaa eläintarhalle nyrkkeilymatsilla, jossa Moon ja maailman tappavin kenguru ovat vastakkain. Osa kimpoilee kehnon ja liki-loisteliaan välillä rajusti. On sanaleikkejä, jotka eivät tule kestämään aikaa, mutta toisaalta mukana on mm. eksentrinen enneuni, jossa matkataan tuulipukualkuasukkaiden mystiikkaan. Siinä Fieldingin ja Barrattin taidot pääsevät parhaimmin esille. Fielding nimittäin vastaa sarjan alkuasukastaidetta muistuttavasta visuaalisesta puolesta, Barratt taas musiikkinumeroista. Neljännen episdodin, Tundran, Tundra Rap on jo sellainen komedian kosmoksen supernova, että se sulattaa kovimmankin jään katsojan sydämestä. Silloin on pakko todeta, että nämä pojathan ovat hyviä, ja tätä on saatava lisää.",Kulttikomediasarjan kehnon ja loistavan välillä vaappuva ensimmäinen kausi.
992,50.0,"Eläintarha on historiaa. Edes Bob Fossilista (Fulcher) ei The Mighty Booshin toisella kaudella nähdä kuin pieni vilaus ja sekin vasta loppupuolella. The Mighty Boosh on muuttanut kämppään, jota asuvat päähenkilöiden, Vince Noirin (Noel Fielding) ja Howard Moonin (Barratt), lisäksi enigmaattinen shamaani Naboo (Michael ”Noelin veli” Fielding) sekä hänen gorillakaverinsa Bollo (Brown). Tuo kämppä on tietysti retron, trendien ja mukavuuden sillisalaatti, jossa lähinnä  pistäydytään seikkailujen välillä.Monty Pythonin, Älypäiden ja psykedeelisen Pikku Kakkosen risteytykseltä vaikuttavan The Mighty Booshin kakkoskausi tuoksahtelee välillä vahvasti kierrätysmateriaalille. Vaikka toinen kausi on kaksi jaksoa lyhyempi kuin ensimmäinen, sitä kirjoittaneen pääosakaksikon ideat tuntuvat olleen vähiin päin. Pahiten puute kaikuu sarjan lauluista ja Noel Fieldingin muuntautumiskyvyn rajallisuudesta. Säveltämisestä jälleen vastannut Julien Barratt soljuttelee kuuluville kovin vähän mitään ihmeellistä, eikä Noel Fielding usein hätkäytä kuin upealla tukallaan ja vaatevalikoimallaan. Toisto, kuten vaikkapa kuumiehen aina samaa kaavaa rullaavat sutkautukset, alkavat piinata erityisesti jaksoja katsottaessa kerralla monta putkeen. Toisaalta, kun Booshin porukalla välähtää, sen välähdyksen leimu sumentaa epäkohdat alleen tehokkaasti.Toisen kauden toinen episodi, The Priest and the Beast on miltei yksinomaan Carlos Santana -rytmien inspiroimaa legendaa bändistä nimeltä Bongo Brothers. Surrealistisia mittoja tavoitteleva stoori uuden saundin etsinnästä on ehdottomasti kauden hauskimpia – ei pelkästään Bongo Brothersien mieltäavartavien tukkalaitteiden vuoksi, vaan myös ihan muuten. Fountain of Youthissa iloa luo yksinäinen santapaperimies, kuudennessa jaksossa, The Nightmare of Milky Joe taas kärvistellään autiolla saarella kookospäisen heilan kanssa. Kauden boksin lisukkeena olevista dokumenteista käy ilmi, että tekijät halusivat kehittää sekä Vinceä että Howardia toiselle kaudelle tultaessa. Jostakin syystä viimeisessä episodissa tuntuu kuitenkin siltä kuin hahmot olisivat äkkiä palanneet ykköskauden tasolle.Koska Boosh-fania tietysti haluttaisi nähdä vielä lisää samaa kuudennen jakson jälkeen, on toisen kauden boksiin pakattu myös sarjan alkuperäinen pilotti sekä Boosh-tyyppien tekemä epä-Boosh-lyhäri Sweet. Pilotti on valmiiksi naurettu (kömpelöä), ja se on käytännössä ensimmäinen versio ensimmäisen kauden jaksosta nimeltä ”Tundra”. Versioiden välillä on eroa, sillä tämä on hiomattomampi, levottomampi ja kuuluisana tutkimusmatkaaja Dixon Bainbridgenä nähdään pilotissa Matt Berryn sijasta pitkä ja hoikka Richard Ayoade. Sekä pilotti että lyhäri ovat kuitenkin hauskoja kokemuksia, vaikka lopulta itse dokkarimateriaali saattaa huvittaa niitäkin enemmän. Semihyvää settiä, jonka jälkeen voi avarin mielin siirtyä sarjan kolmanteen kauteen.",Semihyvää settiä Älypäiden ja Monty Pythonin hengessä.
993,60.0,"Suuren puskan kutsu käy jälleen. Hupisarjan kuusiosainen kolmoskausi tapahtuu suurimmaksi osaksi shamaani Naboon (Michael Fielding) sekatavaraliike Nabootiquessa. Naboo ei itse juuri puodissaan istuksi, vaan matkailee gorilla Bollon (Brown) kanssa milloin mihinkin. Puodin kassalla palvelevat entiset eläintarhanhoitajat, Howard Moon (Julian Barratt) ja Vince Noir (Noel Fielding). Kulissien vaihtumisesta huolimatta Howard ja Vince ovat entisen kaltaisia: Howard diggaa jazzista ja beigestä kuosista Vincen kimmeltäessä trendipiireissä kuin ihmishahmoinen peilipallo.Kauden jaksot näyttävät siltä kuin niiden tekoon olisi käytetty ainakin himpun verran enemmän rahaa kuin aiemmin. Perinteisten käsinukkien ja kokovartalopukujen lisäksi on tarjolla näpsäköitä greenscreen-trikkejä sekä animaatiota. The Mighty Boosh 3:n musiikista vastaa se vanha tuttu, Mr. Kalapuikkoviiksi eli Julian Barratt. Edellisiin kausiin verrattuna biisit eivät kuitenkaan suuresti yllätä tai edes painu mieleen. Kauden tarttuvin renkutus on heti sen ensimmäisessä jaksossa, Eels kuultava ankeriaslaulu. Noel Fieldingin vihreänaamaisena The Hitcherinä kähisemä kappale on paljon velkaa esillepanolleen.Kaikki kuusi kolmannen kauden osaa ovat tasalaatuisen hauskoja, joskaan ne eivät oikeastaan tarjoa edellisiin kausiin verraten kovasti uutta. Howard yrittää edelleen päteä Vinceä paremmin, ryhtyen mm. myymään kyynärpaikkoja kaikissa maanläheisissä sävyissä ja hankkimalla kokoelmiinsa harvinaislaatuisen jazz-levyn. Hannuhanhimainen Vince tuntee sympatiaa frendiään kohtaan vanhaan tapaan – eli kunnes jotain parempaa on tarjolla. Se parempi saattaa olla vaikka uusi tyylikäs vaatekappale, kuten käy episodissa The Strange Tale of the Crack Fox.Naboo ja Bollo toimivat kaverusten seikkailujen taustatukena, kuten Bob Fossil (Rich Fulcher), sokea jazz-reliikki Lester Corncrake (edelleen Fulcher) sekä pelkästä pinkistä rakosta ja lonkeroista muodostuva shamaani Tony Harrison (Noel Fielding). Sarjassa vilahtelee myös brittiläisiä musiikkitähtiä, joista näilläkin leveysasteilla tutuin lienee Gary Numan jaksossa The Power of the Crimp. Kyseinen jakso keskittyy muuten riimittelykilpailuun vale-Vincen ja -Howardin sekä oikean Vincen ja Howardin välillä. Taisto on hurja.",Tasalaatuisen hauskaa.
994,60.0,"Kuten jo tulin aiemmin kattavammin pakinoineeksi, Ralph Bakshin ja John Kricfalusin yhteistyön hedelmänä syntynyt Mighty Mouse: The New Adventures otti muinoin rajusti turpiin huolestuneilta vanhemmilta ja kohusta hermostunut televisiokanava päätti panna koko piirrossarjan kerroilla lihoiksi. Kyseisen skandaalin jälkeen kaksikko päätti yhteistuumin jatkaa kukin omilla tahoillaan, Ralph omien pienempien televisioproduktioidensa sekä John muutaman muun alan nousevan tähden kanssa perustamansa Spümcø-animaatiopajansa parissa.Nuoren tiimin ensimmäinen toimeksianto tuli ABC-televisioyhtiöltä, joka tilasi tältä uuden version Looney Tunes -legenda Bob Clampettin Warnerin leivistä lähdettyään tuottamasta klassisesta Beaney and Cecil -lastenpiirretystä. Tiettävästi valintaa edesauttoi Kricfalusin itsensä läheinen henkilökohtainen suhde sarjan luojaan sekä tämän perheeseen, onpa vuosien varrella puhuttu jopa omaisten vartavasten toivoneen Kricfalusia piirrossarjan puikkoihin, mikä miehen asiantuntijuuden aiheesta tiedostaen tuntuu ainakin jälkikäteen harvinaisen viisaalta valinnalta. Vähänkään Kricfalusin ja klassisten Looney Tunes -lyhärien henkeä ymmärtävä todennäköisesti jo tietääkin, ettei kyseessä ole mikään kovin juonivetoinen piirretty, vaan lähinnä hyvin kevyen slapstickin ja muun fyysisemmän komiikan ympärillä pyörivää hupailua. Sarjaahan ei periaatteessa ole samalla tavoin käsikirjoitettu, vaan suunniteltu ensisijaisesti visuaalisesti ja toimintamielessä sekä lisätty varsinainen dialogi vain lopuksi valmiiseen soppaan. Tässä tapauksessa lieneekin korrektimpaa puhua vain jokaisen jakson yhteisestä ydinkuviosta, jonka ympärille huumori on erikseen ynnätty.Tiettävästi tämän sarjan kohdalla tekijöillä oli vain muutama kuukausi aikaa toteuttaa visionsa, mikä käytännössä on realisoitunut hyvin huonolaatuisena ja suttuisena animaationa, joka häviää tasossa jopa sille alkuperäiselle. Yksittäisten jaksojen tarinoissakaan ei varsinaisesti ole mitään puhumista, vaan kyseessä on kokoelma Beany-pikkupojan sekä ystävällisen Cecil-merihirviön hassuista seikkailuista kertova kokoelma tiuhaan lentäviä irtovitsejä. Roistona nähtävä Dishonest John on perinteinen koominen pahishahmo, jonka hauskasta ääntelystä ja ""ä-ä-ääähh"" -käkätyksestä nyt yksistään irtoaa hyvät naurut. Kuten niin monen muun tekijänsä myöhemmän tuotoksen kohdalla, myös The New Adventures of Beany and Cecil päädyttiin perumaan tuotannollisten erimielisyyksien vuoksi vain kahdeksan valmistuneen ja viiden televisioon asti päätyneen episodin jälkeen. Tiettävästi ABC halusi sarjasta lapsiystävällisemmän ja kaupallisemman, kun taas Kricfalusi heitteli tapojensa mukaisesti sekaan monimielisempää ja aikuismaisempaa huumoria, kuten viittauksia erektioon ja muihin ihmiskehon toimintoihin. Kun tuottajat huomasivat Kricfalusin livenneen alkuperäisistä sovituista suunnitelmista omine lisäyksineen, koko projekti vihellettiin kerrasta poikki.",Mainettaan parempi raakile.
995,80.0,"Olin kuullut sarjasta ylistäviä lausuntoja, joten päätin tarkistaa mistä on kyse. Ensimmäisen parin jakson jälkeen homma ei oikein vielä avaudu. Huumoriin ei hoksaa suhtautua oikein, koska juttu on esitetty dokumentinomaisesti ja meininki vaikuttaa turhan tutulta näin toimistossa työskentelevän näkökulmasta. Kun juoni- ja ihmissuhdekuviot syvenevät sekä sarjan päästaran, Davidin (Gervais) itseriittoisuus aukeaa ja saavuttaa oikeat mittasuhteet niin tällöin tulee naurettua jo ääneenkin. Sarjan hauskuus perustuu nimenomaan Davidin itseriittoisuuteen sekä muutaman alaisen hahmoihin.David pitää itseään enemmän viihdyttäjänä kuin paperifirman pomona. Mies laukoo typeriä juttujaan, joille ei kukaan naura. Kolmikymppisessä (39-vuotta) Davidissa on myös suuren filosofin vikaa. Mies siteeraa mietelauseita kirjoista ja koittaa olla älykkö. Oikeasti ketään ei suoraan sanottuna kiinnosta pätkääkään miehen jutut ja ego. David tuntuu elävän täysin epärealistisessa maailmassa, jossa alaiset pitävät häntä nerona ja suorastaan palvovat häntä.Muut päähahmot ovat käytännön piloja harrastava 30-vuotias Tim, joka asuu edelleen vanhempiensa luona. Tosikko ja umpitylsä Garreth, joka on Timin pilojen kohteena. Garreth on aluejohtajan eli Davidin apulainen, mutta käsittää itse että on apulaisaluejohtaja. Kuvioissa on myös nainen, Dawn, jolla on jotain vispilänkauppaa Timin kanssa vaikka elääkin suhteessa.On mahdotonta selittää enempiä sarjasta. Tuossa on kumminkin jotain perustietoa asetelmista. Sarjasta tekee hauskan myös se että asioita ei selitellä liikaa vaan katsojan täytyy muodostaa paljon omia näkemyksiään oman elämänkokemuksen perusteella. On tunnistettava paljon ilmeitä ja eleitä, mitä mikäkin tarkoittaa ja mitä kukin mahdollisesti ajattelee, ihan kuten oikeassakin elämässä. Tuo on myös sarjan yksi voima.Sarja jaksaa yllättää jakso toisensa jälkeen. Jokaisessa jaksossa on oma teemansa. Mieleenjäävin on näin äkkiseltään henkilökunnan koulutuspäivä. Davidin luonteenpiirteistä paljastuu koko ajan lisää ja kaveri on koko ajan entistä naurettavampi. Koko toimiston organismi ja ihmissuhteet syvenevät mitä enemmän sarjaa katsoo. Office toimii varmasti parhaimmillaan juuri näin DVD-julkaisuna kun asiaan voi syventyä kerralla. Kaikki ihmisten syy- ja seuraussuhteet löytyy omasta lähimuistista nopeasti.",Tämä on nähtävä alusta loppuun.
996,100.0,"""You've seen me entertain, and raise money, but maybe I'd like to do that in the future for a living you know. Use my humour and my profile to both help and amuse people, you know."" (David Brent)Maailman paras tv-sarja. Siinä mielipiteeni. Sarja onnistuu kaikessa. The Office on samaan aikaan komediallinen, draamallinen sekä tavallaan opettavainen katsaus työelämän synkkiin syövereihin. Samalla kun katsoja pääsee nauramaan sarjan henkilöille, hän tunnistaa hahmojen piirteissä joko omia tai tuntemiensa henkilöiden kärjistettyjä ominaisuuksia. Suurin osa havainnoista tulee tehtyä luonnollisesti loistavasti hahmoaan (David) esittävän Ricky Gervaisin kautta. Sen lisäksi, että ""vaatimaton"" David on koko sarjan keskipiste ja päähenkilö, hän onnistuu varastamaan shown ja kuvaruudun kerran toisensa jälkeen.Katsojalle sarja aukeaa (kuten monet muutkin tv-sarjat) vasta muutaman jakson jälkeen. Lyhyellä pinnalla varustetut malttamattomat saattavat lopettaa katselun jo ensimmäisen jakson katsottuaan, mutta uskallan luvata että sarja todella palkitsee. Jos jaksaa kiinnostua hahmoista ja Wernham Hoggin toimiston väestä, niin kutkuttavaa huumoria on tarjolla kaikkiaan 14 jakson ajan (kaudet 1 ja 2 sekä loppuhuipennuksena kaksiosainen hulvaton joulu-special).Näyttelijät olivat kaikki melko tuntemattomia (sarjan teon jälkeen tilanne muuttunut), joten täytyy ihailla realistista tunnelmaa sekä yksityiskohtia joita näyttelijät onnistuvat tuottamaan. 1. kauden kakkoslevyltä löytyy dokumentti sarjan teosta, joka paljastaa että sarja on todella pitkälle suunniteltu ja käsikirjoitettu. Nostan hattuni korkealle ilmaan tekijöiden suuntaan, ja ihailen suuresti taitoa lopettaa ajoissa! Tämä sarja kaikkine jaksoineen tulee olemaan levyhyllyni valopilkku läpi aikojen.""If you want the rainbow, you've gotta put up with the rain. Do you know which philosopher said that? Dolly Parton. And people say she's just a big pair of tits."" (David Brent)nimimerkki: Jumbojetti",Katsojalle sarja aukeaa vasta muutaman jakson jälkeen.
997,90.0,"Nyt oli loistava tilaisuus syventyä Officen maailmaan, sillä olin tullut katsoneeksi edellisenä päivänä ensimmäisen tuotantokauden kuusi jaksoa ja nyt tutkaillaan sitten millainen kokonaisuus tämä toinen on.Swindonin konttori yhdistetään Davidin johtamaan konttoriin. David saa uusia alaisia ja sarja samalla uusia hahmoja. Mies saa myös pomon, joka on ihan asiallinen kaveri ja tämä saa puolestaan Davidille kisavaihteen silmään. Tuosta asetelmasta saadaan irti rutkasti hauskaa huumoria kun David yrittää luovia tilanteissa ja olla kasvaneen alaisjoukon silmissä kumminkin numero yksi.Tämä toinen tuotankausi on mielestäni jopa parempi kuin ykkönen. Se voi johtua osittain siitä että itselläni katsojana tarvittavat taustat on nyt kunnossa ja Officen maailmaan pystyy uppoamaan täysin. Toisaalta jutut ovat piirun verran ehkä hauskempia. Tuotantiimikin on saanut kokemusta sarjan teosta ja takuulla myös palautetta, jonka perusteella yksityiskohtia on voinut hioa. Mieleenjäävin on jakso, jossa David tulee headhuntatuksi ja tätä pyydetään vetämään yritysjohdon koulutusta. Mies ottaa homman henkseleitä paukutellen ja tuo sen myös ilmi työpaikalla. Ketään ei kumminkaan kiinnosta, kuten on tullut jo aiemmin tutuksi. Varsinainen koulutus on oma lukunsa, jossa saa nauraa jo paikoittain kyyneleet silmissä.Davidin hahmo kantaa ja jakso toisensa jälkeen kaikki tilanteet kääntyvät koskettamaan häntä itseään. Jos alaisella on ongelmia ja David tulee ottaneensa asian esiin niin kohta puhutaan kumminkin hänestä itsestään, hänen ajatuksistaan ja hänen neroudestaan sekä johtamistaidosta. Alaiset mielummin välttelevät Davidia.",Toimistotyöntekijä voi löytää pelottavan paljon yhtäläisyyksiä omaan työympäristöönsä.
998,90.0,"Michael Scott on konttorirotta, jonka mielestä on mukavampi sanoa ”You're hired” kuin ”You're fired”. Lisäksi Michael Scott on mielestään kovinkin hauska. Muiden mielestä lähinnä vaivaannuttava. Siinä kutkuttavat lähtökohdat The Officen jenkkiversiolle.Kuten jo brittiläinen esikuvansa The Office jakaa mielipiteet voimakkaasti kahtia; sitä joko vihataan tai palvotaan. Feikkidokkarismiin luottava kerronta poikkeaa perinteisestä sitcomista sen verran, että perinteiseen tyyliin luottavat voivat kokea sopeutumisongelmia. Valmista studiohöröttelyä ei kajahtele taustalla – yksi ainoa kamera sen sijaan liikahtelee äkkinäisesti. Sukuvian kaltaisten kummajaisten ystävät taasen löytänevät uuden suosikin tabuja kaihtamattomasta sarjasta.The Officella on koossa vahva näyttelijäkaarti. Leffauralla hieman kompuroinut Steve Carell on johtotähti, mainion nolo ja itsekeskeinen Michael Scott, joka yrittää kovasti olla kaikkien kaveri, mutta päätyy olemaan kaikkea muuta. Rainn Wilsonin Dwight toimii hyvänä nolouden kakkosmiehenä; lyhyellä pilottikaudella mies onnistuu mm. jäämään vangiksi pahvilaatikkoon ja kadottamaan toimistotavaransa hyytelöön. Sarjan klassista Ross & Rachel -osastoa edustavat vastaanottotiskin söpö Pam ja velmuileva Jim, joille ”pahan vasta-akselin” muodostaa yllättävämpi taho; Pamin kihlattu Roy. Taustalla häärii monta persoonallista hahmoa ja vierailijaksi saadaan mm. toimiston miesten päät sekaisin laittava Amy Adams.The Officen ammentaa huumoria konttorityön perusongelmista; milloin on potku-uhkaa, milloin kollegojen kireytyviä välejä ja milloin Michaelin säätäjäluonteen aiheuttama kaaos, kuten vaikkapa firman oma korismatsi tai synttärijuhlat ilman synttäreitä. Perusaiheiden lisäksi hankalat ja jopa loukkaavat teemat pilkahtelevat; rasismista työpaikkakiusaamiseen. Ja offimaicen terävästi esitettynä toki.",Kerrankin brittihuumori päivittyy onnistuneesti jenkkiversioksi.
999,90.0,"Jenkki-Officen lähtölaukaus [www.leffatykki.com] oli hurttia huumoria ja nannaa nauruhermoille. Se oli brittiäidilleen, eli alkuperäiselle Officelle, samaa kuin Johnny Cashin versio Hurtista Trent Reznorille – kertakaikkiaan pätevä teos ja   samalla loistoideasta jalostettu läpimurto, joka ei yhtään väheksy raaemman originaalin olemassaoloa tai tarkoitusta. Jenkki-Officen kakkoskaudella pistetään tuulemaan vielä kovempaa. Kavutaanhan tässä kohti komedian huippua, jossa tunnetusti tuulee lujaa. Michael Scott on entistä enemmän ulalla Jan-ihastuksensa ja yleensäkin koko firman suhteen. Toimiston väki on kauden lopussa parikymmentä jaksoa tutumpi ja rakkaampi. Jimin jekut keskushahmo Dwightille ovat katsojalle annettuja karkkeja (karkki ja kepponen siis samassa paketissa). Jimin ja Pamin suhteen syvenemistä odottaa enemmän kuin aikoinaan Rossin ja Rachelin suudelmaa.Parasta on silti se, miten (tiiviiltä) vaikuttava joukko itse käsikirjoittaa show't ilman että kokonaisuus kärsisi yhtään. Carell hoitaa siisonin finaalin kasinotunnelmat, B.J. Novak sytyttää vuorollaan konttoritilat liekkeihin ja Michaelin ykkösilkeilykohde Tobya näyttelevä Paul Lieberstein kirjoittaa sarjan herkimpiä hetkiä The Client -jaksoon.","Sopiva yhdistelmä kuivakkaa huumoria, (lähinnä Dwightistä kumpuavaa) hulluutta ja tiiviin konttoriperheen me-henkeä."
1000,60.0,"Kaikki muistavat vuoden 2001 minisarjan Band of brothers (taistelutoverit) joka pohjautui toisen maailmansodan Euroopan rintamalle liittoutuneiden silmin katsottuna. Sarja sai aikoinaan suuren suosion kaikkialla maailmassa ja se on palkittukin monin eri tahoin. Eikä ihme, onhan sarjaa ollut tekemässä Yhdysvaltalaisten kärkikaarti niin ohjauksessa kuin näyttelytyössäkin. Tätä HBO:n sarjaa olivat tekemässä mm. Steven Spielberg, Tom Hanks, Ron Livingston, Dale Dye sekä monia muita tähtiä. Sarja sai innoituksensa luultavasti vuonna 1998 valmistuneesta ""Pelastakaa sotamies Ryanista"" joka on kaikkien aikojen palkituin sotaelokuva. Tässäkin tähtiohjaaja Spielberg ja konkarinäyttelijä Hanks tekevät saumatonta yhteistyötä. Taistelutoverit olivat myös kaikkien aikojen kallein minisarja. Se oli todella näyttävä, etenkin taistelukohtauksissa joissa tietokonegrafiikkaa ja räjähteitä ei ollut säästelty tippaakaan. Ikävä kyllä taistelutoverit eivät yltäneet Pelastakaa sotamies Ryanin tasolle käytännössä millään osa-alueella. Sodan realismi puuttui taisteluista selvästi enemmän, äänitys oli vaisumpaa eikä näyttelijätyö aivan niin sujuvaa. Sarjan vahvimmaksi puoleksi muodostuikin katsojan kiintymys hahmoihin  jotka näyttelevät kymmenessä jaksossa. Heihin kerkeää samaistua ja luonteen oppii tuntemaan paremmin kuin keskivertopitkässä elokuvassa. Lisäksi historialliset faktat oli otettu äärimmäisen tarkasti huomioon sillä ne olivat kuultu suoraan aitojen veteraanien suusta ja juuri heihin koko sarja pohjautuikin. Band of Brothers oli ja on edelleenkin  pienine puutteineen silti yksi kaikkien aikojen parhaista ja menestyneimmistä sotaspektaakkeleista joita mediassa on tehty. Vajaa kymmenen vuotta sittemmin samat jannut aikoivat rikkoa vallin vielä kerran: tehdä samanlainen sarja joka keskittyy aivan uudelle ja toisenlaiselle rintamalle uusine hahmoineen ja käsikirjoituksineen. Näin syntyi THE Pacific - Tyynenmeren taistelutoverit.The Pacific oli yksi vuoden 2010 odotetuimmista julkaisuista. Se on HBO:n, Dreamworksin ja Playtonen 10-osainen minisarja jonka tuottajana ovat toimineet Steven Spielberg, Tom Hanks sekä Gary Goetzman. Käsikirjoituksesta vastasi mm. Bruce McKenna. Sarjaan tekijöiltä upposi noin 200 miljoonaa Yhdysvaltain dollaria joten sarjasta oli suuret odotukset niin tekijöiltä kuin katsojiltakin.Sarja sijoittuu toisen maailmansodan Tyynenmeren taistelukentälle Japanin keisarikuntaa vastaan. Tarina etenee peräkkäisinä noin tunnin mittaisina jaksoina joissa seurataan Yhdysvaltojen merijalkaväen edesottamuksia näissä taisteluissa kouluttautumisesta sodan loppuun saakka ja kaikkea sieltä väliltä. Erityisesti tarina nitoutuu kolmen päähenkilön ympärille joita seurataan enemmän ja vähemmän jaksosta riippuen. Eugene Sledge(Joe mazzello), Robert Leckie(James Badge Dale) sekä John Basilone(Jon Seda) näyttelevät näitä sotureita joiden lähtökohdat ja tapahtumat ovat täysin poikkeavia toisistaan.Sarjassa käydään läpi useita tärkeitä ja merkittäviä taistelukenttiä Tyyneltämereltä kuten  Guadalcanaalin taistelu, Iwo Jiman valtaus, Okinawan maihinnousu ja paljon muitakin. Taistelut ja eteneminen on kirjoitettu historiallisella tarkkuudella pohjautuen dokumentteihin ja veteraanien haastatteluihin. Tyynenmeren näyttämö toisen maailmansodan aikaan oli täysin eri maata kuin Euroopassa käydyt taistelut. Tätä on koetettu saada kerrottua mahdollisimman paljon. Etenkin sääolosuhteet, ilmasto, veden ja ruoan puute sekä ruumiillinen rasitus on otettu huomioon suurelta osin. Tässä mielestäni kuitenkin epäonnistutaan aikalailla. Vaikka sotilaat ovat janoisia ja joutuvat marssimaan mutaliejussa jalat rakkoja täynnä, niin siitä ei siltikään ole saatu niin kurjaa ja epäinhimillistä kuin olisi voinut toivoa. Se ikäänkuin vain kerrotaan ja käydään läpi pakollisena aiheena jotta tämäkin puoli sodasta saadaan jollain tavalla näkyviin. Joissain jaksoissa on koetettu saada näytettyä myös ihmisen henkinen romahtaminen mutta sekin jää puolitiehen. Siitä ei olla saatu niin dramaattista kuin sen voisi kuvitella olevan. Sen sijaan muutaman sotilaan kuten esimerkiksi Eugene Sledgen henkistä muutosta jaksojen aikana on mielenkiintoista seurata ja siinä on onnistuttu varsin hyvin.Sarja on kuvattu Australiassa joten näkymät ovat hienoja ja realistisia. Viidakot, maihinnousurannat sekä mutaisissa ojissa rämpiminen on lavastettu hienosti mutta se ei riitä imaisemaan katsojaa siihen oikeaan tunnelmaan siltikään.Rinnakkaissarjastaan Taistelutovereista poiketen tässä sarjassa katsoja ei pääse välttämättä niin hyvin sisään hahmoihin kuin toivoisi. Sarjassa seurataan kolmea hahmoa ja suurin osa muista näyttäytyvät vain pienissä sivurooleissa. Hahmojen tarina on hyvä mutta ei luo ""taistelutoverimaista"" tunnelmaa lainkaan. Kestää ainakin neljän jakson verran ennenkuin opit edes hieman tuntemaan itse hahmoja. Johtuen osaksi siitäkin, että ensimmäiset jaksot Guadalcanalin taisteluista käytiin lähes poikkeuksetta yöllä pimeässä jolloin hahmoja ei edes nähnyt.Itse tulitaistelut ovat toteutettu visuaalisesti loistavasti. Apuna on ollut todella paljon tietokonegrafiikkaa sekä käsittämätön määrä räjähteitä. Taistelukohtausten toteutus onkin elokuvasarjan parasta antia ainakin päältäpäin katsottuna. Itse sarja ja etenkin siinä esiintyvät taistelut ovatkin realistisuuden ja surrealistisuuden sekoitus jossa yhdistyvät tarkkaan mietityt historialliset faktat mutta samalla sodan oikea luonne ja traagisuus kadotetaan. Liittoutuneista on tehty taas kerran sankareita joille tietenkin tulee välillä harmillisia takapakkeja jonkun sotilaan menettäessä mielenterveytensä tai henkensä. Japanilaiset taas ovat julmia, aivottomia idiootteja joita ammutaan kuin seulana maahan. Vaikka taistelut ovat näyttäviä ja yritys on hyvä, en siltikään tajua miksi Spielberg ei ole saanut siitä myös henkisesti järkyttävää. Se ei herätä minkäänlaisia tuntemuksia, ajatuksia tai sympatiaa saati sitten aggressiota. Kaikkea on koetettu ja erilaista materiaalia riittääkin joissa yritetään saada katsoja mukaan oikean sodan henkeen. Nämä kohtaukset vaikuttavat vain melko tökeröiltä ja kaupallisilta joten yritykseksi se tosin jääkin.Sarjan alkupää herätti etenkin närkästystä. Sotilaat etenevät viidakossa, öisin tulee sekasotkuinen tulitaistelu, aamulla maassa on satoja Japanilaisten ruumiita, taas yöllä paukutellaan pyssyjä ja sama jatkuu. Jaksoissa ei ollut kummoistakaan juonta ja sekin oli kerrottu epäselvästi. Jenkit oli kuvattu lähes voittamattomiksi eikä minkäänlaista realistisuuden tuntua ollut. Toisaalta sarjan puolenvälin maissa nämä oireet alkoivat pikkuhiljaa kadota ja taistelukohtauksissa oli jo jonkinmoinen juoni joissa kuvattiin tarkemmin yksittäisiä tapahtumia ja etenemistä. Ikävä kyllä siihen sarja sitten alkaa loppuakin. Odotin, että sarjassa olisi perehdytty enemmän keisarikunnan sotilaiden viekkauteen ja peräänantamattomuuteen. Sen sijaan kyseisestä aiheesta vain mainittiin muutaman kerran ohimennen mutta ei sitä katsojalle näytetty juuri ollenkaan. Yleensä Japanilaiset vain syöksyivät konekiväärien eteen ja kaatuivat siihen.Mielestäni sotaelokuvissa yhdeksi tärkeimmäksi tukipilariksi muodostuu äänimaailma. Erityisesti aseiden, luotien ja räjähdysten osalta. Tässä se ei kuitenkaan yllä taistelutovereita paremmaksi ja aseet kuulostavatkin enemmän tietokoneella tehdyltä lätinältä kuin oikeasti korvat lukkoon lyövältä paukkeelta. Eli äänimaailma ei tue juuri ollenkaan graafista ulkoasua joka on kuitenkin vertaansa vailla.Toimintaan painottuvien jaksojen välissä esiintyy muutama sellainenkin kohtaus, jossa on rauhallisempaa. Näissä jaksoissa on mahdollisuus tutustua paremmin itse hahmoihin tarkemmin ja ne antavat sopivaa ""hengähdystaukoa"" paukutteluun. Kyseisissä jaksoissa on ihan mukiinmenevä juoni ja ne ovat toteutettu varsin mallikkaasti. Käsikirjoitus olisi voinut olla hieman syvällisempi mutta pidin kuitenkin näistä jaksoista vähintään yhtä paljon kuin taisteluun sijoittuvista.Näyttelijät ovat hyviä. Suuri osa on vähemmän maineikkaita mutta varmasti nousevia tähtiä Amerikan filmiteollisuudessa. Elokuvan henkisen visuaalisuuden puutteet ovatkin tekijöissä, ei näyttelijöissä.Yhteenvetona sarja on visuaalisesti huippuluokkaa ja todella näyttävä. Uppoaa kaikkiin jotka pitävät suurista ja hienosti toteututuista tulitaisteluista. Suurta yrityksen makua siinä on riittämiin eikä vaivoissa ja lavasteissa ole säästelty tippaakaan. Täydellinen tunnelman puute huonon äänimaailman kanssa pilaavat hyvän kokonaisuuden josta olisi voinut saada jopa maailman parhaan sotasarjan.Jokaisessa jaksossa on katsottavissa hstoriallinen dokumenttipätkä. Katsokaa ensin se ja verratkaa itse jaksoon. Sodan kauhut avautuvat paljon paremmin ja mieleenpainuvammin lyhyessä mustavalkodokumentissa kuin tunnin mittaisessa jaksossa.",Taistelutovereiden rinnakkaiselokuva
1001,70.0,"Ensimmäinen koetus merijalkaväelle Tyynenmeren taisteluissa oli Guadalcanal. Sotamiehet Leckie (James Badge Dale) ja Sledge (Joseph Mazzello) palvelevat merijalkaväessä kuten myös kersantti Basilone (Jon Seda) ja heidän yhteinen palveluspaikkansa on 1st Marine Division. Sarjan suomalainen nimi kertoo tasan tarkkaan mistä on kyse, mutta alkuperäisnimi kertoo vain tapahtuma-alueen. Kyseessä on The Pacific, mikä kuvaa Tyynenmeren taisteluita Toisessa Maailmansodassa.The Pacific noudattaa hyvin pitkälle samanlaista rakennetta kuin edeltäjänsä ja siinä missä Easy-komppanian matka D-päivästä Saksan antautumiseen oli täydellinen onnistuminen niin maailman toisella puolella oleva Tyynimeri viidakkotaisteluineen ei saa yhtä suurta vaikutusta kokonaisuutena, sillä henkilödraama jää harmillisen latteaksi, henkilöt epämääräisiksi ja historiallinen konsepti harmillisen ohueksi sarjassa itsessään. Lisäksi pyrkimys kuvata kolmen sotilaan yksittäisiä retkiä rikkoo kokonaisuuden vielä enemmän. Yksityiskohtien ja verisyyden suhteen taso on korkea ja paratiisimainen maisema on kaikkea muuta kuin paratiisimainen kun vettä ei ole juotavaksi ja jatkuva taistelu ajaa ihmiset hulluuteen. Veri myös lentää, ihmiset repeävät kappaleiksi ja tropiikin mädättämät kalmot irvistelevät pilkallisesti eläville.Jon Seda, James Badge Dale ja Joseph Mazzello antavat kasvot kolmelle ihmiselle jotka joutuvat kokemaan erityisen helvetillisen kokemuksen joka raastaa sieluun isoja reikiä. Joillekin se oli helpompaa, joillekin vaikeampaa ja jotkut säästyivät koko siviiliin palaamisen vaikeudelta kuolemalla. Tämän kolmijakoisen pääroolin lisäksi sarja tuo esiin aika värikkäitä persoonia joiden suoritukset ovat laadukkaita alusta loppuun.Vaikka kokonaisuutena The Pacific häviää edeltäjälleen niin yksittäisien hetkien ja kohtauksien kohdalla se saavuttaa jotain suurta. Raakojen taisteluiden keskelle mahtuu absurdin komedian hetkiä, hetkiä joissa ihmiskunnan mädännäisyys paljastuu lahjomattomalla tarkkuudella ja myös sydäntä riipaisevan myötätunnon ja empatian hetkiä. Lisäksi tarkkailua jatketaan vielä siviilissä minne muuttuneet miehet palaavat.Yksinään tämä sarja olisi huomattavasti parempi, mutta tällaista saavutusta on mahdotonta olla vertaamatta edeltäjäänsä. Tällä kertaa polvi ei parantunut pojasta ja se on todella harmillista, sillä rahaa ja asiantuntemusta käytettiin isosti tämänkin sarjan toteuttamiseen.",Polvi ei parantunut pojasta.
1002,80.0,"Tuntematon mies (Patrick McGoohan) menee vimmoissaan tapaamaan pomoaan (George Markstein). Mies eroaa työstään ja koneisto käynnistyy ja nopeasti. Ennen kuin mies ehtii lähteä kotoaan hänet lamautetaan kaasulla. Hän herää tiedottomuudesta, mutta ei ole enää kotonaan. Hänet on vangittu ja siirretty Kylään. Paikkaan joka ilmenee olevansa vankila missä valvonta on tiukkaa, mutta näkymätöntä, henkilökunta vankien joukkoon solutettua ja palvelu pelaa moitteetta. Radiolähetyksiä ei pysty sammuttamaan vaikka niin haluaisi ja paikassa on myös oma sanomalehti ja taksipalvelu. Kaikki pienen merenrannan lomakylän tarpeet ja palvelut ja työtehtäviä myös löytyy jokaisella joka sellaisia haluaa tehdä. Mies saa kuulla että hän on numero 6 ja myös sen että Kylää johtaa numero 2 (Guy Doleman) ja myös demokraattisesti valittu raati, joskin jälkimmäinen osoittautuu pelkäksi hämäykseksi. Numero 2 on kiinnostunut vain yhdestä asiasta. Hän haluaa tietää miksi numero 6 erosi työstään ja myös aikoo sen tiedon hankkia. Numero 6 haluaa paeta ja numero 2 haluaa murtaa numero 6:n ja ensiksi mainittu käyttää apunaan mitä moninaisempia juonia. Hän käyttää apunaan suostuttelua, tiedettä, spesialisteja ja suoraa psykologista hyökkäystä, mutta numero 6 ei ole avuton hyökkäyksien edessä. Hän juonittelee, tarkkailee, etsii ja manipuloi vaihtuvia numero 2:ia ja yleensä tilanne päättyy itsepintaiseen tasapeliin molempien jäädessä tyhjän päälle. Lopulta virkaa uudelleen täyttämään kutsuttu numero 2 (Leo McKern) käyttää kaikista tehokkainta hyökkäystä, minkä seurauksena numero 6 julistetaan voittajaksi ja Kylän hallitsijat haluavat hänet johtamaan heitä. Numero 6 käyttää tilaisuuden hyödykseen ja onnistuu pakenemaan kuten myös numero 2 ja koko sarjan ajan vaihtuvia numero 2:ia avustanut kääpiöhovimestari (Anthony Muscat), kiivas nuorukainen numero 48 (Alexis Kanner) ja ehkä koko Kylän väestökin, mutta onko numero 6 todellakin vapauttanut itsensä vai onko Kylä lopultakin voittanut hänen uhmansa. Tämä kysymys jää suurena filosofisena kysymyksenä auki, mutta ei suinkaan ole ainoa avoimeksi jäävä kysymys.""I will not be pushed, filed, stamped, indexed, briefed, debriefed, or numbered! My life is my own! ""Patrick McGoohanin pääasiallisesti luoma The Prisoner tasapainottelee hyvin vaikealla ja ohuella psykologisen vankeusdraaman ja antologiamaisen jatkumon välillä. Heti jouduttuaan Kylään alkaa numero 6 suunnitella ja myös toteuttaa pakoa, mutta tekniset tai inhimilliset syyt aina estävät sen. Hän onnistuu siinä, mutta oppii kantapään kautta että ihmiset joiden pitäisi olla hänen puolellaan ovatkin samaa sarjaa Kylää hallinnoivan tahon kanssa. Olennainen kysymysseikka onkin kuka on salaperäinen numero 1 mihin viitataan usein. Hänen vastapelurinaan on numero 2, jonka juonet ja pätevyys vaihtelevat runsaasti ja aina ei numero 6 ole kiinnostuksen kohteena ja joutuupa numero 6 pelastamaan virastaan luopuvan numeron 2:n (Andre Van Gyseghem) uuden numero 2:n (Derren Nesbitt) suunnittelemalta salamurhalta, sillä onnistuessaan juoni haittaisi myös numero 6:n pakoaikeiden toteuttamista. Hyökkäykset ovat eksoottisia, mutkikkaita ja tehokkaita, joskin tarkoitus ei ole tuhota numero 6:n persoonaa täydellisesti, vaan pelkästään saada hänet hyväksymään osansa vankeudessa. Loppujen lopuksi numero 6 tietää mitä ankarimmin salattuja tietoja ja sellaisena on liian suuri riski antaa olla vapaana.""Unlike me, many of you have accepted the situation of your imprisonment and will die here like rotten cabbages. ""Patrick McGoohan johtaa nimiroolia vankalla ja tukevalla karismalla ja koko ajan numero 6 tulee eksentrisemmäksi ja omituisemmaksi yksityisessä sodassaan numero 2:ta ja hänen edustamaa järjestelmää vastaan. Aluksi numero 6 on kiukkuinen ja aggressiivinen, mutta alkaa hiljalleen omaksua yhä omituisempia tapoja, mutta koko ajan on valpas ja toimelias. Numero 2:n juonet ja persoona vaihtelevat sadistisesta öykkäristä (Patrick Cargill) sosiaaliseen manipulaattoriin (John Sharp) ja kaikki eivät varsinaisesti edes ole pahoja ihmisiä. He ovat vankeja eliniäkseen aivan kuten numero 6, mutta ovat vain tehneet erilaisen valinnan. Heillä on kuitenkin apunaan Kylän valvomossa työskentelevä numero 86 (Peter Swanwick), jo mainittu kääpiöhovimestari ja luonnollisesti armottoman tehokas ja yleensä ei-tappava vartiointilaite Rover ja kaikkia näitä konsteja numero 6 joutuu varomaan ja manipuloimaan ja joskus yrittää käyttää hyödykseen. Joskus menestykselläästi ja joskus tappiolle jääden, mutta silti koko ajan puolensa pitäen. Näyttelijäsuoritukset ovat silti johdonmukaisen laadukkaita ja jopa pieniin yksityiskohtiin ja eleisiin on kiinnitetty huomiota, vaikka lavastus onkin nykypäivän kriteereillä hieman vanhanaikaisen näköinen. Ideat ovat silti tehokkaita, sillä The Prisoner ei kerro Kylän hienosta ja teknisesti äärimmäisen mutkikkaasta järjestelmästä, vaan yksilöllisyyteensä takertuvasta miehestä joka jostain syystä on päättänyt repäistä itsensä irti. Mistä, kuinka pitkäksi ajaksi ja miten jää epäselväksi, joskin Välimeren matka varmasti olisi ollut yksi niistä keinoista. ""Six. For official purposes, everyone has a number. Yours is number six. ""Vaikka kokonaisuus on tukevasti positiivisen puolella, Kylä huolella suunniteltu yhteisö ja yksittäiset episodit kohtuullisen hyvistä erinomaisen hyviin on mukana anteeksiantamattomia heikkouksia. Jatkumon puute on erityisen vaivalloinen ja kronologiaa on vaikea arvata, mikä tekee pitkäkestoisien tapahtumien seuraamisen vaikeaksi. Sarja kun ei ole myöskään mikään yksittäisten episodien ympärille rakennettu, vaan selkeästi jatkumon omaava, mutta sitä jatkumoa on vaikea havaita. Toinen heikkous on vakituisten sivuhahmojen puute tai jääminen pelkiksi statisteiksi. Numero 6 ei vankeuttaan hyväksy ja tuskin edes on ainoa joka suunnittelee pakoa, mutta erittäin kiinnostavaa olisi ollut tietää lisää muista Kylän asukkaista. Moniin hallinnollisiin, maantieteellisiin ja käytännöllisiin seikkoihin vihjataan ja viitataan, mutta edes yhtä selkeää vastausta ei ole. Ehkä tarkoitus on esittää metafora koko elämälle. Mikään ei ole varmaa, kaikki ovat yksin, kaikkea on epäiltävä ja vapaus on suhteellinen käsite. Numero 6 ehkä pääsi eroon Kylästä ja pakkoeristyksestä, mutta onko hän todellakin vapaa, sillä siellä minne hän pääsi on myös valvontaa, rahajärjestelmä ja juonittelua häntä itseään vastaan, joskin viimeksi mainitusta hän varmasti tietää jo itse.""Escape, come back, wipe this place off the face of the Earth, obliterate it, and you with it. ""","Pienistä kerronnallisista heikkouksista huolimatta laadukas ja älykäs scifisarja vapaudesta, manipulaatiosta ja yksilöllisyydestä. "
1003,80.0,"Suhtauduin alussa vähän varauksella The Punisher tv-sarjaan. Hahmo oli ylivoimaisesti paras puoli Daredevilin toisesta kaudesta, mutta siinä hän oli vain sivuroolissa. Miten hahmo toimisi, kun hän astuu päähenkilön saappaisiin? Kyseessä on kuitenkin hahmo, joka surutta murhaa kaikki vihollisensa ja on äärimmäisen väkivaltainen. Frank Castle on periaatteessa täysin sekaisin, jopa psykoottinen massamurhaaja. Daredevilissä Frank esitettiin varsin sympaattisessa valossa ja miehen puolesta pystyi tuntemaan empatiaa. Sarja fiksusti jatkaa tällä tiellä ja asettaa Frankin entistä sympaattisempaan valoon. Hahmo ei ole joidenkin sarjakuvafanien harmiksi täysin tunteeton murhaaja ja hyvä näin. Tuollainen lähestymistapa ei olisi millään toiminut tv-sarjan muodossa, sillä katsojan on saatava jollain lailla tapaa kiinni hahmon ajatusmaailmasta ja pystyttävä samaistumaan häneen. Toki kun Frank päästää sisäisen The Punisherin irti on jälki hyvin rumaa niin kuin pitääkin. Miehessä vain on paljon muutakin ja useita harmaan eri sävyjä.Jon Bernthal on nimikkoroolissa edelleen järisyttävän hyvä. Yksi parhaimmista sarjakuvahahmoroolituksista koskaan. Mies pystyy uskomattoman hyvin tasapainoilemaan synkän, surun murtaman, mutta silti kuivan huumorintajun omaavan ex-sotilaan ja täydellisen tunteettoman murhaajan välillä. Miehen kasvon eleet ja varsinkin huuto on huumaavaa, kun mies antautuu väkivallan vietäväksi. Bernthal todella muuttuu The Punisheriksi. Samalla mies kuitenkin osaa olla todella haavoittuvainen ja jopa sääliä herättävä, sympaattinen perheensä menettänyt mies.Muu cast ei jää jälkeen, vaan sarja on täynnä laadukasta näyttelijätyötä. Frankin kumppani Micro on loistava hahmo ja heidän välinen sanailunsa tarjosi sarjan harvat huumorinpitoiset hetket. Toiseksi suosikikseni nousi jalkansa sodassa menettänyt, Frankin vanha ystävä Curtis. Myös toinen pahiksista oli ilahduttavan moniulotteinen hahmo, jonka henkilökohtainen side Frankiin lisäsi draamaan paljon ulottuvuuksia.  Ainoastaan agentti Madani hahmo, vaikka hyvin näytelty olikin, tuntui vähän epätasaisesti kirjoitetulta. Hahmo oli usein täysin irrallaan muista sarjan hahmoista ja hänen motivaationsa ja teot tuntuivat usein hatarasti perustelluilta. Tarinaltaan sarja ei ole lähelläkään perinteistä supersankari hulabaloota, vaan se on loppujen lopuksi varsin draama ja hahmovetoinen. Sarja kertoo käytännössä PTSD:stä kärsivistä sotilaista ja kuinka vaikeaa heidän on palata takaisin toimiviksi yhteiskunnan jäseniksi. Se ei käsittele teemojansa mitenkään hienovaraisesti, mutta toisaalta eihän Punisherin hahmokaan mikään hienovaraisuuden riemuvoitto ole. Suorapuheisuus ja tietty yksinkertaisuus siis sopivat sarjan tyyliin ja henkeen. Sarjan juonta ymmärtääkseen ei myöskään tarvitse katsoa aiempia Marvel sarjoja, vaikka toki jos Daredevilin toisen kauden on nähnyt, niin sarjasta saa vielä enemmän irti. The Punisher kuitenkin seisoo tukevasti omilla jaloillaan Marvelin Netflix universumissa.Sarjassa puhutaan yllättävän paljon ja jotkut ovat valittaneet sen olleen tämän takia tylsä. Itse en ole lainkaan samaa mieltä, vaan päinvastoin, minusta hahmojen välinen kommunikointi oli kaikin puolin hyvin kirjoitettua ja ajatuksia herättävää. Toki sarjassa oli Marvelin sarjoille tyypillisesti vähän liikaa tyhjäkäyntiä 13-jakson varrella. Juonta olisi voitu hieman tiivistää, sillä esimerkiksi Lewis hahmo sai liikaa ruutuaikaa, siihen nähden kuinka mitätön hahmon vaikutus päätarinaan lopulta oli. Synti ei ole kuitenkaan läheskään yhtä paha, kuin monissa muissa Marvelin tuotoksissa. Mikä tärkeintä se ei myöskään missään vaiheessa toista itseään, vaan tarinalla on koko ajan suunta selkeästi eteenpäin. Tämä toisto on ollut nimittäin Marvelin sarjojen perisynti ja se onnistuttiin nyt välttämään.Toiminta ei myöskään jättänyt kylmäksi, vaan se oli Daredevilien ohella Marvelin parhaimmistoa. Lähitaistelut olivat hienosti koreografioitu ja niissä oli kunnon fyysisen tekemisen meininki. Ammuskelu toi välillä hyvällä tavalla mieleen John Wickit, ja Frankin taiturimaista, mutta samalla rujon tehokasta työskentelyä oli ilo katsella. Alkupuoliskolla väkivallan kanssa vähän säästellään, mutta loppupuolella se otetaan monin kerroin takaisin. Viimeiset jaksot ovat brutaalin väkivaltaisia ja välillä teki melkein jopa pahaa katsoa. Frankin eläimellinen puoli päästetään toden teolla valloilleen ja mies vastaanottaa uskomattoman määrän vahinkoa. Se ei kuitenkaan miestä pysäytä, vaan hän on tappamisen suhteen todellinen luonnonvoima. Ei sarja yllä mihinkään ihan yhtä mahtavaan toimintakohtaukseen, kuin Daredevilin toisen kauden vankilatappeluun, mutta sisältää se silti varmasti muistiin tallentuvia toimintapätkiä. On sarjassa jopa yksi hieno takaa-ajokohtaus!","The Punisher on väkevä cocktail, niin syvältä kouraisevaa hahmovetoista draamaa kuin brutaalin väkivaltaista toimintaakin."
1004,100.0,"Henkilökohtaisesti olen sitä mieltä, että yksi nykyajan typerimmistä ja kyllästyttävimmistä ilmiöistä on jatkuva vanhan kierrätys remakejen ja reboottien muodossa; toisinaan tuntuu, ettei teattereihin nykyään muuta tulekaan kuin pelkkää samaa vanhaa uusissa kuorissa. Jopa anime on sortunut tähän samaan sudenkuoppaan; luin jostain, että nykyään uusista sarjoista ja elokuvistakin enemmän kuin kolmannes on pelkkää kierrätystä ja jatko-osien jatko-osia. Luovuus on nykymaailmassa kuollut. Jos turhat jatko-osat ja remaket edustavat elokuvateollisuuden viimeistä tuomiota, Masaaki Yuasa on sitten tämän tarinan Jeesus. Tällä kaverilla ei ole mitään muuta tarjotakaan kuin loputonta luovaa anarkistista hulluttelua, vieläpä äärimmäisen maukasta sellaista. Tätä kaikkea ja enemmän on myös miehen kolmas, Tatami Galaxy -nimeä kantava televisiotuotanto, joka on paitsi yksi omintakeisimmista myös omasta mielestäni parhaista animesarjoista tällä vuosituhannella. Osu!Tatami Galaxyssa ei oikeastaan ole ollenkaan perinteistä lineaarista juonta, vaan tämän tarinassa on jatkokehitelty vähän Päiväni murmelina -tyylistä ideaa, mutta yhden päivän sijaan tässä nimetön päähenkilö elää opiskeluvuotensa uudestaan ja uudestaan jakso kerrallaan 2-3 viimeistä lukuun ottamatta. Jokaisessa jaksossa nimetön päähenkilö tekee elämässään erilaisia valintoja, tutustuu erilaisiin ihmisiin ja lopulta ajautuu eri päätepisteeseen. Tietyt yksityiskohdat ja tilanteet toistuvat useammissa jaksoissa, mutta ne nähdään yleensä hyvinkin erilaisista vinkkeleistä, muodostaen sarjan edetessä hyvinkin rikkaan ja monipuolisen kuvan päähenkilön opiskelijaelämästä.Tämän sarjan hahmoista ei voi kyllä muuta sanoa kuin, että ne ovat taatusti värikkäimpiä ja hauskimpia animepersoonallisuuksia miesmuistiin. Päähenkilö mm. liittyy sarjan aikana pyöräily- ja elokuvakerhoon sekä kiinalaisen ravintolan alakerrassa toimivaan salaseuraan, ryhtyy hikikomoriksi ja deittaa sarjan aikana useampaakin naista, joista yksi on ihmisen kokoinen nukke. Samassa huoneistossa päähenkilön kanssa asuu vanha viisas tietäjä Seitaro Higuchi, eli lungisti ottava isoleukainen kahdeksannen vuoden opiskelija, jonka kilpailijana tomii elokuvaklubin fetissejä harrastava puheenjohtaja Masaki Jogasaki, joka on myös edellä mainitun nuken ”rakastaja”. Päähenkilön elämän kiusanhenki ja ehkä lähin ystävä on puhuvalta sipulilta näyttävä Ozu, joka yleensä järjestää tarinan henkilöille pelkkiä ongelmia.Tatami Galaxy on suunniteltu siten, että jokainen jakso näyttää ja kuulostaa täysin omanlaiseltaan kokonaisuudelta. Visuaalisessa mielessä Tatami Galaxya voisi kuvata vähintäänkin villin anarkistiseksi elämykseksi. Tässä sarjassa ei ole minkäänlaisia sääntöjä tai arkijärjen tylsiä rajoituksia vaan kaikenlainen hulluttelu ja tyylittely on vedetty joka jaksossa äärimmilleen. Perinteistä suurisilmäistä animetyyliä tässä ei oikeastaan nähdä juurikaan, mutta kaikkea mahdollista stopmotionista, abstraktista animaatiosta, oikeasta videokuvasta ja rotoskoopatusta animaatiosta lähtien sitten senkin edestä. Parhaimmillaan kaikkea kikkaa ja luovaa hulluttelua heitellään katsojan ihmeteltäväksi sellaiseen tahtiin, että kuva on pakko panna paussille pelkästään yksittäisten nopeiden otosten katsomista varten.Pakkopausettaminen ei varsinaisesti jää pelkkien kuvien katseluun, sillä toisinaan tekstiä tulee niin paljon ja niin nopeasti, että pelkkä perillä pysyminen vaatii jo väkisin pysähtelyä. Tämäkin on tiettävästi yksi tyylikeino, jolla Yuasa on halunnut korostaa päähenkilön opiskelijaelämän hektisempää puolta. Tämä tehokeino on selvästi tarkoitettu kuultavaksi, mutta koska tätä ei ole taidettu koskaan dubata englanniksi, ei tätä voi lännessä täysin nauttia siten kuin se on tarkoitettu. Positiivisempana puolena tällaisia hypernopeita informaatiovyöryjäkään ei nähdä jokaisessa jaksossa, vaan sekin luonnollisesti vaihtelee rajusti episodista toiseen. Henkilökohtaisesti arvostan lähtökohtaisesti erittäin korkealle kaikkea Masaaki Yuasan uniikkia tuotantoa. Kaikki mitä se mies koskettaa on jo lähtökohtaisesti elämää suurempaa taidetta. Voin kuitenkin hyvin kuvitella, että näin läpikotaisen villi, täysin kliseetön ja kaikkia mahdollisia omia sääntöjäänkin rikkova sarja tulee jakamaan mielipiteitä rankasti.Perinteistä animehömppää tai helppoa kevyttä viihdettä kaipaavalle tämä sarja ei taatusti sovi alkuunkaan. Jos tätä kuitenkin alkaa katsomaan, kannattaa katsoa ihan loppuun asti ja mahdollisimman lyhyessä ajassa, sillä pienempiinkin alkupään yksityiskohtiin viitataan monesti myöhemmissä jaksoissa ja homman kokonaiskuva alkaa todenteolla hahmottua vasta loppua kohden.",Ihmeellinen on opiskelijaelämä.
1005,40.0,"The Triangle on Dean Devlinin, Rockne S. O'Bannonin ja Bryan Singerin tuottama kolmiosainen minisarja. Devlinin muistamme muutamasta enemmän tai vähemmän tasokkaasta yhteistyöprojekteista Roland Emmerichin kanssa. Niihin kuuluvat muun muassa Independence Day ja Godzilla. O'Bannon on ollut tuottamassa tieteissarjaa Farscape. Bryan Singerillä on sentään vähän tasokkaampi filmografia. Hän on ohjannut kaksi ensimmäistä X-Men -elokuvaa ja on mukana TV-sarja Housen tuotantoporukassa. Ohjaajan pallilla on Craig R. Baxley, joka on suurelle yleisölle melko tuntematon, eivätkä hänen elokuvatkaan mitään klassikkoja ole. Kun tällainen porukka pistetään samaan ryhmään, niin eihän siitä mitään kovin hyvää tule.Sarja alkaa kahdella melko omituisella tapahtumalla. Ensiksi eräs 2000-luvun laiva on vähällä törmätä Kolumbuksen aluksiin. Sen jälkeen Greenpeacen jäsen Meeno Paloma (Phillips) joutuu omituiseen tapahtumaan, jossa hän on ainoa eloonjäänyt. Pian tämän jälkeen mies huomaa elämänsä muuttuneen dramaattisesti. Näistä ilmiöistä kiinnostuu myös laivanvarustaja Eric Benerall (Neill), jonka laivoja on kadonnut jäljettömiin Bermudan kolmiossa. Hän palkkaa neljä alojensa asiantuntijaa tutkimaan kolmiotta.Jo juonensa puolesta tästä minisarjasta olisi saatu todella hyvän. Mutta valitettavasti hyvä idea tyrittiin kehnolla toteutuksella. Ensimmäinen jakso vielä lupailee melko hyvää, mutta taso romahtaa loppua kohti dramaattisesti. Tässä sarjassa on liikaa ongelmia, jotta se voisi nousta muiden 2000-luvun sci-fi -hömppäsarjojen yläpuolelle. Tuskin tästä mitään uutta Star Trekiä tai Salaisia kansioita olikaan tarkoitus tehdä, mutta silti olisi kyllä pienellä panostuksella saatu paljon parempaa jälkeä aikaiseksi.Tällä sarjalla on samat kompastuskivet kuin monella muullakin 2000-luvun sci-fi -sarjalla. Pahimmaksi niistä koituu sarjan kliseisyys. Monet Trianglen jutuista on jo nähty ja katoamisilmiöistä on jo tehty aika monta TV-sarjaa ja elokuvaa. Triangle kärsii muutenkin pahasta ennalta-arvattavuudesta. Juuri mikään paljastus ei tullut yllätyksenä. Homman jujun kyllä arvaa jo sarjan puolenvälin paikkeilla. Myös hahmot ovat melko kliseisiä.  Tutkijaryhmä on niin perinteinen kuin vain voi olla. Niissä on aina vähintään yksi kaveri, joka on äärimmäisen skeptinen, eikä usko yliluonnollisiin asioihin, vaikka näkee ne. Ja totta kai täytyy yrittää yhtä mies-nainen -paria.Käsikirjoitukseltaan ei The Triangle muutenkaan häikäise. Dialogi on melko puuduttavaa, tosin alkaa loppua kohti olemaan koko sarjakin. The Trianglea vaivaa myös todella pahat aukot juonessa. Loppukin tuntuu melko hätäisesti kyhätyltä, eikä kaikkea edes yritetä selittää. Eihän toki kaikkea tarvitsekaan selittää, mutta lopussa katsoja on kyllä pihalla enemmän kuin tarpeeksi. Eikä asiat ainakaan vaikuta kokonaisuuteen nähden kovin loogiselta. Kässäri on selvästi tehty hieman hutiloiden.The Trianglen toteutus on muutenkin sitä ja tätä. Sarjan efektit ovat melko kökköjä ja välillä tuntuu siltä, että ne ovat mukana vain näyttävyytensä takia, eivätkä suinkaan tukemassa tarinaa. Myös tapahtumat on onnistuttu leikkelemään niin, ettei oikein aina saa tolkkua mitä tapahtuu. Ja virheitä tässä kyllä vilisee. Varsin huvittavia ovat amerikkalaisten käsitykset maantiedosta. Muun muassa Sargassomeri on sijoitettu Etelä-Atlantille, vaikka se on Pohjois-Atlantilla. Musiikki on sentään melko hyvää.Ei voi oikein antaa suuria kehuja myöskään näyttelijä- ja hahmopuolellekaan. Useimmat sarjan hahmoista ovat melko mitään sanomattomia. Sentään näyttelyssä on pientä yrittämistä. Laivavarustamon pomoa Benellia näyttelevä Sam Neill tekee varsin hyvää työtä. Lou Diamond Phillipsin Paloma-hahmo jää juonen kannalta todella turhaksi, eikä Phillipsin pökkelö näyttely ainakaan asiaa paranna.The Triangle on melko tyypillistä 2000-luvun sci-fiä. Ei anna paljon mitään uutta. Hyvät hetkensä tällä on, mutta hyväksi ei tätä sarjaa pääse sanomaan. Telkkarista tai vuokrattuna tämän voi ehkä kerran katsastaa, mutta tästä ei ole DVD-kokoelman täyteeksi.","Ensimmäinen jakso vielä lupailee hyvää, mutta taso romahtaa loppua kohti."
1006,100.0,"The Walking Dead on AMC:n huippusuosittu tv-sarja, joka perustuu Robert Kirkmanin samannimisiin sarjakuviin. Tätä ohjelmaa on kehuttu ympäri medioita, eikä syyttä. Ykköskausi tarjoaa nimittäin loistavaa viihdettä elävistä kuolleista kiinnostuneille, jonka voikin jo nimestä päätellä.Päähenkilönä sarjassa on Rick Grimes (Andrew Lincoln) niminen sheriffi, joka herää koomasta tultuaan ammutuksi. Pian Rick huomaakin joutuneensa keskelle maailmanloppua, vertahimoitsevien ”kulkijoiden” ympäröimäksi. Grimes lähtee etsimään perhettään ja turvapaikkaa Atlantasta. Matkalla parempaan mukaan liittyy joukko selviytyjiä ja yhdessä heidän kanssa selviytymistaistelu helvettiä vastaan voi alkaa.Kirkmanin alkuperäisiä sarjakuvia en ole lukenut ensimmäistäkään, mutta tv-sarjana tämä kolahti ja kovaa. Toimintaa riittää runsaasti, mutta myös ihmissuhteisiin on satsattu erittäin paljon. Pidin paljon siitä, että pelkkään verenvuodatukseen ja suolenpätkiin ei jääty, vaan sekasorron aikaa tarkastellaan paljon laajemmalta alalta. Eloonjääneet taistelevat tarvikkeista, kuten aseista ja ruuasta toisiaankin vastaan, jolloin ainoa huolenaihe eivät ole kulkijat. Toki hahmot tekevät mielestäni aika paljon hölmöyksiä, mutta ne eivät latista ollenkaan.Näyttelijät tekevät myös piinkovaa kovaa työtä. Kaikki ovat mielestäni uskottavia omissa rooleissaan. Norman Reedus oli esimerkiksi loistava valinta Darylin rooliin, kuten myös tämän veljeä, Merleä näyttelevä Michael Rooker. Lisäksi Jeffrey DeMunn oli nappi valinta sympaattisen Dalen rooliin. Kulkijat ovat myös todella mahtavan näköisiä. Greg Nicotero tiimeineen ovat tehneet loistavaa työtä maskeerauksien kanssa. Työ on varmasti ollut suuri, ottaen huomioon kaikki suuret laumat jne. Kulkijat näyttävät todella karuilta ja se on positiivinen asia.",Huippuviihdettä draaman ja elävien kuolleiden ystäville
1007,80.0,"Walking Dead on maanantai-illan säikyttelyä parhaimmillaan. Sarjakuvaan tätä ei kannata verrata eikä mielestäni mistään oikeasta filmatisoinnista voi puhua, sen verran tapahtumat ja ihmiset poikkeavat alkuperäisestä.Vaan eipä hätää, sarja seisoo itsenäisesti omilla jaloillaan ja totta puhuen en haluaisi nähdäkään filmattuna muutamaa sarjakuvassa olevaa superraakaa kohtausta.Kuolleet ovat nousseet kävelemään, sarjassa puhutaankin puolihuvittavasti ""kulkijoista"", ja himoitsevat raakaa lihaa kuin eläkeläiset tarjousjuhlamokkaa. Rinnakkaisuniversumissa jossa tämä kaikki tapahtuu, zombit ja muut epäkuolleet eivät ilmeisesti kuulu populäärikulttuuriin, sen verran hakusessa niiden listiminen on, kunnes henkiin jääneet keksivät tappaa pään, jotta ruumis kuolee! Toisella tuotantokaudella sankarimme keksivät käyttää jonkinlaisia äänenvaimentimia aseissaan jotta zombiharvennus sujuisi äänettömämmin, kulkijat kun suuntaavat heti möykkää kohti. Jossain vaiheessa vaimentimet häviävät ja metelistä ei ole niin väliksi, vastaavia epäjohdonmukaisuuksia on vähän väliä pitkin sarjaa, mutta mitä väliä.Kerronta on komeaa, kuvasto on TIETENKIN väriköyhdytettyä, koska zombiapokalypsi. Hylätyt autot ruostuvat tiellä, ruoka ja ammukset ovat vähissä (vessapaperin puutetta ei tuskailla kertaakaan, tämä pitäisi ehdottomasti sisällyttää sarjaan!). Kulkijat ovat tietenkin sarjan parasta antia, pystyyn mädäntyneet ja osan raajoistaan menettäneet räähkijät ovat niin todellisen oloisia, että pilaantuneen lihan voi melkein haistaa. Yksinäinen kulkija voi hetken aikaa olla liki sääliä herättävä muistutus nyt jo kadonneesta ihmiskunnasta, kun taas metsän läpi ""rynnistävä"" satapäinen hirviöjoukko saa raavaan miehen housupyykille.Psykologista antia tarjoaa tietenkin sarjan edetessä nousevat moraalikysymykset, ihmiset kun ovat usein epäkuolleita vaarallisempia. Onneksi suurin osa moraalisista ongelmista on pakattu sellaiseen americanaan, ettei niistä juuri kannata välittää. Parempi olisi asiat kuitata nasevalla onelinerilla.Kaikenkaikkiaan laatusarja, täyttä hömppää mutta helkutin hyvää viihdettä.","Huippuviihdettä, älykkötosikot varokoot"
1008,90.0,"Kauniit ja kuolleet, The Walking Dead - kenties kohistuin sarja tällä hetkellä televisiossa? Itse olen suuri zombiefanaatikko ja skeptisyydestäni huolimatta katsoin taannoin ensimmäisen kauden, joka oli uskomattoman hyvä, ja tällä hetkellä seuraan yhdysvaltalaiseen tahtiin toista kautta.2. tuotantokausi on omasta mielestäni ollut tähän mennessä parempi kuin ensimmäinen. Se alkoi vahvasti, mutta sortui kuitenkin sitten hieman paikallaan junnaamiseen. Pari kertaa kovasti odotettuun jaksoon joutui pettymään, mutta tosiaan vain pari kertaa. Hieman hölmösti kausi oli pätkäisty keskeltä kahtia ja se oli siis hetken aikaa tauolla. Mid-season finale oli huimaavan hyvä ja jätti tarkoituksella mielialan jännityneeksi tauon ajaksi. Nyt sarjan jatkuttua taso on nostettu hyvin korkealle. Tärkeitä, kriittisiä tapahtumia toisensa jälkeen. Moni kriitikko on saattanut miettiä, että: ""Vihdoin."" Paljoa en uskalla sanoa, koska en halua spoilata, mutta sarjakuvan juonesta mennään ainakin ohi niin että heilahtaa. Muutaman hahmon kuoleman jälkeen on saanut kyllä pari kertaa nipistää itseään, ettei tämä vaan olisi unta. The Walking Dead on uskomattoman hyvä. Toisaalta se ei ole mikään ihme, sillä se pohjautuu niin nerokkaaseen sarjakuvaan. Vastapainoksi monet ovat nillittäneet, kuinka ""sarja sisältää liikaa draamaa ja voivottelua"", toiset taas siitä, kuinka sarja eroaa niin paljon sarjakuvasta. Kyseessähän on nimenomaan draamasarja, joten ei pitäisi olettaa pelkästään päätöntä zombieräiskintää (jota sitäkin kyllä on), vaan lähinnä kuvausta siitä, mitä meidän päässämme saattaisi liikkua mahdollisen maailmanlopun uhatessa. Millaiseksi yhteiskuntamme kääntyy, miten hyvin säilytämme ihmisyytemme, miten tulemme toistemme kanssa toimeen ja vuorovaikutamme? Sarjan edetessä yhä enemmän ja enemmän osoittautuu todeksi, että me olemme toisillemme enemmän vaaraksi kuin ulkona vaeltavat tuhannet, kenties miljoonat zombiet. Juonittelua, murhia, raivoa, itsemurha-aikeita - kaikkea tätä on The Walking Dead. Höystettynä sillä, ah-niin-upealla zombieräiskinnällä. The Walking Dead on erinomaisen koukuttava sarja. Parhaimmillaan se on hyvin koskettava, jännittävä ja hauskakin, pahimmillaan hieman pitkäveteinen. Hahmoihin pystyy samaistumaan ja heidän menehtyessään oikeasti liikuttuu - se on aina hyvä merkki. Jälkeenpäin voi miettiä, kuinka se ja se hahmo muuttui sarjan aikana. Ja heidän tekemiensä valintojen yhteydessä löytää itsensä ruudun toiselta puolelta joskus vihaisena huutamassa herjaa, ja joskus tyytyväisenä hymyillen. Sarjan miljöö on kaunis ja hienosti toteutettu. Näyttelijäsuoritukset ovat viimeisen päälle upeita, eniten olen mieltynyt Dalea näyttelevän Jeffrey DeMunnin edesottamuksiin. Tämäkään ei vielä riitä, sillä musiikitkin ovat viimeisen päälle mahtavia. Mitä enempää voisin enään pyytää sarjalta? ","Juonittelua, murhia, raivoa, itsemurha-aikeita - kaikkea tätä on The Walking Dead."
1009,80.0,"The Walking Dead -sarjan toinen tuotantokausi jakaa tunteet, nyt hyvin draamapohjaiseksi muuttuneesta sarjasta.Jos ensimmäisellä kaudella pahin vihollinen oli zombie, niin toisella kaudella se toinen ihminen. 2. tuotantokaudella hahmot ovat tietyllä tavalla jo hyväksyneet elämän zombien keskellä, mutta tämä vain vahvistaa erinäisten hahmojen ""pimeän puolen"" paljastumista. Tuotantokausi kuvaa hyvin sitä, kuinka mahdollisen maailmanlopun koittaessa ja pakollisen selviytymistaistelun edessä käsitys oikeasta ja väärästä himmenee.Sarjan toisen tuotantokauden aikana useat aiemmassa kaudessa sivussa olleet henkilöt pääsevät enemmän esille. Tämä tuo sarjaan lisää syvyyttä, kun enää ei keskitytä vain muutamaan päähenkilöön. Muutamissa henkilöhahmoissa voi myös havaita huomattavaa kehitystä tapahtuneen sitten ensimmäisen kauden.Onnistuneimpiin roolisuorituksiin kuuluu ehdottomasti Chandler Riggs Carl Grimesin roolissaan. Tämän hahmon muutos äidin pikkupojasta itsenäiseksi, kenties paikoin kylmäksi pojaksi on onnistuttu toteuttamaan todella hyvin. Chandler saa myös tuotua esiin millaista on kasvaa ympäristössä, jossa lapsuus on unohtunut ja  kuolemanpelko on arkipäivää. Parhaista roolisuorituksista puhuttaessa, mainittakoon myös Norman Reedus Daryl Dixonina. Ensimmäisen kauden ""kuumakalle"" on nyt huomattavasti rauhallisemi ja jopa herkempi persoona, säilyttäen silti samalla oman ärhäkän itsensä.Sarjan toinen tuotantokausi sortuu alussa valitettavasti toistoon, mikä saa katsojan hiukan pettymään. Mutta kun malttaa katsoa pidemmälle, yllättävät juonenkäänteet sarjassa lisääntyvät. Sarja jaksaakin yllättää aina viimeiseen kohtaukseen saakka, mikä saa katsojan haluamaan aina vain lisää. Missään tapauksessa sarjaa ei siis voi moittia ennalta-arvattavaksi. Vaikka The Walking Dead ei noudatakaan monilta osin alkuperäistä sarjakuvaa, suotakoon se anteeksi. Sen verran laadukasta kauhuviihdettä sarja kuitenkin tarjoilee, ettei siitä voi kuin pitää.","The Walking Dead kuvastaa kuinka ihmisen todellinen luonto tulee esiin, kun kyse on elämästä ja kuolemasta."
1010,60.0,"Disney Channelille tuotettuja ohjelmia yhdistävät yleensä perheystävällisyys, korkea moraali ja tunteisiin vetoaminen. Tie Avonleaan passaa tähän kuvaukseen samaan tapaan kuin tosipohjaisesta romaanisarjasta tv-sarjaksi muunnettu Pieni talo preeriallakin. Tie Avonleaan pohjautuu sen tavoin kirjallisiin tuotoksiin. Niiden luomisesta on vastannut Lucy Maud Montgomery, eli sama täti, jonka kynästä ovat lähtöisin Pieni runotyttö (Emily of New Moon) ja sitä suurempaa suosiota ainakin televisiosarjana nauttiva Anna ystävämme (Anne of Green Gables).Tie Avonleaan on kuvattu Kanadassa samalla alueella, kuin mainittu Anna ystävämme, ja sarjan tekijäporukka on osittain samaa. Kumpikin niistä on lähtöisin Kevin Sullivanin tuotantoyhtiöstä ja Avonlean kaduilla voi nähdä käyskentelemässä esimerkiksi Annasta huolta pitäneen Marillan (Dewhurst) sekä hänen kanssaan usein vielä Annan Vihervaarassa asuessa kiistelleen tomeran leskirouva Rachel Lynden (Hamilton). Itse punapäistä runotyttö Annaa ei Tie Avonleaan -sarjassa nähdä edes vilaukselta, sillä se keskittyy Avonlean monista asukkaista erityisesti Kingin perheeseen.  Seitsemän tuotantokautta vuodesta 1990 vuoteen 1996 kestänyt draama alkaa kuitenkin noin sadan vuoden takaisesta Montrealista, jossa rikkaan perheen tyttö, Sara Stanley (Polley) saa isältään (Collins) käskyn muuttaa enonsa ja tätiensä luokse maalle. Sara on luonnollisesti muutoksesta ihmeissään, mutta herra Stanley ei voi muuta, sillä Saran äiti on kuollut ja häntä itseään uhkaa pahimmillaan vankilatuomio rahasotkujen vuoksi.1. (1990)Perhesarjan ensimmäinen tuotantokausi keskittyy hienostokodissa palvelijoiden keskellä eläneen Saran totutteluun yksinkertaisempaan elämään maalla. Toisin kuin usein vastaavissa tilanteissa, Saraa ei kuvata kuitenkaan pöyhkeäksi nirppanokaksi, vaan hän on aidosti kiinnostunut uusista asioista ja mukautuvaisempi kuin maalaisserkkunsa. 10-vuotiasta Saraa vähän vanhempi Felicity King (Zamprogna) taas on koppava ja määräilevä kuin hän itse asiassa pyörittäisi Saran enon taloa yksinään. Alec King (Smith) suhtautuu tyttäreensä yhtä lämpimän rauhallisesti kuin kaikkiin muihinkin ihmisiin, sillä ison perheen päänä ja suuren tilan omistajana muunlainen toiminta olisi lopulta energian tuhlausta. Koska Alecilla ja hänen hössöttäväisellä vaimollaan Janetilla (Cadeau) on itsellään jo entuudestaan kolme lasta (Felicityn lisäksi Zachary Bennettin näyttelemä pyylevä pikku Felix ja Harmony Crampin näyttelemä nuorimmainen, Cecily), Saran pitää asettautua tätinsä, kuivakkaan mutta tavattoman tiukan vanhapiika Hetty Kingin (Burroughs) ja yhä hehkeän Olivia Kingin (Ruffman) hoteisiin.Ensimmäisen tuotantokauden huippukohtia ovat suvaitsevaisuuden puolesta puhuvan avausjakson lisäksi vanhapiika Marilla Cuthbertin salarakkaaseen keskittyvä episodi, The Materializing of Duncan McTavish, joka opettaa klassisesti valheen lyhyistä jäljistä. Suvaitsevaisuus-teemaa jatkaa jakso The Witch of Avonlea, jossa lasten ja aikuistenkin pelkäämä metsäläisrouva Peg Bowen (Cox, joka näyttelee roolinsa mukavalla virneellä) nousee vaihteeksi tarinan keskeiseksi hahmoksi.13-osaisen aloituskauden heikoimpana lenkkeinä voi pitää Janet Kingin sisaren, Abigail Wardin (Dunsmore), rakkaustarinaa. Parin jakson ajan kestävä pariutumisrituaali ei oikeastaan lemmen leiskuntaa sisällä, vaikka näyttelijät niin yrittävät kovasti väittää. Jopa Olivia Kingin hitaasti lämpenevä suhde änkyttävään keksijänero Jasper Daleen (Thomson) on kaikessa ennalta arvattavuudessaankin onnistuneempi juonne.2. (1990 - 1991)Sarjan toinen 13-jaksoinen kausi alkaa surullisissa tunnelmissa. Henkilökohtainen tragedia kolhii Saran elämää. Sen seurauksena Montreal jää pitkäksi aikaa Saran taakse ja hänen oppivuotensa Avonleassa jatkuvat. Tragedian sivussa sattuu mukaviakin asioita, sillä ikäneito Eliza-täti (Tremblay) saapuu vierailulle Alecin ja Janetin kotiin. Eliza on hyväntuulinen jäärä, joka sukulaistensa harmiksi kuitenkin pitkittää visiittejään viikkoja.Toisen kauden myötä sarjan hahmokaartiin liittyy myös sukujuuriltaan suomalais-irlantilaisen Michael Mahosen esittämä Gus Pike. Hahmo on merillä nuoresta iästään huolimatta pitkään työskennellyt nuuskamuikkustyyppi. Kouluja käymätön Gus pudottaa Felicityn maanpinnalle prinsessaunelmistaan episodissa How Kissing Was Discovered. Hetty-täti taas näkee Gusissa potentiaalia pyörittämänsä kyläkoulun oppilaaksi, ja niinpä hän päättää hioa Gusista kunnon miehen. Aunt Hetty's Ordeal -osasta liikkeelle lähtevä tarina on yksinkertainen ja leppoisa esimerkki jokaiselle nuorelle koulunkävijälle, jolla on epäilyksiä oppimisensa suhteen. Rautalangasta väännettyä kertomusta on miellyttävä seurata Mahosen luontevan työskentelyn vuoksi. Siinä jopa unohtuu, että näyttelijä oli jo pitkälti yli parikymppinen aloittaessaan Tie Avonleaan -sarjassa. Mahonen tosin näyttää ikäistään nuoremmalta. Hän on osassaan osittain kuin Nummisuutarien Esko, osittain taas kuin merihirviöistäkin kaiken tietävä seikkailija. Sinänsä ei siis ole ihme, että Mahoselle herui vuonna 1997 roolityöstään myös palkinto.Tiellä Avonleaan ovat sarjan toisella kaudella myös pienet Davey (Labine) ja Dora Keith (Muscroft). Annan jälkeen tyhjän tuntuiseen taloon jäänyt Marilla päättää ottaa lapset huostaansa. Keithin sisarusten tarina on Disney-tyyliin kevennetty versio siitä, mitä orvoille lapsille on joskus maailmassa voinut tapahtua. Vesitetystä melodraamasta soudetaan seikkailullisemmille vesille, kun Sea Ghost tuo Avonlean hahmogalleriaan ärhäkän merikapteeni Cranen (camp-klassikko Logan's Runissa ja myöhemmin Austin Powerseissa huvittanut York). Kaikkien vinhojen tapahtumiensa myötä sarjan toinen kausi kohoaakin paljon ensimmäistä mielenkiintoisemmaksi.3. (1992)Häähumussa starttaava kolmas tuotantokausi keskittyy enemmän yhden episodin mittaisiin juonikuvioihin kuin koko kautta värittäviin. Esimerkiksi kauden toinen jakso, Felix and Blakie, on perin tavanomainen, kyyneliä kirvoittava lapsi ja lemmikki -stoori pojasta ja hänen hevosestaan. Kaksiosaisessa When She Was Bad, She Was Horrid -tarinassa Sara nousee  vaihteeksi selvemmin esiin. Sara ja hänen Hetty-tätinsä joutuvat pahaan suukopuun, kuten (varhais)teinit ja heidän vanhempansa monesti joutuvat. Vaikka koko juttu vaikuttaa väkisin väännetyltä, Sarah Polleyn kaksoisrooli hienostokodista lähteneenä Sarana ja kaduilla kasvaneena Jo'na on ilahduttava. Polley, jonka olisi voinut kuvitella suhteellisen kiltiksi pikkutytöksi, antaa palaa oikein kunnolla, ja antaa samalla vihiä ehkä todellisesta persoonastaan. Näyttelijä lähti jo hyvin nuorella iällä mukaan politiikkaan, eikä ole tiettävästi tyytynyt vain pyörittelemään papereita, vaan kiivennyt barrikadeille asti.Kauden älykkäimmin kirjoitettu jakso liittyy sekin politiikkaan. Naisten äänioikeudesta puhuva Aunt Janet Rebels tuo lisää sävyjä muuten niin usein kanaemomaisen Janet Kingin hahmoon. Lally Cadeau pistää parastaan maanviljelijän vaimona, joka liki yksinään koko kylässä tuntuu tajuavan, miten tärkeää on, että hameväkikin pääsee uurnille. Liki yhtä fiksusti kirjoitettu Friends and Relations kuvaa taas aivan toista aihetta, kun kylän miehet lähtevät yhdessä kalaan ja tiukentavat ystävyyssuhteitaan. Näiden jaksojen välistä löytyvä A Dark and Stormy Night puolestaan on päinvastoin täysi huti. Sen kehnossa käsikirjoituksessa vilisee jalokivivarkaita ja tummanpuhuvia tyyppejä kuin kioskikirjallisuudessa. Kaikkein synkeintä ratsastajaa esittää ex-Teräsmies Christopher Reeve, mutta se ei paljoa hetkauta.4. (1993)Neljäs 13-osan rupeama tuo Kingin sukuun uuden tulokkaan, jonka vuoksi Hetty-täti päättää jäädä sapattivapaalle toimestaan opettajana. Samalla kun sarjan lapsitähdet kasvavat, Jackie Burroughs näyttää pysyvän muuttumattoman kuivakkana nutturapäänä. Burroughsin Hetty on matriarkka, jonka sana on laki melkein kaikkialla, mutta joka samalla saa osakseen sekä oppilailtaan että läheisiltään yhtä suurta vihaa kuin rakkauttakin. Burroughsilla on maneerinsa, mutta hänen sijaansa on vaikea kuvitella ketään muuta sopivampaa näyttelijää.Hettyn tilalla Avonlean kyläkoulussa ovat ehtineet opettaa sekä häntä joustavampi ja iloluontoisempi Muriel Stacey (Lightstone), että sarjan kolmannella tuotantokaudella myös kiertävä näyttelijä Alastair Dimple (maanisuudessaan huvittava Paluu tulevaisuuteen -tähti Lloyd). Neljännellä kaudella koulun korokkeelle nousee Hettyn miehinen vastine, entinen upseeri ja kolmen lapsen yksinhuoltaja, Clive Pettibone (Fox). Pettibonen perhe on rasittavan yksiulotteisesti kirjoitettu kokoonpano. Turhan pikaisesti luonnostelluilta vaikuttavat myös muutamat kauden juonenkäänteet, kuten Hearts and Flowers -episodin romanssi Gus Piken ja paikallisen hotellin kokki LaPierren (Millaire) sukulaistytön (Clermont) välillä. Epätasaista kautta sitoo yhteen Felicityn ja Gusin ystävyyssuhde, joka alkaa muuttua nuorten kasvaessa yhä läheisemmäksi. Samalla Avonlean katujen, koulun ja kotien jatkoksi luodaan tapahtumien näyttämöksi uutta tilaa, skotti Simon Tremaynen (Clark) johtamaa White Sands -hotellia.5. (1994)Jos Felicitystä tulikin neljännellä kaudella Saran sijaan sarjan näkyvämpi tyttö, viides kausi alkaa täysin ilman Saraa. Tällä kaudella koetaan myös ensimmäinen huomattava näyttelijänvaihto, sillä pienen Dora Keithin näyttelijäksi tulee Lindsay Murrell. Kulissien takaiset tapahtumat johtivat taas siihen, että sarjan tärkeimmältä vaikuttanut hahmo, Sara, poistui näyttelijänsä omasta halusta hiljaa taka-alalle. Alun perin Tie Avonleaan -sarjan ei edes pitänyt jatkua paria tuotantokautta pidempään, mutta yleisön osoittama suosio sai tekijät takomaan lisää tarinoita Prinssi Edwardin saaresta.Viidennellä kaudella Alec King alkaa valmistella pojastaan, Felixistä, tilansa perijää. Starttijakso Fathers and Sons puskeekin Felixin sarjan alkuperäisistä lapsinäyttelijöistä näkyvimmin esille. Kingien elämässä tapahtuu kauden aikana suuria muutoksia, kun Hetty intoutuu ostamaan tehtaan (Modern Times) ja Felicityn ja Felixin pikkusisko Cecily sairastuu vakavasti (Thursday's Child). Kauden loppua kohden Sarasta tulee taas hetkellisesti keskipiste, kun hän ihastuu kylän uuden papin villikkopoikaan (Woolvett). Uuden papin perhe vaikuttaa sen verran erikoiselta, että siitä saisi materiaalia vielä seuraavallekin kaudelle. Mielenkiintoisen perheen äitiä esittää lisäksi aiemminkin mehukkaita rooleja tulkinnut Stockard Channing. Kokonaisuudessaan viides kausi jättää katsojan kuitenkin kaipaamaan paljon, vaikka tarjolla on paljon uusia ja kohtalaisen hyvin kirjoitettuja hahmoja ja ideoita. Sarjan nuorimmat lapsitähdet saavat enemmän tilaa, mutta heistä ei oikein ole Felicityn, Saran ja Gusin korvaajiksi.6. (1995)The Return of Gus Pike eli Gus Piken paluu lupailee yhden sarjan fanien keskuudessa suurinta suosiota nauttivan hahmon paluuta heti kuudennen kauden alkuun. Felicity on lähtenyt opiskelemaan suurkaupunkiin, mutta palaa monen sattuman kautta pikaisesti Avonleaan. Gus, joka on aina olettanut äitinsä kuolleen, alkaa uskoa äitinsä olevankin elossa.Kuudes kausi toteuttaa toiveet nähdä enemmän Saraa, Felicityä ja Gusia. Sara tosin jää kolmikosta lopulta vähemmälle, sillä hänet passitetaan kauas Avonleasta jo jaksossa numero neljä, Comings and Goings. Opettaja Clive Pettibonen tyttärestä, Izzystä (Brown) leivotaan nopsasti aktiivinen isän tyttö Saran tilalle. Tämä tarkoittaa sitä, että Izzy tullaan näkemään yhä useammin Felixin seurassa, kuten käy esimerkiksi nuorista yrittäjistä kertovassa episodissa A Fox Tale. Ratkaisussa on vahvaa kompromissin hajua, mutta Brown ei ole oikeastaan hullumpi korvike Polleylle. Izzy muuttuu hahmona elävämmäksi, mikä on tietysti vain parempi.Kauden hurjimmat hetket koetaan jaksossa The Trouble with Davey, kun Rachel Lynde puolestaan sairastuu. Terveyteen liittyvät teemat ovatkin lopulta vahvasti esillä koko kuudennen kauden ajan. Felicity haluaa lääkäriksi, Cecily sairastaa edelleen ja Rachel joutuu sairaalaan. Cecily, joka aiemmin jäi harmillisesti muiden hahmojen jalkoihin, saa lisäksi uuden näyttelijän. Molly Atkinson vaikuttaa rooliin perin omituiselta valinnalta, sillä hän on isompi, vanhempi ja äänekkäämpi kuin Harmony Cramp. Nyt Cecilyllä vihdoin on tilaa sarjassa, mutta tekijäporukan päätöksestä tyttöä näyttelee räikeästi erityyppinen näyttelijä. Virallisen tiedon mukaan he halusivat ns. kehittää hahmoa. Mutta on vieraannuttavaa nähdä Lally Cadeaun esittämän Janetin syleilevän sydämellisesti lasta, josta haluaisi huutaa: ”Hän ei ole sinun Cecilysi, etkö näe?! Joku on kaapannut oikean Cecilyn!”7. (1996)Tie Avonleaan -sarjan viimeinen kausi on kuin yhdistelmä sen kuudetta ja neljättä kautta. Viimeiset 13 episodia mm. laittavat jo osastaan ulos kasvavan Kyle Labinen muka uskomaan kiertävän komeljanttariryhmän merenneitoon (Davey and the Mermaid) ja tuovat hullunkuristen seurueiden suman Avonleaan, ihmettelemään auringonpimennystä suoraan Kingien pihamaalle (Total Eclipse). Jälkimmäistä jaksoa voisi kuvitella jopa hauskaksi, mutta sen huumori on niin väsyneen väkinäistä, että hoh-hoijaa.Sarjan seitsemännen kauden aikana selviävää Felicityn, Felixin ja Gusin tulevaisuus. Pieni vilahdus nähdään myös Sarasta, mutta se kertoo yhtä paljon kuin kirjan takakansiteksti itse kirjasta. Koko kauden parhaiten kirjoitettua draamaa on mahdollista kokea Avonlean tehtaan tuhossa, vaikka tapahtuma jää lopulta Felicityn lemmenasioiden jalkoihin. Sarjan tekijät ovat selvästikin halunneet antaa faneille parin finaalijakson, Return to Me ja So Dear to My Heart, kautta Aivan Valtaisan Saippuasuihkun. Sellaisen kokemuksen jälkeen jokainen hardcore-Tie-Avonleaan-fani voi melkeinpä väittää kuolevansa onnellisena. Onneksi sentään näiden osien välillä hengähdetään vähän muissa asioissa yhden episodin verran.Avonlean joulu (1998)Kingien suvun tarinaa jatkettiin sarjan varsinaisen päätöksen jälkeen vielä tv-elokuvassa Avonlean joulu (Happy Christmas, Miss King). Alkuperäisnimensä mukaisesti se keskittyy kuvaamaan Jackie Burroughsin tutuilla maneereillaan esittämän Hetty Kingin myöhempää elämää. Lasten lähdettyä maailmalle ja iän alkaessa painaa Hetty yrittää yhä olla se sama nainen kuin aina ennenkin. Janet on surusta sekaisin Felixin kadottua sodassa, ja Olivia murehtii Jasperinsa vuoksi. Kaiken huipuksi Avonlean koulu on lopetusuhan alla. Alkuasetelmaltaan Avonlean joulu ei siis kovin onnelliselta vaikuta. Mutta arvaahan sen, miten näissä tarinoissa aina lopulta käy...Yhdeltä tavallista pidemmältä Tie Avonleaan -jaksolta näyttävä ja tuntuva tv-elokuva kokoaa yhteen vielä kerran kaikki sarjan tutuimmat kasvot kylän juoruämmistä Kingin perheeseen. Tai lähes kaikki, sillä osan heistä liian pieni korvaus tai muut sitoumukset jättivät elokuvan ulkopuolelle. Puolentoista tunnin tarinassa ei toisaalta liian monia henkilöhahmoja edes kaipaa, joten mikäli omaa suosikkiaan ei pääse näkemään, voi aina lohduttautua sillä, että tekijät olisivat ehkä kirjoittaneet tälle hahmolle jotakin täysin yhdentekevää sanottavaa ja tehtävää.",Perhesarja täynnä kasvutarinoita Disney Channelille sopivalla tyylillä.
1011,100.0,"Tintin seikkailut pohjautuu Belgialaisen sarjakuvapiirtäjä Hergén luomiin sarjakuviin, jotka kertovat monenmoisia kertomuksia lehtimies Tintin seikkailuista eri puolilla maailmaa. Useimmiten luvassa on rikosten selvittämistä, mutta ei läheskään aina. Mukana on myös esimerkiksi meriseikkailua jaksoissa, Yksisarvisen salaisuus ja Rakham Punaisen aarre. Rikosten selvittäminen on kuitenkin tämän sarjan parasta antia, sillä se on samalla mielenkiintoista ja viihdyttävää seurattavaa. Aina Tintti ei toimi yksin, vaan välillä hänellä on apunaan kapteeni Haddcock.Se mikä etenkin tekee tästä sarjasta niin hyvän, on sen persoonalliset hahmot ja monipuoliset jaksot: Tintti on vahva ja älykäs nuorukainen, jolla on lemmikkinään valkoinen kettuterrieri-koira Milou. Haddcock on vanha ja suorasanainen kapteeni, joka hermostuessaan saa kaikki suorastaan tutisemaan pelosta. Tuhatkauno on huonokuuloinen professori, josta ei näytä ikinä saavan mitään selkoa. Silti hän pystyy keksimään ja rakentamaan kaikenlaisia eri laitteita. Dupond ja Dupont ovat identtisiltä kaksosilta vaikuttava kömpelö poliisipari, joka todella monesti tutkii Tintin kanssa samaa juttua. Miehet pukeutuvat aina mustiin pukuihin ja knalleihin, elleivät sitten ole valeasuissa poliisitehtävän vuoksi.Jaksojen monipuolisuus johtuu lähinnä siitä, että niiden tapahtumapaikat vaihtelevat todella usein. Tintti ehtii seikkailla sarjan aikana ties kuinka monessa eri maailman kolkassa, kuten esimerkiksi Amerikassa, Australiassa, Kiinassa, Tiibetissä ja jopa Kuussa! Tämä on kuitenkin erinomainen asia, sillä tällaisenaan sarja ei missään vaiheessa tylsistytä tai junnaa paikoillaan. Eri puolilla maailmaa matkustelu tuo sarjaan aina vain lisää vauhdikkuutta ja toimintaa. Jotkut jaksot saattavat välillä edetä jopa liiankin nopeasti!Itse olen katsonut koko sarjan suomidubbauksilla ja täytyy sanoa, että dubbaukset ovat kauttaaltaan erinomaisesti onnistuneita. Varsinkin Jarkko Tamminen (Tintti), Pekka Lehtosaari (Haddcock + sivuhahmot), Antti Pääkkönen (Tuhatkauno + sivuhahmot) ja Veikko Honkanen (Dupond ja Dupont + sivuhahmot) tekevät kaikki hienoa työtä. Myös Jukka Rasilan ääntä eri hahmoilla on mieluisa kuunnella. Mainittakoon vielä, että sarja on dubattu paitsi suomen, myös ruotsin kielelle. Tintin seikkailut edustaa animaatiosarjojen kärkipäätä. Se ei Steven Spielbergin ohjaaman (animaatio)elokuvan (Tintin seikkailut: Yksisarvisen salaisuus, 2011) tavoin jätä joitakin sarjakuvien kohtia pois, vaan on lähes jokaista yksityiskohtaa myöten Hergén luomien albumien näköinen. Niiden tavoin sarjan piirrostyyli on selkää ja tyylikästä.",Tintin seikkailut edustaa animaatiosarjojen kärkipäätä.
1012,90.0,"Tulin jokin aika sitten siihen lopputulokseen, että Steven Spielberg on pahuksen kova jätkä. Sen lisäksi että mies on maailman menestyneimpiä eläviä elokuvaohjaajia, Spielberg on myös vanhojen piirrettyjen ystävä ja käytännössä koko 90-luvun animaation kultakausi oli Stevenin vuosikausien työn tulosta. Ensin Spielberg lyöttäytyi yhteen Don Bluthin kanssa 80-luvun alkupuolella, sitten mies alkoi suunnitella Roger Rabbittia Richard Williamsin kanssa. Don Bluthin lähdön jälkeen Steven perusti oman animaatiostudionsa Amblimationin, joka myöhemmin käytännössä fuusioitiin Spielbergin ja Jeffrey Katzenbergin perustaman DreamWorksin kanssa. Ennen DreamWorksin perustamista Steven Spielberg lyöttäytyi nuoren studionsa ja ydintiiminsä kanssa Warner Brosin liigaan tuottamaan joukon ison studion parhaita perinteitä ja erityisesti klassisten Looney Tunes -lyhäreiden henkeä kunnioittavia piirrettyjä televisiosarjoja. Stevenin itsensä tuottamia sarjoja ovat Tiny Toonsin lisäksi ainakin Animaaniset, Freakazoid sekä Äly ja Väläys. Spielbergin muu tiimi oli tekemässä ainakin Batmaniä ja Teräsmiestä. Kaikki edelliset saivat kipinänsä tästä sarjasta. Tiny Toons on Spielbergin ja muun tiimin rakkaudenosoitus vanhoille Looney Tunes -pätkille. Sarjan jaksot sijoittuvat Looney Tunes -hahmojen asuttamaan Acme Acresin kaupunkiin. Varsinaista yhtenäistä tarinaa ei sarjassa ole, vaan kukin jakso on omanlaisensa kokonaisuus lyhyitä sketsejä, joiden pääosassa ovat sarjaa varten kehitetyt uuden sukupolven piirretyt hahmot, joita klassiset Looney Tunes -hahmot kouluttavat genren saloihin. Sarjan lapsihahmot on suunniteltu jotakuinkin vastaamaan alkuperäisiä klassisia hahmoja pienin kosmeettisin eroavaisuuksin. Väiski Vemmelsäärtä vastaa tässä Veli ja Viivi Vemmelsääri, Repe Sorsaa Topi Sorsa (heh!), Putte Possua Helperi, etc.Toisin kuin koko Tiny Toonsin yleisestä ”beibifikaatiosta” voisi päätellä, tämä sarja on kirjoitettu melkeinpä yhtä paljon aikuisille kuin lapsille. Steven Spielberg oli kuuleman mukaan tuottajana varsin avoin kirjoittajien aivoitusten suhteen ja koska mies itse oli jo tuohon aikaan iso kiho, eivät sensorit kovin mielellään alkaneet aukoa päätään. Käytännössä tämä tarkoittaa toisinaan varsin uhkarohkeasti lentäviä monimielisyyksiä sekä lähes jokaisessa jaksossa valtavaa määrää erilaisia viittauksia klassisiin elokuviin ja televisiosarjoihin. Oman osansa saavat ainakin Citizen Kane, Auringonlaskun katu, Maltan haukka, Ihmeellinen on elämä, Yöjuttu: 1. tuotantokausi, Hämärän rajamailla,  Kauhua kryptasta sekä kaikki maailman ysärikotkotukset.Parasta kuitenkin sarjassa on sen jatkuva kumarrus vanhojen Looney Tunes - ja Tex Avery -lyhäreiden suuntaan. Vähintään jokaisessa jaksossa tuntuu olevan viittauksia johonkin lyhäriin, hahmoon, yksittäiseen gagiin tai mihin tahansa yksityiskohtaan, joita vanhoissa klassikoissa vain on koskaan nähty. Yhdessä jaksossa vieraillaan Porky in Wackylandista tutussa surrealistisessa maailmassa, toisessa jaksossa kuullaan mm. Rhapsody Rabbitista tuttua Franz Lisztin Unkarilaista rapsodiaa, joka on eräänlainen animaation kulta-ajan epävirallinen tunnussävel. Tällaiset pienet yksityiskohdat yhdistettynä klassisille lyhäreille uskolliseen slapstick-huumoriin ja muuten vain älykkääseen käsikirjoitukseen tekevät tästä sarjasta ainakin omissa silmissäni poikkeuksellisen nautinnollisen.Tasaisen laadukkaasta sarjasta on vaikeaa valita yksittäisiä suosikkijaksoja, mutta tässä muutaman suositus. Parhaimmillaan Tiny Toons on omasta mielestäni pitkissä erikoisjaksoissa, erityisesti jouluspesiaalissa sekä sarjan jälkeen tehdyssä Halloween Specialissa. ”Buster and Babs Go Hawaiian” on paitsi hieno jakso, myös poikkeuksellisesti kouluikäisten fanien kirjoittama. Vielä Looney Tunes -lyhäreitäkin kauemmas historiaan hapuileva haikeahko ”Fields of Honey” on ehdottomasti yksi parhaista jaksoista koko sarjassa, samoin Twilight Zonea parodioiva ”Acme Acres Zone” jatko-osineen. Aivan hillittömiä!Jostain kumman syystä tämä sarja ei ainakaan meillä tunnu olevan ollenkaan niin kovassa huudossa kuin vaikka Jenkeissä. Ehkä suuri yleisö ei ole koskaan nähnyt Looney Tunes -pätkiä tai televisiosarjoja ja elokuvia, joita tässä parodioidaan ja joihin tässä viitataan jatkuvasti lähes joka jaksossa. Lisäksi turhankin lapsekkaat hahmot todennäköisesti hämäävät ihmisiä pitämään tätä jonain ihan tyhmänä pikkulasten sarjana. Suomalaisista dubbauksista muistan vain, että ne eivät olleet kauhean kaksisia toisin kuin alkuperäiset, jossa kuullaan itseään Mel Blancia.",Huomattavasti kypsempi ja älykkäämpi kuin mitä etukäteen voisi olettaa.
1013,80.0,"Fingersmithin katsomisen jälkeen päätin siirtyä toisen Sarah Waters -filmatisoinnin ääreen. Kyseessä on Fingersmithin tapaan BBC:n tuottama minisarja Tipping the Velvet. Kirjaversiota en ole vielä käsiini saanut, joten en osaa lainkaan sanoa, kuinka hyvin filmiversio myötäilee kirjan tapahtumia. Oli miten oli, kyseinen sarja oli varsin mielenkiintoinen tuttavuus. Isänsä osteriravintolassa työskentelevä Nancy Astley on varsin tavallinen tyttö, joka elää pienessä merenrantapitäjässä 1800-luvun Englannissa. Nancylla on poikaystävä, josta hän ei kuitenkaan kamalasti pidä ja hänen isosiskonsa on samalla tytön paras ystävä. Kaikki muuttuu, kun Astleyn perhe lähtee katsomaan esitystä, jossa mukana on mieheksi pukeutunut nainen Kitty Butler. Nancy rakastuu naikkoseen sillä silmäyksellä ja monen mutkan kautta pääsee mukaan Kittyn showhun Lontooseen saakka. Naisten tunteet ovat molemminpuoliset, joten lemmenroihuahan siitä seuraa.Kaikki näyttää menevän hyvin, kunnes Nancy lähtee käymään kotonaan vierailulla. Palattuaan hän löytää mielitettynsä kirjaimellisesti housut kintuissa erään miekkosen seurasta. Syvästi järkyttynyt ja syrämmensä särkenyt Nancy päätyy hortoilemaan Lontoon kaduille ja siitä jos jonkinlaiseen seikkailuun, mm. ""hieman"" perverssin rouvashenkilön seksiorjaksi.Vaikka sarjan juoni kuulostaa päälisinpuolin varsin synkältä, jota se toki onkin, on huumori mukana yhtenä kantavista voimista. Ohjaajan ratkaisut ovat paikoin nerokkaita, mutta myös omituisuuksia löytyy. Itse ainakin ihmettelin suuresti kaverin hinkua käyttää typeriä nopeutusefektejä kohdissa, joissa niitä ei todellakaan olisi tarvinnut. Silti hymy oli herkässä etenkin toisessa jaksossa, joka on sarjan varmasti kepein ja hauskin. Näyttelijät olivat minulle, jälleen kerran, uusia tuttavuuksia, jos mukaan ei lasketa Ashes to Ashes -sarjasta tuttua Keeley Hawesia sekä Fingersmithin pääroolia esittävää Sally Hawkinsia. Rachael Stirlingin suoritus vaikuttaa välillä jotenkin ylinäytellyltä, mutta loppua kohden sekin tasoittuu.","Vaikka sarjan juoni kuulostaa päälisinpuolin varsin synkältä, jota se toki onkin, on huumori mukana yhtenä kantavista voimista."
1014,100.0,"Tämä oli lapsena suosikkisarjani televisiossa. Ja edelleenkin se on mielettömän upea sarja. Useat tämän sarjan kohtauksista ovat jääneet pyörimään mieleeni.Animoinnin ja tarinoiden lisäksi tästä sarjasta tekee ikimuistoisen yksi asia: Heikki Määttäsen ääni. Minua ei ainakaan haittaa se, että ohjelman taustalla kuuluu alkuperäinen, englanninkielinen selostus. Olen sitä mieltä, että animaatioista tulisi olla saatavilla myös alkuperäiskielellä tehty versio, mutta se versio, jonka on lapsena oppinut tuntemaan, on kuitenkin se kaikkein rakkain.Entäpä itse tarinat? Ne ovat kaltaiselleni mielikuvitusihmiselle täyttä hunajaa. Kukapa ei kerran nähtyään muistaisi avaruuskattia, Laventelilullaa ja Untamoa? Suosikkijaksoa on vaikea valita. Omat suosikkini ovat Matilda-robotti, Monivärinen taikatimantti sekä Legenda Hiirikuninkaasta. Useimmissa jaksoissa on kuitenkin mieleenjääneitä yksittäisiä kohtauksia, joita ei välttämättä osaa yhdistää oikeaan jaksoon, mutta jonka kuitenkin tietää olleen Tohtori Sykerössä.Tämä on sarja, joka sopii ehdottomasti kaikenikäisille. Nykyään, jolloin erityisesti kaupallisten kanavien lastenohjelmat ovat aivan käsittämätöntä mekastusta ja tykitystä, on tämän sarjan rauhallinen ja leppoisa maailma todellinen vaihtoehto. Tohtori Sykerö ei ole kuitenkaan pelkkää auringonpaisteessa olemista, vaan sarja esittää myös elämän nurjia puolia (kuten ympäristön tuho, itsekkyys ja pahanteko), mutta tavalla, joka ei muserra vaan antaa toivoa.Toivottavasti monet aikuiset ostavat tämän DVD:nä lapsuutensa suosikkisarjana, ja samalla heidän lapsensakin löytävät Tohtori Sykerön ajattoman maailman.",Sarja esittää myös elämän nurjia puolia.
1015,100.0,"Monet varmasti muistavat lapsuudestaan tv:ssä seikkailleen pienen ja pyöreän keksijän, joka keksi mitä ihmeellisimpiä vempaimia ja auttoi niillä pulaan joutuneita. Tämä tyyppi oli nimeltään Tohtori Sykerö. Tohtori Sykerön seikkailut (13 jaksoa) on nyt julkaistu kaikki samassa neljän DVD:n keräilyboxissa.Sarja kertoo pienestä pyöreävatsaisesta keksijästä, Tohtori Sykeröstä, joka asustaa omituisessa talossa. Sykeröllä on taloudenhoitaja nimeltään neiti Nokkonen. Sykerö keksii kaikenlaista lapsille ja eläimille ja vähän muillekin hyödyllistä tavaraa. Kaikista keksinnöistä ei kuitenkaan aina tule ihan sitä mitä tohtori on suunnitellut. Apunaan Sykeröllä on Maltti-mäyrä (DVD-boxissa virheellisesti myyrä), Nirppu-hiiri, Ringo ja Bingo -nimiset jänikset, sekä Viippo-niminen kirjekyyhky ja taskukello Tikittäjä. Välillä Sykerö kysyy apua ankkasateenvarjoltaan, joka tietää kaiken. Joukkoon mahtuu myös noita Elli Etikka, joka aina pyrkii sotkemaan kaiken hyvän sekä rosvot Vili-kettu ja Kalle-rotta ja Matilda-robotti, jonka Sykerö keksi helpottamaan neiti Nokkosen taloudenhoitotöitä. Sykerön maailmassa kaikilla puilla ja kasveilla on kasvot ja iloinen mieli. Sykeröllä on myös kilpailija, ilkeä tohtori Smaragdi, joka tekee kaikkensa estääkseen Sykerön avuliaat teot.Sarjan on luonut pohjoisirlantilainen Jeffrey O’Kelly ja sarjan muutaman jakson käsikirjoituksesta vastasi mm. Linnunradan käsikirja liftareille -työstään tuttu Douglas Adams sekä myöhemmin Musta Kyy -sarjan tuottajana toiminut John Lloyd. Sarja valmistui vuonna 1979 ja sitä tehtiin vain 13 jakson verran, mutta lisäjaksoja on luvassa lähivuosina. Sarjan alkuperäisenä englanninkielisenä äänenä oli itse Sir Peter Ustinov, joka ihastui sarjan ideaan. Suomalaisena äänenä kuullaan jo edesmennyttä näyttelijä Heikki Määttästä, joka muistetaan myös Nalle Luppakorvan äänenä. Määttänen toimii sarjassa kaikkien hahmojen äänenä ja eläytyy niihin mielestäni hienosti. DVD-boxi sisältää jaksot vain joko suomeksi tai ruotsiksi puhuttuna.Koska suomenkielinen ääni dubattiin alun perin alkuperäisen ääniraidan päälle, voi taustalta kuulla hyvin selkeästi myös Peter Ustinovin äänen. Mielestäni olisi ollut hienoa, jos valittavana olisi ollut myös alkuperäinen englanninkielinen ääniraita. Mutta kyllä Heikki Määttäsen ilmiömäinen muuntautumiskyky eri hahmojen ääniksi on sen verran hienoa kuultavaa, ettei alkuperäisen ääniraitavalinnan puuttuminen pahemmin haittaa.Sarjan jaksojen suomenkieliset nimet ovat:1. Matilda-robotti2. Siirappipuun lentoretki3. Neiti Nokkonen pulassa4. Matka Brasiliaan5. Ilmapallokilpa6. Monivärinen taikatimantti7. Vetinen juttu (Käsikirjoitus: Douglas Adams ja John Lloyd)8. Elli Etikan tulitaika9. Maltti-mäyrän onnettomuus10. Vaarallinen taikalipas11. Maa vaarassa12. Kummallinen katoamisjuttu (Käsikirjoitus Douglas Adams ja John Lloyd)13. Legenda HiirikuninkaastaEkstrana jokaisella levyllä on sama dokumentti, jossa haastateltavina ovat sarjan luoja Jeffrey O’Kelly, kuvittaja Nick Price sekä sarjan käsikirjoittaja Angela Bloxham.Kaiken kaikkiaan Tohtori Sykerö on mielestäni hauska ja melko ajaton sarja ja siinä tapahtuu monia hassunkurisia juttuja. Voin huoletta suositella sarjaa kaikille ikään, kokoon ja sukupuoleen katsomatta, sillä sarjan on sopivan jännittävä, mutta ei liian pelottava ajatellen lapsikatsojia. Jaksot ovat kestoltaan noin puolen tunnin mittaisia ja ne jaksaa katsoa uudestaan moneen kertaan.Jään innolla odottamaan lähivuosina luvattuja uusia jaksoja.nimimerkki: Juki",Sykerön maailmassa kaikilla puilla ja kasveilla on kasvot ja iloinen mieli.
1016,40.0,"Kun BBC herätti vanhan, lukuisia palkintoja saaneen kulttisarjan (joka on muuten kaikkein pitkäaikaisin edelleen jatkuva scifi-sarja) Doctor Whon 2005, tuskin kukaan osasi arvata, mitä olisi tulossa. Sarja kaappasi useiden miljoonien katsojaluvut viikoittain, sai hetkessä lisätuotantokausia, ja yhtäkkiä sarjalle alkoi tulla myös spin-off-sarjoja. Näin syntyi myös Torchwood (anagrammi sanoista Doctor Who), joka on Maassa toimiva vierasta teknologiaa ja Maassa piipahtelevia alieneita etsivä järjestö. Sarja keskittyy Briteissä sijaitsevaan Cardiffin osastoon, joka on perustettu kaupunkiin siellä sijaitseva aika-/avaruusulottuvuuden repeämän takia. Suomeksi sanottuna siis kaikennäköistä kivaa ja vähemmän kivaa ilmestyy tasaiseen tahtiin kaupungin kaduille.Pientä ryhmää johtaa kapteeni Jack Harkness (Barrowman), josta ryhmäläiset eivät itse asiassa ole aivan varmoja. Mies on paisti avoimesti homo, myös umpiselvästi itsekin alien. Vai onko? Kaveri vaikuttaa aivan tavalliselta ihmiseltä. Kysymys kuuluukin pian, että mistä ajasta tämä oikein on, ja mitä salaisuuksia kätkeytyy menneisyydestään vaikenevaan Jackiin?Teemat ovat yllättävän uskaliaita. Edellä mainitun homoseksuaalisuuden lisäksi kuoleman jälkeinen elämä on kovasti kehissä. Ja mikä onkaan se paljon puhuttu elämän tarkoitus? Harmi vain, että tuotantotiimissä ei ole näihin aiheisiin saatu kunnon otetta. Nyt tuntuu vähän siltä, että ne ovat kehissä vain, jotta niihin liittyvät pienet ajatuksentyngät on saatu esitettyä sarjan painoarvon ja aikuismaisen statuksen nostamiseksi. Vastakupissa niitä painavat alaspäin turha väkivalta ja seksin määrä, jotka kai aina liikkuvat siellä, missä joku yrittää luoda viihdettä aikuismaiseen makuun.Eri käsikirjoittajat eivät ole tehneet tarpeeksi yhteistyötä keskenään, ja sarjassa vajotaan liiaksi monster of the week -kaavaan. Ikävä kyllä nämä satunnaisilkiöt ovat melko unohdettavia - varmaankin pääsarjan roskakorista kaivettuja. Jaksojen tyylit vaihtelevat puhtaasta draamasta perus-sci-fiin ja jopa kauhuhiippailuun. Jokunen toiminnalliseksikin tarkoitettu jakso mahtuu kehiin. Eri tyylialjien sekamelska riittää korostamaan sitä, että käsikirjoittajien yhteistyö ei ole ollut riittävää. Koko kaudelta jää puuttumaan selkeä yleisilme, mikä on melkoisen tympäisevää. Tasapaksuudessa uiskentelee huonoja, suorastaan kammottavan heikkoja jaksoja luvattoman monta. Todella hyviä, muistamisen arvoisia jaksoja löytyy sen sijaan vain kaksi, ja niitäkin pitää odotella luvattoman kauan (""Out of Time"" ja ""Captain Jack Harkness"").Suuntaansa etsivän ykköskauden kelkassa pysynevät parhaiten science fictionin fanit - erityisesti emosarjan tukijoukot. Muille yrittäjille voi irtoilahduksien etsinnässä antaa vinkiksi riittävän tauotoksen. Televisiosta viikon tauotuksella ""nautittuna"" eka tuotantokausi saattaa vierähtää harmittomana viihteenä.",Avauskaudesta jää puuttumaan selkeä yleisilme.
1017,80.0,"Kun Russell T Davies oli onnistuneesti elvyttänyt brittiläisiin ikisuosikkeihin lukeutuvan sci-fiseikkailu Doctor Whon vuonna 2005, alkoi hän tiirailla aiheita mahdollisille sisarsarjoille. Whon kakkoskausi tarjosi niitä kaksi: toinen liittyy show’ssa ensi kertaa jo 1970-luvulla nähtyyn Sarah Jane Smithin hahmoon ja toinen Daviesin itse luomaan Torchwood-organisaatioon, joka tarkkailee Maassa esiintyvää ekstraterrestiaalista toimintaa ja pyrkii kehittämään suojavälineitä mahdollista alien-hyökkäystä varten.X-Filesin ja 24:n risteytyksenä toimivan show’n alku olisi voinut olla ruusuisempikin. Kaksi ensimmäistä tuotantokautta koostuivat molemmat kolmestatoista melko irtonaisesta monster of the week -tarinasta, joiden aikana sarjasta puuttuivat kiinnostavat tarinat, muistettavat pahikset sekä ennen kaikkea uskottavat, maanläheiset ja moniulotteiset hahmot. Davies, joka jätti show’n luotsaamisen tuottaja-tason hommiin, oli halunnut luoda Torchwoodista aikuismaisemman ja synkemmän version koko perheen viihteeksi käyvästä Doctor Whosta, mutta tämä tarkoitti lähinnä seksiä, väkivaltaa ja tummia värisävyjä. Torchwood jäikin pyörimään BBC:n kolmos- ja kakkoskanavalle.Kolmoskaudesta muodostui sarjalle monelle tapaa merkityksellinen, ja ilmassa on paljon rebootin makua. Budjettileikkausten jälkeen kausi päätettiin tuottaa viisiosaisena minisarjana. Samalla Whosta ei tuotettu myöskään kokonaista tuotantokautta, ja Torchwood pääsi tämän paikalle BBC ykköselle. Myös juonellisessa mielessä oltiin mielenkiintoisessa murtokohdassa. Viisihenkisenä työtä paiskinut tiimi ehtii hädin tuskin toipua kahden jäsenensä menetyksestä, kun avaruusolennot alkavat viestiä pahaenteisesti maapallon lasten kautta, ja vieraan elämän olemaasolo tulee kiistatta selkeäksi koko maailmalle. Keitä vierailijat ovat, ja mitä he haluavat? Tätä alkaa selvittämään normaaliin työhönsä ryhtyvä Torchwood, joka pian löytää itsensä hallituksen kulisseissa pyörivältä tappolistalta. Mysteeri nimittäin ulottuu kipeästi Ison-Britannian lähihistoriaan ja nykyiseen poliittiseen johtoon.Päivä per jakso -tahdilla etenevä minisarjan alkupuolisko elää tehokkaasti kasvavalla mysteerillä vierailijoiden identiteetistä. Viisaasti avaruusolentoja tai heidän aluksiaan ei näytetä kameralle, joten jännitys niiden ensiesiintymistä kohtaan kasvaa jopa sietämättömiin mittoihin. Tehosteena käytetään ajoittaista lasten kautta lähetettyä viestiä. Kun vierailijat viimein saapuvat Maahan, ovat jännitys ja odotukset kasvaneet sietämättömiin mittoihin. Tekijät ovat selkeästi olleet tietoisia tästä, joten alieneiden tarkka ulkoasu, nimi tai valtapiirin laajuus eivät selviä koskaan. Säästäväisyydestä tulee hyve, ja juonellisesti keskitytään oleelliseen: siihen että monella tapaa ihmistä primitiivisemmältä vaikuttava laji saa ratkaisevan aihepiirin hallinnalla ja psykologisesti tehokkaalla pelottelulla ihmiskunnasta niskalenkin.Minisarjan jälkimmäisellä puoliskolla, kun vierailijoiden motiivit ja tarpeet alkavat selkeytyä, Children of Earth syöksyy ihmismielen pimeän puoliskon pariin. Uudessa ja uhkaavassa tilanteessa tämänkin sarjan homo sapiensit paljastavat itsestään itsekeskeisen juonittelijan, ja sarja alkaa tutkia, kuinka syvälle ihminen voi vajota. Alle viikossa etenevät tapahtumat tuntuvat kiirehdityiltä ja paikoin epäuskottavilta, mutta monilta osin tutkielma on vakuuttava. Ihmismielen pimeiden ulottuvuuksien paljastuminen ja niiden vertaaminen johonkin käsillä olevaan onkin juuri sitä, mitä science fictionnin pitäisi tarjota, ja tässä mielessä Torchwoodin kolmoskausi on enemmän kuin onnistunut. Sarja on oikeasti aikuistunut, ja synkät aiheet toimivat tätä taustaa vasten. Kaikki ei pääty hyvin, eikä kaiken tarvitse päättyä hyvin. Piristävää vaihtelua.Paikoittainen agenttisäntäily luo latistavan tasapaksuja mielleyhtymiä Jack Baueriin, mutta tällä sarjalla on (ainakin vielä) oma ilmeensä. Päähenkilö Gwen Cooperia esittävän Eve Mylesin ei tarvitse vieläkään häpeillä tai peitellä walesilaisaksenttiaan. Sarjaan on myös saanut jäädä ainakin erilaisuudessaan piristävä homorakkaussuhde, jota kaiken lisäksi käsitellään edelliskausia aikuismaisemmin. Tärkeänä bonuksena on kuitenkin lähiöissä elelevä brittiläinen duunariväestö, joka tarjoaa näkökulman tapahtumiin Torchwoodin jäsenten ja hallituksen virkamiesten edesottamusten ohessa. Sitä mukaa kun Torchwood saa kerättyä tietoa alien-uhasta ja sen vaikutuksista maapallon ihmisiin, sitä mukaa he paitsi etsivät keinoa vastaiskuun, myös pitävät huolta läheisistään epäonnistumisen uhan pelossa. Torchwoodin jäsenten yhteydet ns. tavalliseen kansanosaan tekevät sarjasta kerrankin aidosti maanläheisen.Mukaansatempaavien tapahtumien ja toimivien hahmojen keskellä ongelmaksi muodostuvat näyttelijät. He eivät ole varsinaiset huonoja, mutta monet ovat hädin tuskin muistettavia, eikä kukaan erityisen karismaattinenkaan. Torchwoodia johtavaa Jack Harknessia esittävä John Barrowman pitää yllä hyvin hahmonsa mysteerisyyttä, mutta tämän kipupisteitä lähestyessä näyttelijä jämähtää pahasti puukasvoiseksi. Vastaavat rajoitukset löytyvät muiltakin päänäyttelijöiltä.",Vaatimattomasti alkanut spin-off nousee kolmoskaudellaan brittiläisen ikisuosikin varjosta omille jaloilleen.
1018,20.0,"Facepalm! Legend of the Seeker, eli kotoisemmin Totuuden miekka, on malliesimerkki siitä, kuinka puvustukseen, tarpeistoon, efekteihin ja lavastukseen syydetyt dollarit olisi yhtä hyvin voitu polttaa kokkona taivaalle. Jos fantasiagenren pelastaminen olisi sälytetty yksin Totuuden miekan niskoille, koko genre olisi sen myötä tehnyt harakirin. Aivan, Totuuden miekka ei ole lähelläkään esim. saman genren Game of Thronesia, kun tarkastellaan käsikirjoitusta. Siitä puuttuu sielu, aivot ja kyky pysyä omilla jaloillaan.Totuuden miekka kalskahtaa ehkä coolilta ja kiinnostavalta; Richard (Horner) on rauhallista elämää elävä maalaispoika, joka pelastaa metsäkävelyllään valkeaan verhoutuneen neidon. Neitoa, Kahlania (Regan), ajaa takaa raakalaisten joukko. Kahlan olisi pystynyt omasta mielestään puolustautumaan silti itsekin, sillä hänen elämäntehtävänsä on auttaa kaikin tavoin Etsijää. Etsijä, kaiken hyvän puolustaja ja hallitsija Darken Rahlin (Parker) vihollinen, on lapsena kätketty Richardin kylään velho Zeddicusin (Spence) toimesta. Tästä eteenpäin sarjan muuttuu yhä tökerömmäksi: kuin kuka tahansa rempseä heinähattu, Richard toteaa Kahlanille, että kyllä hän kylän velhon tuntee, vaikka ukko on vain alasti kanoille jutteleva vitipää kylähullu. Kun Kahlan sitten tapaa vihdoin velho Zedin, kylähullu yllättää Richardin vetämällä vaatteet päälleen ja julistautumalla velhoksi, joka (yllätys?!) toi Richardin, eli Etsijän, kylään lapsena. Sen sijaan että Zed olisi kouluttanut Richardia mitenkään Totuuden miekan käyttäjäksi ja hyvän puolustajaksi, velho on keskittynyt puhumaan kanoille. Kahlan on kauhuissaan, mutta kuin taikaiskusta Richard osoittaa olevansa melkoinen miekkamestari ja taistelija vain hangonvarressa saamansa kokemuksen pohjalta. Näin hienosti Totuuden miekka välittää kaikkialle maailmaan sanoman, että pelkällä lannanluonnillakin voi kehittyä sankariksi. Sankariksi, jonka taistelujen aikana aika hidastuu ja ihmiset leijuvat kuin aasialaisissa kamppailulajielokuvissa. Voi facepalmien facepalm!Jos totta puhutaan, Totuuden miekan juoni on niin hersyvän huono, että sarjalla olisi ollut rahkeita älyvapaudestaan ylpeäksi kulttihitiksi. Toteutuksensa puolesta sarja ei kuitenkaan millään tavalla vihjaa, että sen tekijät olisivat olleet huumorimielellä liikkeellä. Kaikki on niin armottoman vakavaa, kolkkoa ja puisevaa, että haukotuttaa, mutta silti pysytään sellaisten rajojen sisäpuolella, jotka erottavat Totuuden miekan itselleen nauravista ja kaiken överiksi vetävistä kulttitekeleistä. Ainut seikka, joka vähän viittaa Totuuden miekan tekijöiden huumorintajuisuuteen, on fakta, että velho Zeddicusta näyttelee persoonallisen hauskalla naamavärkillä varustettu ja sen yliampuvaan käyttöön erikoistunut Bruce Spence - sama heppu, joka kevensi tunnelmaa aikoinaan Mad Max -elokuvissa. Hänen suorituksessaan on ajoittain nähtävissä sellaista irrottelun makua, jota esim. Poliisiopisto-elokuvissa viljeltiin. Mutta suurimman osan ajasta myös hänet on kuitenkin pantu patsastelemaan otsa rypyssä ja mukamystisiä jaarituksia joristen. Lienee turha sanoa, että kontrasti hilpeän silmienpyörityksen ja kuolemanvakavan huuhaan välillä on liian suuri toimiakseen kunnolla.",Kontrasti hilpeän silmienpyörityksen ja kuolemanvakavan huuhaan välillä on liian suuri toimiakseen kunnolla.
1019,40.0,"Yhdyn toveri Appelcosinen arvosteluun kumihanskan lailla myötäillen. Totuuden miekka on täyttä paskaa. Juonentapainen kertoon Richardista (Horner), joka elää rauhaisaa elämää kylässä metsän keskellä isäukkonsa kanssa. Mutta kuinka ollakaan paljastuu, että Richard onkin ottolapsi. Viisas velho, Zeddicus (Spence) nimeltään, oli tuonut Richardin tämän syntymän jälkeen kaukaiseen kyläpahaseen turvaan, jotta valtaapitävä pahan ruumiillistuma Darken Rahl (Parker) ei tietäisi tämän olemassaolosta. Parikymppiseksi vartuttuaan Richard saa lopulta erinäisten tapahtumien johdosta tietää, että hän on Etsijä, maailmojen pelastaja, ja vain hän voi Darken Rahlin kukistaa. Ei muuta kun Totuuten miekka käteen, ja maailmaa parantamaan. Mukana heiluu myös taikavoimilla, ja moraalia nostattavalla kaula-aukolla varustettu Kahlan (Regan). Miten tästä tulee mieleen Tähtien sota? Miljöö on muuttunut avaruusaluksista miekkojen ja kilpien maailmaan, mutta muuten yhtäläisyyksiä on vähän liiankin paljon. On nuorta skywalkeria, obiwania, prinsessaleiaa sekä darthwaderia. Se, onko Darken Rahl Richardin isä, jääköön toistaiseksi salaisuudeksi.Jos tarina onkin varsin tuttu, niin se ei valitettavasti ole Totuuden miekan huonoin osa-alue. Tämän pystin vie murskalukemin järkyttävän yksiulotteiset hahmot. Varsinkin Richardin toiminta aiheuttaa jaksosta toiseen joko pahoinvointia tai verenpaineen nousua. Miten on mahdollista vielä 2000-luvulla luoda näinkin sinisilmäinen partiopoika televisiosarjan päähenkilöksi? Richard on urhea, Richard on rohkea, Richard on [sijoita ylistävä adjektiivi] ja toimii myös näiden ominaisuuksien mukaan. Aina. Kuvailisin Richardia ennemminkin itsepäiseksi idiootiksi, joka unohtaa logiikan joka kerta, kun tulee tilaisuus pelastaa päivä. On helvetin ärsyttävää katsoa jaksoa, kun tiedät 10 minuuttia etukäteen miten Richard tulee taas kerran toimimaan. Craig Hornerin patsastelussa ei nyt sinänsä ole mitään vikaa, mutta hänkin on niin tyypillinen kiiltokuvapoika pääsankaria esittämään, ettei se ainakaan mielenkiintoa lisää. Myöskään Bridget Reganin esittämä Kahlan ei aiheuta kovinkaan suuria kohahduksia kotikatsomoissa. Muutamassa jaksossa hahmoon tuodaan vähän uusia puolia, mutta seuraavassa jaksossa palataan aina turvalliseen maailmanparantamisformaattiin. Miksi? Bruce Spence on ainoa päänäyttelijöistä, joka pääsee vähän irroittelemaan Zeddicuksen hahmossa. Valitettavasti nämäkin tilanteet ovat harvassa, ja suurin osa ajasta mennään naama kurtussa loitsuja manaten. Ja jos tämä ei vielä riitä, niin myös sarjan pahis on kuin suoraan piparimuotista. Kun ollaan pahoja, niin ollaan sitten tosi pahoja. Piste. Ei siinä jää paljon Craig Parkerille liikkumavaraa.Teknisesti sarja on oikein pätevästi tehty. Lavasteet, tehosteet, kuvaus - kaikki toimii, ja vielä kun muistaa että kyse on tosiaankin tv-sarjasta, niin puitteet ovat todellakin kunnossa. Siksi onkin niin kovin ikävää, että kaikki tämä visuaalinen herkku jää täysin arvottomaksi, kun sarjan tapahtumat ja siinä heiluvat hahmot eivät jaksa kiinnostaa. Kaikki on niin ennalta-arvattavaa ja kaavamaista. Olen nähnyt useita sarjoja, jotka ovat alkaneet pahasti raakileina, mutta ovat kypsyneet pikkuhiljaa kohti täydellisyyttä. Totuuden miekassa tätä ei tapahdu, vaan pilottijakso on melkeimpä ensimmäisen tuotantokauden parhaimpia. Kovasti olisin halunnut tästä pitää, sillä Tähtien sodasta apinoidusta alkuasetelmasta huolimatta (tai ehkä juuri siitä johtuen) sarja vaikuttaa alussa mielenkiintoiselta. Mutta mitä pidemmälle kausi etenee, sitä selvemmin kauniin kuoren alta paljastuu tyhjyyttään kumiseva juoni ja karikatyyriset hahmot. Lopulta jäljelle jää vain kysymys: jos on varaa tehdä näinkin näyttävää tv-tuotantoa, miksi käsikirjoitukset pitää ostaa kirpputorilta? Ja miten ihmeessä tästä kyhättiin vielä toinenkin tuotantokausi? Ja miksi tällä on IMDb:ssä 7,6:n keskiarvo? Voiko miljoona kärpästä olla väärässä? Lopetetaan tähän.",
1020,80.0,"Kovaa rakkautta on luvassa, kun kourallinen sosiaalisesti rajoittuneita ja rajoittamattomia naikkosia saapuu parinetsijä Steven Wardin ""Amorin Boot Campille"". Ohjelman tarkoitus on etsiä kumppanit naisille, joilla ei ole Sitä Oikeaa elämässään johtuen mm. jakorasian maineesta, väärästä ammattivalinnasta, rujosta ulkonäöstä tai tukkijätkämäisestä kiroilusta.Steven Ward on tunnettu siitä, että hän löytää hemmolle kuin hemmolle jonkun jota lovettaa. Tai ainakin hän luulee niin. Rakkauden Boot Campillä hänen asiakkaakseen saapuu joukko varsin hankalia naisia, joiden seura kiehtoo miehiä joko pelkän seksin takia tai sitten heitä kaihdetaan kuin spitaalista Jerusalemissa. Mukaan mahtuu mm. yksinhuoltajaäidiksi päätynyt strippari, jolle Ward asettaa suuren kysymyksen - oletko valmis ottamaan myös lapsesi elämään uuden isän? Entä oletko valmis jättämään urasi stripparina, jos mies toivoisi sitä? Sarjan ""piinaajaksikin"" nimitetty Taylor Royce puolestaan on golddigger-naiseksi tunnustautuva elämäntapabitch, jolle raha, oma persoonallinen tyyli ja vastaan väittäminen ovat suurempia tekijöitä kuin yksikään mies. Steven Ward joutuu pahimpaan liriin nimenomaan Roycen kanssa, joka paljastuu ohjelman edetessä juopottelijaksi, mustasukkaiseksi ja riidanhaluiseksi muita Campin naisia kohtaan.Sarjaa nimitetään tosi-TV:ksi, mutta kihertelevien leidien silmistä näkee, että suusta tuleva liibalaaba lukee muuten siinä pahvissa jota se avustaja pitelee siellä kameran vieressä. Osalla naisista on selkeä rooli päällä - tästä esimerkkinä mm. Teen Lapsestani Tähden -ohjelmasta tuttu rokkarimuija Rocky, jonka käytös on selvinpäinkin juopuneen oloista. Mylvivä nauru, käsillä huitominen, teeskennelty kiroileminen ja wannabe-rock-asenne tekevät Rockyn treffeistä hankalia - miehet pelkäävät häntä ja naiset kutsuvat häntä ""mielipuoleksi"".Tough Loven näyttämönä toimii idyllinen amerikkalaiskartano, jossa naisilla on yhteinen makuuhuone. Makkari toimii estradina lukuisille kännisekoiluille, kissatappeluille ja kuherteluille. Pihan uima-allas on taas paikka, jossa krapula-aamuna puhutaan pahaa kilpasiskoista, hehkutetaan sen yhden ihanan Irak-veteraanin vatsalihaksia ja podetaan kankkusta. ""Tuomion temppelinä"" puolestaan toimii Steven Wardin olohuone, jossa Ward istuttaa naiset sohvalle kuuntelemaan ekspertin itsensä kommentteja menneistä treffeistä ja katsellaan videopätkiä deiteistä. Sohvan syrjällä sijaitsevaan piinapenkkiin istutetaan aika usein edellä mainittua Taylor Roycea, mutta muutkin tuoliin joutuvat päättävät tuolin kahlitsevassa voimassa avautua siitä, kuinka elämä on rankkaa kun Pradan käsilaukussa on reikä ja tuli se vahinkolaukauskin annettua adoptioon silloin 14-kesäisenä.Tough Love on provosoiva ja mielipiteitä nostattava sarja syrjäytyneisyydestä, vääristä johtopäätöksistä, rakkaudesta ja epätoivosta. Raivostuttavia piirteitä saava parinetsintä muuttuu paripakotukseksi Steven Wardin käsissä, jonka neuvoista ei välillä ota tolkkua - Ward kehottaa naisia valehtelemaan, mielistelemään ja esittämään jotain muuta, kuin mitä todella ovat. Sarjaan pestatut kaksilahkeiset ovat lähinnä myskenhajuisia machoja, joille on ladattu päähän kaikki Wardin ydinajatukset sekä sliipattu tietokonenörtti-naapurinpoika-sotasankari-jeesusarmahtaa-äitirakastaa-persoona. Jopa ne kaljut, tatuoidut ja panssarivaunulla mankeloidut bodaripullistelijat ovat poliitikkomaisen seesteistä linjaa noudattavia tyhjäntuijottajia.",Elämä on rankkaa kun Pradan käsilaukussa on reikä ja tuli se vahinkolaukauskin annettua adoptioon silloin 14-kesäisenä.
1021,90.0,"En muista tarkalleen, missä vaiheessa elokuvien vampyyreista tuli toinen toistaan tympeämpiä särmättömiä nahkatakkitylsimyksiä, mutta ainakin 2000-luvun taite tulvi huonoa vampyyriviihde-elokuvaa. John Carpenter sukelsi vampyyreineen jo 1998, perässä maata kynti mm. Blade-trilogia. Ja nyt sitten vampyyrit ovat jälleen IN. Twilightit toistaiseksi kaukaa kiertäneenä en uskalla niistä sanoa muuta kuin, että naisihmisten huokailussa sarjan romantiikan perään on jo melkeinpä jotain pelottavaa. Silti... mieluummin yhdistän vampyyreihin mystiikan ja romantiikan kuin konetuliaseet ja nahkatakit.Kuinka käy sitten siinä, kun American Beautysta ja Mullan alla -sarjasta tuttu Alan Ball lähtee  oikea-aikaisesti mukaan vampyyrimaniaan ja luo Charlaine Harrisin teksteihin perustuvan True Bloodin, omannäköisensä version vampyyrien tarinasta? Erittäin hyvin, voinen vastata jo tässä vaiheessa. True Blood toki ponnahti otsikoihin siihen, etenkin alkumetreillä, rankasti ängetyn sekstailun vuoksi, mutta taustalla on syvempikin idea, joka monelta konservatiivisuuteen taipuvalta saattaa jäädä huomaamatta.Hollywoodin julkihomoihin kuuluva Ball on tavallaan luonut Mullan alla -sarjan uudelleen, mutta ajan mausteilla, etelän junttikylän mainiolla murteella ja mystisillä hahmoilla vahvistettuna. True Blood kertoo ajasta, jolloin villit ja raa'at vampyyrit ovat päättäneet astua ulos kaapeistaan ja tulla ihmisten ilmoille. Vampyyriheimojen sisällä tämä tarkoittaa ristiriitoja siitä, oliko päätös oikea; voivatko kaksi erilaista koskaan yhtyä ilman konfliktia? Voivatko vampyyrit oikeasti vaihtaa kutsuvan ihmisveren baarissa tilattuun keinovereen (nimeltä True Blood)? Ihmisten osalta taas... no, te tiedätte... ennakkoluuloja ja rasismia piisaa. Etenkin kun sarjan pääpariskunta muodostuu ihmisestä ja vampyyrista.True Blood tulvii upeita näyttelijöitä tulkkaamassa räväköitä, massasta erottuvia hahmoja. Ensimmäisenä tietenkin Anna Paquin, jonka näyttelijäliekin moni on epäillyt hyytyvän hiljalleen lapsitähteydestä. Annan Sookie Stackhouse, telepaatikko ja tarjoilijatar, on yksi telkkusarjojen sympaattisimpia hahmoja ikinä. Ja kauneimpiakin, mainittakoon sivuhuomautuksena. Sookien totaalisen pölkky veli Jason (Kwanten) keskittyy naiskenteluun ja toimii jopa keventäjänä ykköskauden raskasaskeliselle murhaajajahdille. Sam Trammelin Baarinpitäjä Sam Merlotte -hahmossa on sopivasti ujoutta, arvoituksia ja epävarmuutta täydentämään henkilögalleriaa, etenkin kun samaisen tiskin takana häärii väriläikkiä tyyliin Lafayette ja Tara. Ja onhan Stephen Moyerin Bill-vampyyrihäiskässäkin kosolti outoa karismaa, pakko se on myöntää.","Ball on tavallaan luonut Mullan alla -sarjan uudelleen, mutta ajan mausteilla, junttikylän mainiolla murteella ja mystisillä hahmoilla vahvistettuna."
1022,100.0,"Sookie Stackhouse (Anna Paquin) on edelleen suht onnellisessa suhteessa Billin (Stephen Moyer) kanssa, vaikka Billin riesaksi onkin sysätty nuori vampyyri Jessica (Deborah Ann Woll). Sookien veli on liittynyt Fellowship of the Sun nimiseen uskon lahkoon, joka vastustaa rajusti vampyyreita. Lisäksi kyseisen lahkon pääjehulla Steve Newlinilla (Michael McMillian) ja hänen vaimollaan Sarahilla on erityissuunnitelmat Jasonille (Ryan Kwanten). Tara (Rutina Wesley) uskoo löytäneensä itselleen kodin miellyttävältä vaikuttavan mutta epäilyttävän ja salaperäisen Maryannin (Michelle Forbes) luota. Myös Samilla (Sam Trammell) tuntuu olevan jonkinlainen yhteys Maryanniin. Heti sarjan alussa Bill ja Sookie lähtevät Dallasiin Ericin (Alexander Skarsgård) avuksi selvittämään onko Fellowship Of The Sun vanginnut Ericin ""tekijän"", jo tuhansia vuosia vanhan Godricin (Allan Hyde).Jo ensimmäistä kautta seuratessani olin varma että jäisin True Bloodin vakavasti koukkuun. Ja jäinkin. Odotin sitä joka viikko kuin kuuta nousevaa. Mutta en kuitenkaan kuulu tähän koko kansakuntaa pyyhkineeseen ""vampyyri-ihkutuksen"" aaltoon, vaikka pidänkin True Bloodista. Ja True Blood kyllä painii aivan eri sarjassa kuin teinien ihkuttama Twilight. Eikä näitä kahta voi suoranaisesti vertaillakkaan koska True Blood on sarja ja Twilight on elokuvasarja. Mutta yhtäläisyyksiä löytyy: Molemmat perustuvat kirjasarjaan ja molemmissa nähdään suht kauniita vampyyreita. JA ihan vain selvennykseksi, Charlaine Harrisin The Southern Vampire Mysteries (2001) on kirjoitettu ENNEN Stephenie Meyerin Twilight kirjoja (2005).Sarjan luojan saappaissa on kukas muukaan kuin mestarillinen Alan Ball joka on mm. kirjoittanut American Beautyn käsikirjoituksen ja luonut HBO:n kiehtovan menestyssarjan Mullan alla. Tähän mennessä True Blood on ollut aivan yhtä kiehtova. Koska Alan Ball on häärinyt myös käsikirjoittajana True Bloodissa on käsikirjoituksessa herkullista mustaa huumoria.Mutta True Bloodista erityisen herkullisen sarjan tekee se kuinka loistavia hahmoja tämä sarja sisältää. Ja jokaisen hahmon persoona on vangittu loistavilla näyttelijävalinnoilla. Hahmot ovat harvinaisen kiinnostavia ja monipuolisia. Sarjan päätähtenä ovat olleet ensimmäisestä kaudesta lähtien lähinnä Anna Paquinin ja Stephen Moyerin esittämät Sookie Stackhouse ja Bill Compton. Mutta muihin kiintoisiin päätähtiin kuuluvat myös Nelsan Ellisin näyttelemä Lafayette, Sam Trammellin ja Rutina Wesleyn näyttelemät Sam Merlotte ja Tara Thornton, unohtamatta Sookien epävarmaa veljeä Jasonia jota näyttelee Ryan Kwanten. Unohtamatta myöskään vampyyri osuuksia hoitavia Alexander Skarsgårdin ja Kristin Bauerin Eric Northmania ja Pamia. Kakkoskaudella mukaan sysätään myös uusia tuttavuuksia kuten 'Eggs' (Mehcad Brooks), Daphne Landry (Ashley Jones), Godric (Allan Hyde), Hugo (Christopher Gartin), Sophie-Anne (Evan Rachel Wood) ja Lorena (Mariana Klaveno).Jos nyt jotain kielteistä olisi keksittävä, on sanottava että seksiähän tässä on suorastaan melkeinpä joka jaksossa. Välillä mennään niin pehmopornon puolelle että kyllästyttää. Seksikohtauksilla on niin helppo mässäillä nykyään. On kuitenkin mainittava että lukuunottamatta erotiikan suurta määrää, sen laatu on sentään hyvää. Ja täydestä viidestä tähdestähän voi päätellä että minun on henkilökohtaisesti vaikea mitään suuria miinuksia tästä sarjasta löytää.Vaikka ykköskausikin oli loistava (viiden tähden kamaa), voin sanoa että kakkoskausi on ollut vieläkin maukkaampi. Kakkoskaudella on siirrytty astetta rankemmaksi ja salaperäisemmäksi. Kakkoskausi myös jakaa mielipiteitä enemmän kun on otettu sekopäinen uskonlahko mukaan. Tuskin maltan odottaa kolmoskautta joka alkanee tässä kohtapuoliin kesällä.",True Bloodin toisella kaudella heittäydytään astetta rajummaksi ja keskitytään enemmänkin aiheeseen ihmiset vastaan vampyyrit.
1023,100.0,"(Sis. juonipaljastuksia)Tätä on True Blood: Persoonallisia ja syviä henkilöitä, vauhdikkaita juonenkäänteitä ja runsaasti verta feat. seksiä.Toinen tuotantokausi päättyi piinaavaan tilanteeseen. Sookien (Anna Paquin) vampyyripoikaystävä Bill (Stephen Moyer) siepattiin, juuri kun hän oli ehtinyt kosia Sookieta. Sookie ei saanut tilaisuutta vastata myöntävästi. No, päähenkilömme ei pienestä masennu, vaan alkaa omatoimisesti selvittää vampyyrimiehensä kohtaloa. Apuun värvätään tietenkin kivinaamainen Eric Northman (Alexander Skarsgård), jolla on omat ongelmansa lainpitäjien kanssa, mutta joka ei voi, kuten ei kukaan miespuolinen tässä sarjassa, vastustaa Sookien pyyntöä.True Bloodin kolmoskaudella kaikilla tuntuu olevan ongelmia ihan omasta takaa. Tara (Rutina Wesley) kärsii masennuksesta menetettyään poikaystävänsä Eggsin (Mehcad Brooks). Merlott's-baarin omistaja Sam (Sam Trammell) lähtee etsimään biologisia vanhempiaan, jotka eivät ole aivan sitä, mitä Sam toivoisi heidän olevan. Harmaita hiuksia Samille aiheuttaa myös hänen veljensä Tommy Mickens (Marshall Allman). Jasonilla (Ryan Kwanten) ja sheriffi Andyllä (Chris Bauer) on oma yhteinen salaisuus, jonka varjeleminen käy molemmille työlääksi. Kun mukaan juonisoppaan lisätään vielä Fangtasian ongelmat lainvalvojien kanssa, Sookien menneisyys ja lisächillinä ihmissudet ja vampyyrikuningas Russell (Dennis O'hare), on tuloksena sellainen keitto, että se tuntuu jälkeenkinpäin vielä pitkään.Jos ensimmäinen ja toinen kausi tuntuivat mielestäsi koukuttavilta, niin kokeillepa katsoa kolmas. Jokaisen jakson jälkeen janoaa vain enemmän ja enemmän, ja uusi tuotantokausi tyydyttää varmasti janoisimmankin True Blood -fanin. Uudet henkilöt ja tapahtumapaikat tuovat lisää säväystä ja tunnari on tuttu kappale: Jace Everett - Bad Things, joka virittää katselijan heti oikeaan tunnelmaan. True Bloodin kolmanteen kauteen mahtuu niin paljon asioita ja henkilöitä, että jos niitä alkaisi kirjoittamaan tähän, saisi aikaan romaanin. Kolmas tuotantokausi perustuu löyhästi Charlaine Harrisin kirjaan Club Dead. Yleensä rankkaan kirjat paremmiksi kuin niistä tehdyt tv-tuotannot, mutta tämä sarja on poikkeus. ","Seksikkäämpi, väkivaltaisempi ja verisempi."
1024,50.0,"Vampyyrit ovat aina olleet koukuttava ja kiinnostava aihe meille ihmisille. Aina muinaisista kirjoituksista ja taruista, Kreivi Draculan kautta True Bloodin ja Twilightin kaltaisiin ""moderneihin"" vampyyrikuvauksiin. Vampyyri ei ole enään Transsylvanian yössä hiipivä kaapuveikko, vaan valkokankailta tihrustamme toinen toistaan komeampia ja seksikkäämpiä verenimijöitä. Anyways, parempi mennä asiaan. En ole True Bloodin takana oleviin kirjoihin koskaan perehtynyt, mutta tv-sarja on ollut seurailussa ihan alusta asti. Olen kyllä kaikista kausista tähän mennessä tykännyt. ..Niin tai, ei tämä uusi kausi nyt kyllä kovin paljoa hätkäyttänyt. Tässä vaiheessa suosittelen niitä henkilöitä, jotka eivät ole vielä tuoreinta kautta nähnyt, kääntymään 360 astetta - sillä juonipaljastuksia on luvassa.Vitoskirja ilmeisesti keskittyy aika pitkälti muodonmuuttajien surmaamiseen, mutta sarjassa se on vain yksi sivujuonista. Ja voi pojat, niitähän riittää. On mielipuolista vampyyriuskontoa, on keijukaisia, on ihmissusien laumajohtajuudesta taistelua, on arabitulihirviötä, on rakkaustarinoita kerrakseen (True Bloodille uskolliseen tyyliin niin homo- kuin heterolälläröintiä) ja vielä ties mitä. Välillä sarjaa katsoessa tuntui siltä, että ei meinaa pysyä kärryillä millään. Eikä sitä varmaan pysynytkään. Sen verran monta sivuhaaraa tässä hienossa juonessa oli. ..mutta se toteutus, se onkin sitten kokonaan toinen juttu. Sarja toitotti muutamia seikkoja ihan liiaksi. Näihin lukeutui mystinen vampyyrijumala ""Lilith"" ja kaikki muu tämän fundamentalistisen sekoilun ympärille keskittyvä pelleily alkoi tulla jo korvista ulos. Ja sama meno ilmeisesti tulee yhä jatkumaan.. Muutamaa sarjan hahmoa oli mielenkiintoisella tavalla muovattu uusiin ulottuvuuksiin. Mm. tähän asti se kiltti, aina niin rehti kultapoika Bill, olikin tällä kaudella ""pahis"" ja tämä näyttäisi olevan ihan pysyvä ratkaisu. Sookie oli oma ärsyttävä itsensä. Loputkin hahmot olivat aika pitkälti samankaltaisia kuin aiemmillakin kausilla. Mielenkiintoisia uusia hahmoja ei mielestäni edes sarjaan ilmestynyt. Oli todella hienoa, että saatiin nauttia Russel Edgingtonista vielä yksi kausi. Dennis O'Hare on kerrassaan loistava. ","Perinteistä aivot narikkaan hömppää, jossa on kuitenkin syvällisiäkin vivahteita."
1025,20.0,"Törmäsin eräänä päivänä vahingossa True Bloodin 1. kauden traileriin. Ja hämmennyin. Lähinnä siitä, miten hienot alkuasetelmat [www.leffatykki.com] tuolla viime vuodet kadoksissa olleella sarjalla olikaan. Trailerissa Alan Ball ja sarjan tähdet tarinoivat mainosmaisen latteasti uutuussarjastaan. Samalla he kuitenkin tulevat tiivistäneeksi asioita, jotka tekivät True Bloodin ensimmäisestä kaudesta (lue: ensimmäisistä kausista) oikeasti mielenkiintoisia ja raikkaita. Alla muutamia noista määritelmistä yhdistettynä niiden (kriisi)tilaan kuutoskaudella.”Tämä on rakkaustarina. Sookie tapaa ensimmäisen vampyyrinsa.”Eipä ole enää. On toki tiedossa, että (pitkään jatkuneiden) sarjojen yksi kantavista voimista on sarjan pääparin sysääminen etäämmälle toisistaan, ja lopulta loppua voidaankin sitten rakennella ihanista ihanimman yhteenpaluun varaan. Sookien ja Billin tapauksessa muutaman valovuoden etäisyys ja kymmenien episodien mittainen kyräily kyllästyttää jo. Sukupuunsa verisiä lehtiä jo tovin penkonut Sookie on hypännyt kuutoskauteen mennessä sänkyyn likimain Bon Tempsin jokaisen lajin (ja niitä on paljon!) kanssa. Suurin osa näistä on kaiken lisäksi jotenkin epäilyttäviä kavereita. Bill, jota trailerissa kuvaillaan muista vampyyreista poikkeavaksi, koska tämä haluaa säilyttää ihmisyytensä ja olla hyvä, on kuutoskauteen mennessä ehtinyt jopa syntyä uudelleen. Moraalittomaksi k*sipääksi nimittäin. Hyvästi pääparin väliset kemiat! Hyvästi seksuaalinen jännite!”Käsikirjoitus on ilmiömäinen.”Kahden kauden ajan olikin. True Blood näytti lisäosalta Alan Ballin onnistumisten ketjuun, vaikka Ball toimikin vain sarjan luojana ja parin irtojakson ohjaajana. Mutta reilussa viidessä vuodessa True Blood on irronnut kokonaan Charlaine Harrisin tekstimaailmasta ja sitä on tullut roskasarja, jonka roskaisuus ei edes viihdytä. Se on pelkkä veriroiske, jonka Dexterin lattea päätöskausikin pyyhkisi pois. Oikeastaan True Bloodissa onkin paljon yhteistä Dexterin kehityskaaren kanssa. Homman venyttyä liian pitkäksi kompromissejä tehdään yhä enemmän ja tyylikkyys häviää sitä mukaa. Dexterillä, toisin kuin True Bloodilla, oli alakierteisyydessään pari sulkaakin hattuunsa: sarjan neljäs ja seitsemäs kausi, joiden aikana sarja oli hyvinkin elossa. Kerran kuolleilta vampyyreiltä tätä eläväisyyttä ei tietenkään voi odottaa, joten down we go!True Bloodin vanhojen hahmokavereiden, niiden, jotka teurastuksista ovat selvinneet, edesottamuksia seuraamisesta on siis tullut väkinäistä. Alkuperäisiä ja keskeisimpiä hahmoja on teloitettu siihen malliin (ja taas viedään yksi sympaattisimmista), ettei jäljellä juuri enää ihmisiä ole. Enemmistön muodostavat yliluonnolliset oliot (vampyyrit tietenkin etunenässä) tai jopa näiden sekasikiöt. Ei ole siis enää sitä asetelmaa, jossa ihmisenemmistön epäluulot pelottavina pidettyjä vampyyreja kohtaan näyttelivät lähes pääosaa. Ja vielä pahempaa: viimeisten kausien aikana suoritettu ”Tosiveren” alasajo esittää vampyyrien enemmistön viettiensä vietävissä olevilta surkimuksilta, jotka ovat ikuisessa sodassa paitsi ihmisten mutta myös omiensa kanssa. Ihmisten lanseeraama keskitysleiriviitteinen vampyyrien tutkimuskeskus ei sekään tunnu niin pahalta, kun hyvisten sympatia on nollassa (vrt. vaikkapa toisen laatuääripään Breaking Bad, jossa hulluksi huumemoguliksi kasvava päähenkilö kerää yleisöltä yhä sympatiat).”Sam Merlotte on tosi hyvä tyyppi... sarjan edetessä hänestä paljastuu salaisuuksia.”Salaisuuksia tosiaan on piisannut. Eikä vain hyvä tyyppi -statustaan ylläpitävän Sam Merlotten osalta. Alkuasetelmista sivummaksi sysätty Sam-rukka löytää lähes joka kausi uuden ihastuksen, joka joko tapetaan tai osoittautuu vain epäonniseksi valinnaksi. Samalla muidenkin keskushahmojen historiasta löytyy jo niin hämmentäviä viritelmiä ja kompromissejä, että kuutoskauden suuri Lilith-epäonnistuminen on vain tasainen jatkumo niille. Uudet hahmot eivät ole toviin säväyttäneet, Fifty Shades of Grey -tuotantoonkin kiinnitetyn Luke Grimesin James-hahmo on vain pinnallisuuslisä Jessican ja Jasonin säätämiseen kyllästyneille. Sarah Newlin -toisinnot ja Packmaster-höpöily roikkuvat matkassa riippakivinä, joskin naisväki edelleen ulvonee Alciden nimeen.",Väkinäistä roskaa vampyyriviihteen haudalla.
1026,60.0,"Vuoden 2014 alussa HBO todisti jälleen kerran olevansa ykkönen rautaisen kovalla True Detectivella, joka nousi jo pelkästään ensimmäisen kauden perusteella yhdeksi parhaista näkemistäni sarjoista. En ole ainoa, joka piti näkemästään, sillä toinen tuotantokausi julkistettiin pian ensimmäisen loppumisen jälkeen. Kerrottiin, että hahmot ja tapahtumapaikka tultaisiin vaihtamaan, eikä yhtäläisyyksiä kausien välillä olisi muuta kuin nimi ja tyylilaji. Myös ohjaaja vaihtui Cary Fukunagan jättäessä pestin toisella kaudella, mutta käsikirjoittaja Nic Pizzolatto sentään pysyi samana. Odotukset olivat korkealla jo pelkästään upeiden trailereiden perusteella. Katsoin kaksi ensimmäistä jaksoa silloin, kun ne ensimmäisen kerran esitettiin HBO:lla kesä-heinäkuussa 2015. Pettymys oli suuri. Jo noista kahdesta jaksosta huomasi, että kausi ei tulisi mitenkään yltämään ensimmäisen tasolle. Päätin lopulta katsoa kaikki kahdeksan jaksoa, kun YLE näytti koko kauden uudestaan tänä keväänä. Nyt kun pettymyksestä oli päästy yli, pystyi siitä nauttimaan huomattavasti paremmin.Lähtökohta tarinalle on se, että Kaliforniassa sijaitsevan, kuvitteellisen Vincin kaupungin pormestari Caspere löytyy murhattuna ja kolme poliisia (Farrell, McAdams, Kitsch) ryhtyvät ratkaisemaan murhaa. Mukana kuvioissa on myös rikollinen yrittäjä Frank Semyon (Vaughn), jota murha koskee, koska kyseisellä pormestarilla oli kuollessaan hänen rahojaan. Kaikilla neljällä hahmolla on omat sivujuonensa, joissa käy ilmi kuinka he kaikki ovat tavalla tai toisella rikkinäisiä ihmisiä.Tarkoituksenani oli verrata kakkoskautta mahdollisimman vähän ykköskauteen aloittaessani katsomisen, sillä vertaamalla en pystyisi nauttimaan katselusta täysin siemauksin tasoeron ollessa niin suuri. Valitettavasti en onnistunut olla vertailematta. Huomasin jatkuvasti ajattelevani mielessä, että ”kuinka tämäkin asia tehtiin niin paljon paremmin ykköskaudella”. Suoraan sanottuna nimi olisi kannattanut vaihtaa joksikin aivan muuksi nyt toisella kerralla, sillä kakkoskausi kärsii siitä, että ensimmäinen kausi on niin paljon parempi.Sitten niihin ongelmiin, joista suurin on käsikirjoitus. Se ei ole varsinaisesti huono, mutta se ei ole tarpeeksi hyväkään, että nuo kahdeksan jaksoa erottuisivat massasta. Ykköskauden syvällisyys ja filosofisuus ovat poissa, eikä dialogi ole enää yhtä luontevaa. Hahmojen väliset vuoropuhelut ovat usein tönkköjä ja kovin teatraalisia – paikoittain dialogin ylidramaattisuus jopa huvittaa. Kliseitäkin on valitettavan paljon, vaikka pahimmat latteudet onnistutaankin välttämään.Toinen ongelma on ohjaus, joka ei sekään ole kovin ammattimaista. Moni kohtaus tuntuu väkinäiseltä ja ennen kaikkea luonnottomalta. Tarkoitus olisi elokuvaa tai TV-sarjaa katsoessa saada vaikutelma, että katsoisi todellista tilannetta, mutta tätä katsoessa se ei todellakaan tunnu siltä. Onneksi tämä ongelma parantuu loppua kohti mennessä, kun ohjaajat vaihtuvat.Päähenkilöitä on tällä kertaa kahden sijasta neljä. Tämä ei olisi ongelma, mikäli kaikki hahmot olisivat edes jollain tapaa mielenkiintoisia, mutta kun eivät ole. Etenkin Taylor Kitschin näyttelemän konstaapeli Paul Woodrughin juonihaara tuntuu täysin ylimääräiseltä, enkä oikein ymmärrä miksi hahmo edes on mukana. Hänen osuutensa ei ole lähtökohdiltaankaan järin kiinnostava, mutta vielä suurempi ongelma on se, ettei henkilöön edes syvennytä tarpeeksi. Hahmo ei tuo sarjaan oikeastaan mitään, jota ilman ei pärjättäisi.Kiinnostavin nelikosta on Colin Farrellin esittämä etsivä Ray Velcoro, joka on hahmoista ehdottomasti moniulotteisin. Myös Rachel McAdamsin näyttelemä etsivä Ani Bezzerides on kiehtova, vaikka hahmo alkaakin kehittymään kunnolla vasta muutaman jakson jälkeen. Vince Vaughnin tulkitsemalle Frank Semyonille annetaan ehkä liikaakin ruutuaikaa, vaikka ei hahmo tylsä ole. Se ei vain ole tarpeeksi kiinnostava, että se tarvitsisi niin paljon tilaa. Näyttelijävalinnoista kohistiin paljon ennen kauden alkamista. Enemmän tai vähemmän kaikkia pääosanäyttelijöitä pidettiin huonoina valintoina. Enkä voi täysin syyttää epäilijöitä. Taylor Kitsch ja Vince Vaughn eivät olleet tehneet aiemmin oikeastaan yhtäkään todella onnistunutta teosta ja Rachel McAdamskin tunnettiin lähinnä The Notebookin kaltaisista romanttisista hömppäelokuvista. Silti pääosanelikko pääsee yllättämään positiivisesti minutkin, vaikka en itse edes ollut skeptinen heidän suhteensa. Suurimman yllätyksen tarjoaa Vince Vaughn, joka on täysin uskottava vakavassa roolissa. Farrell ja McAdams vetävät roolinsa myös erinomaisesti näyttäen epäilijöille keskisormea. Kitsch on myös ihan hyvä, mutta jää kuitenkin muiden varjoon. Kukaan ei kuitenkaan pääse lähellekään Matthew McConaugheyn mestarillista suoritusta ensimmäisen kauden Rust Cohlena, joka on yksi huikeimmista näkemistäni roolisuorituksista TV:ssä.Yksi ykköskauden loistavuuden avaintekijöistä oli sen synkkä, karu ja kolkko tunnelma, joka leijui koko ajan yllä. Toisella kaudella ei ole tätä samaa tummaa ja upeaa tunnelmaa. Sellainen on selvästi yritetty luoda synkistelemällä oikein urakalla mm. valaistuksen kanssa ja näyttämällä jatkuvasti kauniita ilmakuvia kaupungista, mutta yhtä hyytävää tunnelmaa ei ole onnistuttu tekemään.Kauden loppupuoli ei ole lainkaan hullumpi. Parissa viimeisessä jaksossa tapahtumat menevät jopa jännittäviksi ja monimutkikkaat juonikuviot nivoutuvat lopuksi hyvin yhteen. Tykkään etenkin Frank Semyonin osuudesta finaalijaksossa.","Sisältää useita yksittäisiä huippuhetkiä, mutta kokonaisuus jää keskinkertaiseksi."
1027,70.0,"Tudors on Showtimen (Weeds, Dexter, Californication) tuore historiallinen sarja. Se kertoo 1500-luvulla hallinneen Henrik VIII:n kaudesta. Hänhän oli kuuluista siitä, että miehellä oli kuusi vaimoa. Ensimmäinen kausi kertoo miehen avio-ongelmista ensimmäisen vaimonsa, Katariina Aragonialaisen kanssa. Vaimo ei ole kyennyt antamaan kuninkaalle poikalasta ja hän on päättänyt ottaa avioeron ja tilalle uuden vaimon. Mutta homma ei olekaan ihan helppo, sillä avioeroa ei oteta noin vain. Hovissa muutenkin juonitellaan ahkerasti. Eikä ulkopolitiikankaan hoito aivan helppoa ole.Tudors muistuttaa toteutukseltaan HBO:n Roomaa. Kummatkin pyrkivät antamaan melko tarkan ja realistisen kuvan ajastaan ja kummatkin perustuvat oikeisiin tapahtumiin. Tosin Tudors ottaa melko isoja vapauksia historiallisten tapahtumien tulkintaan. Kenties jopa isommat kuin otettiin Rooman suhteen. Mutta kun en tunne Englannin 1500-luvun alun historiaa kovinkaan yksityiskohtaisesti, niin on hieman vaikea sanoa, miten paljon sarja poikkeaa historiallisista tapahtumista. Mutta eivät nämä poikkeamat pääse pahemmin häiritsemään.Muutoksista historiallisiin tapahtumiin huolimatta Tudors antaa melko hyvän kuvan 1500-luvun alun Englannista ja hieman raotetaan muutakin tuon ajan Eurooppaa. Englanti oli varsin tavanomainen keskiajan maa, missä kansa eli köyhyydessä, hovissa juoniteltiin ja kuningas pyrki pitämään kaikki langat käsissään ja joutui ottamaan katolisen kirkon huomioon. Myös kulkutaudit olivat tavallisia, eivätkä ne säästelleet ketään. Myös uskonpuhdistus vakiinnutti asemiaan ja oli jo rantautumassa Englantiin.Sarja alkaa varsin hitaasti, ja pääsee kunnolla vauhtiin vasta loppupuolella. Alussa ei sarja oikein tiedä, mitä se yrittää olla. Ei saa oikein tolkkua, mistä sarja kertoo. Välillä ratkotaan ulkopoliittisia ongelmia, välillä harrastellaan seksiä vähän miten sattuu ja välillä ollaan hommamassa avioeroa. Mutta aika pian sentään Tudors löytää ideansa.","Lähtee melko hitaasti käyntiin, mutta paranee loppupuolella."
1028,80.0,"Näin maailma loppuu... Näin maailma loppuu... Näin maailma loppuu... Ei pamaukseen vaan inahdukseen.Kingin maailmanlopputarina. Ei ollut kylläkään kovin kauaa, kun luin Kuulolla -kirjan, mikä melkein muistutti Tukikohtaa. Meikä ei kovinkaan ole kiinnostunut ihmiskunnan tuhoon liittyvistä elokuvista, mutta koska pidän Kingin kirjoista ja Tukikohta oli ihan jees, halusin nähdä, millainen se on kyetty toteuttamaan leffana.No leffa vastasi osittain siihen, mitä minä olin lukenut kirjasta, mutta jotain kumminkin tuntui puuttuvan, minkä takia en voisi lisätä neljään pointsiin puolta lisää.Leffaan on saatu mukaan joitakin hyviä näyttelijöitä, mutta muutama kylläkin alkaa pahasti ottaa pottuun edetessä. Esim. Jamey Sheridan esittämä Randall Flagg ei minusta tuntunut käyttäytyvän kuin kirjassakin, vaikka parissa ekassa episodissa en pannut pahakseni. Itse asiassa melko moni asia on hyvää ekassa ja tokassa osassa, mutta loput alkavat mennä hölmöiksi tai naurettaviksi.Tämä ei ole huono mutta tunnelma häviää jo ekan osan päätyttyä ja alkaa huonontua kolmosesta eteenpäin. Siksi annan neljä.",Tunnelma häviää jo ekan osan päätyttyä ja alkaa huonontua kolmosesta eteenpäin.
1029,90.0,"Suomessa harvoin nähty TV-sarja, mutta varsin hyvin kirjana tunnettu Stephen Kingin tarina, Tukikohta, ilmaantui joku aika sitten DVD-julkaisuna. Se oli ehdottomasti pakkohankinta, sillä Tukikohta on minun suosikkikirjani.Itse lähes kuusi tuntia pitkän pätkän (neljään jaksoon pätkitty) on ohjannut Kingin vakio-ohjaaja Mick Garris Kingin kirjoittaman käsikirjoituksen pohjalta. Se on kyllä selvää, ettei paljoakaan ole muuttunut itse kirjasta, vaikka pieni osa on jätetty pois alkuperäiseen tarinaan verrattuna.Juoni. Salaisesta tukikohdasta pääsee karkuun virus, superflunssa, jota myös kapteeni Tripsiksi kutsutaan. Kukaan ei pääse karkuun siltä, eikä vastalääkettä ole mokomaan tautiin. Suurin osa maailman väestöstä kupsahtaa kuoliaaksi kuin kärpäset, pieni osa osoittautuu immuunisiksi taudilla, mihin ei koko leffassa (kuten myöskään kirjassakaan) kerrota syytä. Nämä jäljelle jääneet aloittavat uuden yhteiskunnan rakentamista, liittyen kahteen hyvään ja pahaan klaaniin, jotka valmistautuvat viimeiseen mittelöintiin koko luomakunnan herruudesta.Että silleen. Tarina jakautuu - kuten sanoin - neljään puolentoista tunnin mittaiseen episodiin, jotka ovat nimeltään Rutto, Unet, Petos ja Seisominen. Kaksi ensimmäistä ovat ehdottomasta parhaimpia (toinen on kumminkin minusta paras). Kolmas episodi on ehdottomasti heikoin näistä osista.Näyttelijät ovat ihan hyviä - mainitsemieni joukosta Molly Ringwald ja Miguel Ferrer ovat ehkä päinvastoin. Ringwald esittämä Frannie Goldsmith näyttää ihan pökkelötä (varsinkin itkiessään) ja Ferrerin esittämä Lloyd Henreid näyttää sen sijaan surumieliseltä loppua kohden mennessä. Kakkosesta eteenpäin hän alkaa vähän lepsua.Gary Siniseen on helppo samastua, hän kun esittää hienosti Stu Redmania, yhtä lempihahmoistani. Ne muut hyvät, joita en maininnut vielä tässä, ovat: Adam Storke (esittää Larry Underwoodia) sekä Rob Lowe (esittää selvästi koko tarinan parhainta hahmoa Nick Androsia). Mainittujen joukossa löytyy myös hyvä pääpahiksen, Randall Flaggin hahmoa tulkitseva Jamey Sheridan, johon ehtii myös samastua neljännen osan loppuun asti, kunnes se vaikuttaa jo hiukan avuttomalta hahmolta.Erikoistehosteissa on paljon ihailtavaa, mutta kun päästään neljännen episodin loppukohtauksiin, tehosteet tuntuvat yhtä naurettavilta kuin Langolieereissa. Sanokaapa vain minun sanoneen.Yhteenveto. Ihan hyvä minisarja Kingin parhaimmasta romaanista. Olisin ehkä antanut täydet pointsit, mutta tätä katsoessa välillä tuntui, että jotain puuttui. Siitä en kumminkaan paljoakaan välitä. Olihan tämäkin sentään pitkään metsästyksen vaivanarvoinen suoritus.nimimerkki: Blairoid",Hyvä minisarja Kingin parhaimmasta romaanista.
1030,100.0,"Juupa juu! Tämä Tukikohta ei aluksi tuntunut kovinkaan ihmeelliseltä asialta, mutta kun katsoin sen joskus telkusta, olin vaikuttunut. Sitten kävinkin ostamassa tämän DVD:nä ja hyviä muistoja tulvahti jälleen mieleen.Eräästä tukikohdasta leviää superflunssa, joka tappaa lähes kaikki ihmiset, vaikkakin joukossa ilmenee taudille immuuneja ihmisiä. Nämä jäljelle jääneet rupeavat luomaan kahta klaania, joissa toisessa on hyvä, Jumalaa visusti uskova vanhus Äiti Abagail, kun taas toisessa virnistelee demoninen mies nimeltään Randall Flagg. Alkaa mittelö luomakunnan herruudesta...Aluksi tuli luultua, että Stephen King pysyisi visusti poissa yliluonnollisuuksista, mutta sarjan edetessä ja mystisten unien ilmestyessä tilanne muuttuu. Eikä tämä ole lainkaan huono juttu.Gary Sinise, Rob Lowe ja Jamey Sheridan vetävät tosi hyviä rooleja koko sarjan ajan. Muutkin ovat ihan hyviä, mutta Molly Ringwald kuuluu selkeesti pääosaesiintyjien heikompien sakkiin.Millaisesta siis on loppujen lopuksi kyse? No, kuusi tuntiseksi minisarjaksi tämä vaan on Kingin parhaimpia minisarjoja koskaan! Monelta osin löytyy parhaita Kingin leffoja (mm. Hohto, Piina, Vihreä maili, Shawshank Redeption, Stand by Me), mutta tämä edustaa niitä harvoja hyviä minisarjoiksi venyneitä kirjoille uskollisia teoksia.Suosittelen, niille joille pitkät ohjelmat eivät ole ongelmia!",Edustaa niitä harvoja hyviä minisarjoiksi venyneitä kirjoille uskollisia teoksia.
1031,20.0,"80-lukulaisen kauhuleffan tuhkista syntyneen Tulessa syntynyt II:n nähtyäni koetin turhaan kehitellä lisää kehnohkoja tuliaiheisia läppiä (ks. originaaliteos Tulessa syntynyt) kuvailemaan nähtyä rimanalitusta, mutta hetken pähkäiltyäni hokasin, että tuskinpa siitä mitään tulee. Aihe on nimittäin loppuun kaluttu. Sama juttu muuten pätee Kingin ""kauhuklassikon"" uudelleenlämmittelyyn: turhin televisiosarjaviritelmä hetkeen.Charlie McGee, nuorena ihan Drew Barrymoren näköinen tulisielu, on nyt kasvanut aikuiseksi ja saanut jämärooleihin jämähtäneen Marguerite Moreaun maneerit riesakseen. Mitenkään mm. O.C.:ssa vieraillutta nuorta naista pilkkaamatta voi todeta, että eipä oikein ota sujuakseen. Tietenkin ohjaaja Iscovella (sekä tuottajilla ja muulla leffaryhmällä) on oma osansa siinä, että sarjan yleisilme/dialogi/leikkaukset niin sanotusti pissaavat pahasti, mutta voisi kai päätähtönen tehdä muutakin kuin hymyillä hölmösti? Vaikka Moreau keikistelee tyhjästi kuin Kauniiden ja Rohkeiden kuudennentoistatuhannennen täytejakson sivuosatyttö, onnistuu Danny Nucci pistämään vielä paremmaksi. Tai siis pahemmaksi. Ei sitä kerta kaikkiaan voi ymmärtää kuinka näin heikon pääosakaksikon varaan voidaan rakennella toimintaa. Tai että kuinka Charlie voidaan kirjoittaa rakastumaan palavasti mieheen, joka kuulostaa postimyyntiluettelokauppiasrobotilta ja elehtii kuin Pikku-Pena lastentarhan näytelmäkerhon harjoituksissa.Kun nyt pikku-penoihin päästiin, niin on hyvä todeta, että Tulessa syntynyt II onnistuu vetämään pohjat myös lapsinäyttelijöiden saralla. Malcolm McDowell on ihan ok pahisroolissaan, vaikka joutuukin hyppäämään George C Scotiin isoisiin saappaisiin. Mutta se hänen yliluonnollisia voimia saanut lapsiarmeijansa. Oi joi. Eipä yhdessäkään komediassa ole nähty yhtä vekkuleita tenavia pahojaan tekemässä. Eivätkä nämä penskat tee mitään pikkupahuuksia vaan ajattelevat vastustajansa kumoon. Välillä ehkä ryöstävät pankkeja. Ja ainoa, joka mahtaa jotakin, on Charlie. Ei hyvältä näytä, jos maailma on sprinklereiden alla vähissä vaatteissa juoksevan Liekki-Moreaun varassa. Tai siis hyvältä näyttää, vaan ei planeettamme kannalta.Sarjan toteutus tuo mieleen ensimmäisenä 2000-luvun täytesarjat, joissa kaunis pääosatähti ja sähäkät tehosteet riittävät motiiviksi tyhjyyden kuvaamiselle. Musiikki (by Randy Miller) on pääosin vain ärsytystä herättävää koneistettua tekotunteellista pimputtelua, ja rakastelukohtauksissa mennään jo ihan hihittelyn puolelle, vaikka Randy-boy on kai kuvitellut luovansa kovinkin tulisia fiilareita…Tulessa syntynyt kakkonen voisi olla lähes tyydyttävä minisarja, ellei siinä olisi muutamia karmaisevia osa-alueita. Kuten esimerkiksi töksähtelevä dialogi, ontuva ohjaus, hassusti ontuva Nucci, tehosteiden ja hidastuskuvien naurettava yhdistelmä, parodiaa muistuttavat takaumat, teinisarjalook, nauruun aina päätyvä teemamusiikki jne (loput virheet luetellaan vuonna 2010 julkaistavassa 309-sivuisessa kirjassa ""Kuinka surkea sarja Tulessa syntynyt II onkaan""). ","Tuottajaporras on kuvitellut tarjoavansa oivasti liekitettyä herkkua, mutta tarjoaakin tehosteilla pohjaan poltettua mömmöä."
1032,90.0,"Kuvitteellisessa pikkukaupungissa, Tree Hillissä asuvat velipuolet Nathan (James Lafferty) ja Lucas Scott (Chad Michael Murray). Poikien Dan-isä (Paul Johansson) jätti Lucasin äidin tämän tultua raskaaksi heti lukion jälkeen. Pian Dan kuitenkin tapasin Debin, joka kohta odotti Nathania. Veljekset eivät ole missään tekemisissä keskenään. Kun Nathanin koripallovalmentaja Whitey (Barry Corbin) pyytää Lucasia liittymään joukkueeseen, ei törmäyksiltä vältytä.One Tree Hill on ehdottomasti katsomisen arvoinen sarja. Se kertoo hienosti kahden nuoren miehen hyvin erilaisista, mutta silti niin samanlaisista maailmoista, joihin liittyy niin vanhempien kahnauksia kuin myös nuorten neitojen aiheuttamia sotkuja. Tunteet pelissä menee rohkeasti normaalia teinisarjaa syvemmälle ja nostaa esiin hienoja aiheita ja asioita. Hienoa on myös se, että sarja ei ainoastaan keskity nuorison lukio-elämään, vaan kertoo myös todentuntuisesti aikuisten maailmasta.Yksi hienoimpia tarinalinjoja on Danin pakkomielteinen yritys saada pojastaan parempi, mutta silti todistaa ettei Nathan ole ikinä häntä itseään parempi. Nathanin ja Danin suhde on ristiriitainen ja mutkikas. Dan ruoskii poikaansa yrittäen saada tästä parempaa, mutta samalla lytistää tämän itsetunnon maanrakoon. Toinen, joka tässä on nyt pakko mainita on Lucasin ystävän Jaken (Bryan Greenberg) ja tämän pienen tyttären tarina. Bryan Greenberg esittää hienosti mukavaa yksinhuoltaja isää ja Jenny – tytär on todella suloinen. Hieman harmittaa, ettei heille annettu enemmän aikaa ruudulla.Nathan ja Lucas Scottia esittävät James Lafferty ja Chad Michael Murray pelaavat hyvin yhteen ja tuovat uuden näkökulman veljesrakkauteen ja nuorten miesten tunne-elämän ylä- ja alamäkiin. Vaikkakin Laffertyn Nathan- hahmo kasvaa sarjan edetessä positiiviseen suuntaan, aika ajoin Nathan tuntuu väkisin tehdyltä ja hieman pakonomaiselta. Jaksan kuitenkin uskoa, että Lafferty kehittyy näyttelijänä ja jään innolla odottamaan mitä kundista löytyy seuraavaksi tuotantokaudeksi.Hienoja suorituksia löytyy myös nuorista naisista. Välillä ärsyttävääkin Brookea esittävä Sophia Bush ei voisi vetää rolliaan paremmin ja särmikään Peytonin esittäjä Hilarie Burton on myöskin mainitsemisen arvoinen.Myöskään aikuiset eivät tuota pettymystä. Paul Johansson on suorastaan vastenmielinen hirviö-isänä ja kunnollista Ketih- veljeä esittävää Craig Shefferiä saa kehua estottomasti.Itse sarja ei saa ainakaan tältä arvostelijalta sen kummempaa kritiikkiä, mutta DVD – julkaisusta on pakko sanoa. Äänentoisto on surkea ja ekstrat pettymys.","Sarja ei ainoastaan keskity nuorison lukio-elämään, vaan kertoo myös todentuntuisesti aikuisten maailmasta."
1033,100.0,"WB:n nuortensarja Tunteet Pelissä menestyi mukavasti 1. tuotantokaudellaan. Ei niin mahtavasti kuin esim. O.C. tai Gossip Girl, mutta siitä tuli kuitenkin sen verran suosittu, että sarjaa on tehty peräti viidenteen tuotantokauteen asti. Toinen tuotantokausi ottaa aivan uuden linjan. Edellinen kausi meni hahmoihin tutustuessa, ja menneitä kauhistellessa, mutta nyt lähdetään puhtaalta pöydältä.Entiset vihamiehet Nathan ja Lucas Scott (James Lafferty ja Chad Michael Murray) ovat nykyään läheiset veljekset. Lucas aloittaa lähestymisen sydänkohtauksesta selvinneen Danin (Paul Johansson) kanssa, joka toimii edelleen kaikkien tapahtumien takapiruna. Nathanin ja Haleyn (Bethany Joy Galeotti) avioliitto alkaa rakoilemaan ja Brooke (Sophia Bush) ja Peyton (Hilarie Burton) korjailevat ystävyyttään ja ihmissuhteitaan. Jo ennestään sekopäisiä kuvioita tulevat vaikeuttamaan sisaruspari Anna (Daniella Alonso) ja Felix (Michael Copon), Haleyn musiikkiystävä Chris Keller (Tyler Hilton) sekä aikuisten elämään saapuvat Jules (Maria  Menounos) ja Andy (Kieren Hutchison). Luvassa siis yllätyksiä ja kieroja käänteitä.Se, että sarjassa on otettu aivan uusi suunta, on hyvin rohkea ja onnistunut veto tekijöiltä. Esimerkiksi koripallo on jätetty pois melkein kokonaan. Erityisesti nautin siitä, että Lafferty ja Murray pääsevät näyttämään toisenkin puolen Scottin veljeksistä. On ihanaa katsoa kuinka veljekset lähenevät jakso jaksolta ja pystyvät keskustelemaan kaikesta maan ja taivaan väliltä. Toinen asia josta yllätyin iloisesti, oli Kareniin suhde ihanaan ja sympaattiseen Andyyn. Kieren Hutchisonin hahmo on puoleensavetävä, hyvä vastapaino entistä vastenmielisemmälle Dan Scotille. Uudet hahmot tuovat kivasti maustetta peliin, etenkin samaan aikaan hykerryttävän ihana ja kamala Chris Keller, joka jatkaa tuhotöitään seuraavallakin kaudella.Toiseen kauteen on tuotu mukaan myös enemmän musiikkia. Sitä löytyy niin Peytonin ja Karenin Tric- klubilta kuin myös Haleyn ja Chrisin musiikkipiireistäkin. Suosittelen myös vilkaisemaan sarjan soundtrackkejä. Näyttelijät parantavat suorituksiaan vuosi vuodelta. Paul Johansson tekee edelleenkin hienoa työtä, Sophia Bush tuo hahmostaan esiin haavoittuvamman puolen ja James Lafferty osoittaa, että hänestä on muuhunkin kuin koripallon pelaamiseen.",Onnistuu pitämään katsojat ruudun äärellä kauden loppuun asti.
1034,80.0,"Tree Hillissä on alkamassa uusi kouluvuosi ja se tuo mukanaan paljon uusia tuulia. Haley (Bethany Joy Galeotti) palaa kotiin ja alkaa taistella avioliittonsa puolesta. Brooke (Sophia Bush) ja Lucas (Chad Michael Murray) päättävät antaa suhteelleen uuden mahdollisuuden ja Peyton (Hilarie Burton) lähentyy syöpää sairastavan biologisen äitinsä kanssa. Keith (Craig Sheffer) palaa kotiin ja kaupunkiin saapuu myös juonitteleva Rachel Gatina (Danneel Harris), joka pistää nuorten jo sotkuiset suhteet entistä sekavimmiksi. Vaikka monet asiat muuttuvatkin, jotkut pysyvät samanlaisina. Lucas salaa edelleen sydänvikansa läheisiltään, Dan (Paul Johansson) jahtaa raivoisasti tulipalon aiheuttajaa, joka melkein vei häneltä hengen ja Peyton kamppailee edelleen rakastamiensa miehien välissä. Muttakun Tree Hilliä kohtaa suuri tragedia, joutuvat sen asukkaat laittamaan asiat tärkeysjärjestykseen. Äkkiä ennen niin tärkeät asiat tuntuvat merkityksettömiltä siihen verrattuna, että kuka saa elää ja kuka ei.Tunteet pelissä- sarjan kolmas tuotantokausi palauttaa sen tekijät sarjan alkulähteille. Monet sarjan suhteista joudutaan nyt rakentamaan uudestaan aivan alusta ja sekös vasta pitää katsojan hyppysissään. Uutta verta sarjaan tuo Danneel Harris, joka näyttelee juonittelevaa Rachel Gatinaa sellaisella antaumuksella, että sitä voi vain ihailla. Toinen mukava muutos on se, että Antown Tannerin ja Bevin Princen hahmot Skills ja Bevin on tuotu suuremmaksi osaksi sarjaa. He tuovat sarjaan sen kaipaamaa lisähuumoria. Muuten sarja jatkaa aika lailla samaan malliin. Veljekset Nathan ja Lucas tappelevat, mutta aloittavat sitten suhteensa rakentamisen puhtaalta pöydältä. Edelleen jaksan ihmetellä James Laffertyn kasvamista näyttelijänä. Erittäin hienoa työtä.",Katsoja alkaa kyllästyä tapahtumien samankaltaisuuteen ja uutuuden viehätys alkaa haihtua.
1035,100.0,"Tree Hillin asukkaat valmistautuvat lukion päättäjäisiin ja tekevät päätöksiä tulevaisuuden suhteen kukin omalla tahollaan ja tyylillään. Kolmas pyörä tipahtaa vihdoin pois Lucasin (Chad Michael Murray), Peytonin (Hilarie Burton) ja Brooken (Sophia Bush) välisestä kolmiodraamasta. Peyton joutuu vaarallisen ahdistelijan (Matt Barr) ja kaikkien yllätykseksi Brooke lähenee juonittelevan Rachelin (Danneel Harris) kanssa. Keithin (Creig Sheffer) muisto inspiroi Nathania (James Lafferty) ja Lucasin elämään elämäänsä sekä vainoaa Dania (Paul Johansson), ja kohta joku aikookin paljastaa tietonsa Danista ja siitä kuka oikeasti murhasi Keithin. Karen (Moira Kelly) on raskaana, samoin Haley (Bethany Joy Galeotti) ja Dan sekä Nathan ryhdistäytyvät rakastamiensa naisten vuoksi. Whitey Durhanm (Barry Corbin) kannustaa Ravens -joukkuetta vielä viimeisen kerran tavoittelemaan kunniaa ja osavaltion mestaruutta.Tunteet pelissä: 4. tuotantokausi on selvästi paras tähän mennessä. Ongelmia ja sydänsuruja riittää, mutta niin myös iloisia, hauskoja ja onnellisia hetkiä. Vakavat tapahtumat ovat traagisempia kuin aiemmin esim. Peytonin ahdistelija, mutta iloiset tapahtumat jotenkin mukavamman tuntuisia. Neljättä kautta tehdessään sarjan tekijöillä ei ollut vielä varmuutta jatketaanko sitä viidennelle kaudelle. Selvästikin käsikirjoittajat ovat pistäneet kaiken peliin tälle kaudelle, ja se on hienoa, koska neljännellä tuotantokaudella joka jakso on nautinto.Kauden aikana sarjan tekijät järjestivät One Tree Hill IN Your Home Town -kilpailun, jonka johdosta he kuvasivat yhden jakson Honey Grovessa, Texasissa. Jakso pn yksi kauden parhaimmista jaksoista ja Honey Groven mukava tunnelma näkyy ruudulla. DVD -julkaisussa on myös mukava dokumentti kilpailusta ja jakson kuvaamisesta.Näyttelijät ovat kehittyneet huimasti neljässä vuodessa ja samalla kun hahmot ovat kasvaneet bilettävistä teineistä harkitseviksi aikuisiksi, ovat näyttelijät kasvanet hahmojen mukana. Varsinkin James Lafferty on kasvanut niin paljon kuin vaan on mahdollista.Tällä kaudella esiin nousee myös Hilarie Burtonin Peyton. Kun Matt Barrin esittämä ahdistelija hyökkää, Burtonin kauniista kaurismaisista silmistä näkyy pelko. Hilarie Burton on aiemminkin ollut hyvä näyttelijä, mutta nyt hän vie hahmonsa aivan uudelle tasolle.",Hahmot ovat kasvaneet bilettävistä teineistä harkitseviksi aikuisiksi.
1036,70.0,"Seitsemän tuotantokautta saatiin nähdä leppoisia ninjakilpikonnia, jotka jaksosta toiseen hymyissä suin päihittivät Silppurin ja Krangin. Sarjan tultaessa kahdeksannelle kaudelle suunta muuttui, kiitos Batmanin.Kausi on kestoltaan melko lyhyt. David Wisen käsikirjoittamat kahdeksan jaksoa kertovat Turtlesien taistelusta sekalaisia roistoja vastaan ja kuinka Burne käännyttää New Yorkin asukkaat heitä vastaan. Kauden alussa ja lopussa sentään Turtlesin taistelevat Silppuria ja Krangia vastaan. Muutoin he ottavat mittaa milloin kenenkin kanssa. Kausi onkin pitkälti irrallinen, eikä varsinaisesti yksikään jakso jatka tarinaa, vaikka ainut löyhä kytkös on tosiaan uutiskanavan julistaessa Turtlesien olevan kaupungille uhka, jonka myötä viranomaiset ovat heidän perässä.Sarjaan saatiin kaivattua muutosta niinkin pitkän ajan jälkeen. Turtles buumi alkoi hiipua jo hiljalleen, kun viimeinen teatterielokuva saatiin jo edellisvuonna julki. Samalla hiljattain Batman-animaatiosarja asetti toiminnallisten piirrossarjojen riman uudelle tasolle. Näistä syistä sarja oli kestoltaan melko lyhyt, vain kahdeksan jaksoa, kuten kävi aikaisemmin ilmi ja sisällöltään erilainen edellisiin kausiin nähden. Sarja sai huomattavasti synkemmän ilmeen. New York ei ollut enää se pirteän näköinen kaupunki, jossa vilisi jos monenlaisia hassuja ja vähemmän hassuja roistoja. Nyt se oli tummempi, synkän punaisella taivaalla varustettuna. Myös sankarimme saivat uudenlaisen ja tosikkomaisemman ilmeen. Vaikutteita otettiin hieman myös elokuvista hahmojen ulkonäössä. Itse jaksotkin olivat paikka paikoin ""väkivaltaisempia"" sarjan aikasempiin tuotantokausiin nähden. Toimintaa riitti, eikä kaupungin tuhoamiseltakaan vältytty. Räjähtihän tässä eräs tärkeä rakennuskin maantasalle.Hahmogalleria jatkoi värikästä rataa. Erityisesti roistoja oli monen moista lyhyen kauden sisällä. Näistä eniten ruutuaikaa sai H.A.V.O.C., joka kyllä ideansa puolesta oli hyvä lisä sarjalle, mutta itse hahmo ei karismallaan pitkälle kantanut. Sitä vastoin vain yhen jakson verran riehunut Rottakuningas toi sarjalle sitä ominaista uutta synkempää puolta. Sitä vastoin melkeinpä sarjan legendoiksi nousseet Bebop ja Rocksteady jatkoivat samoja koheltelemisiaan, mutta heidänkin elinkausi tällä tuotantokaudella jäi hyvin pieneksi.",Sarja sai huomattavasti synkemmän ilmeen.
1037,90.0,"Twin Peaks on legendaarinen mustalla huumorilla sävytetty kauhudraamasarja, jonka takapiruna on häärinyt itse David Lynch. En tiennyt sarjasta oikeastaan mitään muuta, kuin että se on yksinkertaisesti klassikko, ja että Lynchillä oli jotain tekemistä sen kanssa. No, hetkellisestä päähänpistosta tilasin sarjan ensimmäisen tuotantokauden DVD-boxina. Kyllä kannatti.Twin Peaks on pieni ja rauhallinen maalaiskaupunki. Twin Peaksin lukiota käyvä Laura Palmer murhataan raa'asti. Paikallisten poliisien avuksi murhaa saapuu selvittämään omalaatuinen FBI-agentti Dale Cooper. Mutta mitä pitemmälle tutkimukset etenevät, sitä enemmän henkilöitä juoneen kytkeytyy, sitä enemmän ja sitä mädempiä salaisuuksia rauhallinen ja uinuva kaupunki näyttää sisältävän, ja sitä psykopaattisemmaksi meno yltyy.Twin Peaksin ensimmäinen tuotantokausi ei päästä otteestaan hetkeksikään. Se on loistavasti käsikirjoitettu, sekoittaa johtolangat taitavasti ja pyörittää katsojaa aivan mielensä mukaan. Casting on äärimmäisen onnistunut, näyttelijät loistavat rooleissaan ja meno on ihailtavan freshiä, omaperäistä, häiriintynyttä ja jännittävää. Uhkaava perusvire pysyy yllä varmaan jokaikisen sekunnin, ja yksi kohtaus on jopa pelottava. Hitchcock on luultavasti hymyillyt hyväksyvästi haudassaan kuvauksien aikaan.Mitäs tässä enempää lätisemään, suosittelen. Loistava sarja, pakko nähdä toinenkin tuotantokausi, ja Lynchin ohjaama Twin Peaks-Fire walk with me elokuva!","Hitchcock on luultavasti hymyillyt hyväksyvästi haudassaan sarjan kuvauksien aikaan, loistavaa jännitystä!"
1038,100.0,"Oi niitä aikoja. Twin Peaks saa jopa 19-vuotiaan nuoren naisen haikailemaan 90-luvun alkua. Mistä olenkaan nuoren ikäni takia jäänyt paitsi? Jos Twin Peaks edustaa 90-luvun jännitys- ja tv-ilmiötä, 2000-luvun ilmiöksi nousseet kertakäyttöiset jännityssarjat ovat jännityssarjakehityksessä noloa takapakkia. On vaikea uskoa, että kukaan enää tulisi kehittelemään sarjaa, joka yhdistää viihdyttävyyden ja älykkyyden taiteellisista arvoista tinkimättä yhtä taidokkaasti kuin Twin Peaks. Sarjan juoni korvaa katsojan aliarvioimisen puhtaalla kunnianhimolla. Twin Peaks on salaisuuksien ja kauhun rakastajien sarja. Se on outouden ja mystisyyden ylistyslaulu. Sarjan kauhu on pitkäjännitteistä ja usein pinnan alla. Se tarjoaa useammin kysymyksiä kuin vastauksia ja vastauksien saaminen ja sarjan nerokkuuden tajuaminen vaatii kärsivällisyyttä. Sarjan ensimmäinen tuotantokausi sisältää pilotin ja seitsemän jaksoa. Virta kuljettaa rantaan lukiolaistyttö Laura Palmerin ruumiin, mikä saa Twin Peaksin pikkukaupungin sekaisin hyvämaineisen ja pidetyn tytön menetyksestä. Kaupunkiin saapuu rikosta selvittämään virka-intoinen ja omalaatuinen FBI-agentti Dale Cooper (Kyle MacLachlan). Yhdessä paikallisten poliisivoimien kanssa Cooper murtautuu kauniin ja viihtyisän Twin Peaksin kulissin läpi havaiten, että nuoren tytön murha on vain jäävuoren huippu kaupungissa vallitsevasta pahasta.Tv-sarjana Twin Peaks on hätkähdyttävän laadukas ja rohkea. Sen parhaisiin ansioihin ei kuulu vain voimakkaan omalaatuinen visuaalisuus vaan myös huolellisesti rakennettu käsikirjoitus. Twin Peaksin rikollisuus vyyhtiä paljastetaan palapalalta ja usein mitä epätavallisin keinoin. On sanomattakin selvää, että ensimmäinen tuotantokausi on vasta alkua Laura Palmerin ja muiden Twin Peaksin asukkaiden salaisuuksien selvittämisessä.Sarjan alussa uusia henkilöhahmoja esitellään hämmentävän tiheään tahtiin, mutta sarjan edetessä jokainen henkilö muodostaa oman tärkeän paikkansa juonen kulussa. Hyvillä näyttelijöillä varustetut hahmot edustavat eri-ikäisiä ja eri asemassa olevia persoonia olematta kuitenkaan stereotyyppisiä kuvauksia. Moni sarjan henkilö paljastuu tavalla tai toisella häiriintyneeksi tai pahan valtaan ottamaksi. Viattomuus ei kuitenkaan ole kokonaan kadonnut kaupungin asukkaiden keskuudesta.Sarjan luojia ovat David Lynch ja Mark Frost. Erityisesti David Lynchin surrealistinen tyyli on yksi Twin Peaksin omalaatuisimpia jännityksenluojia. Sarja itsessään on kuin Twin Peaksin pikkukaupunki: paikoin tyynen ja humoristisenkin pinnan alla käsitellään erittäin vakavia aiheita. En malta odottaa, että tämän vuosikymmenen nuoret ja oman näkemyksen omaavat tv-taituri astuvat esiin haastaakseen tämän jännityssarjojen kuninkaan. Twin Peaks on sarjana ainutlaatuinen kokemus, joka on syntynyt tekijöidensä voimakkaasta ja tinkimättömästä näkemyksestä.","Ainutlaatuinen kokemus, joka on syntynyt tekijöidensä voimakkaasta ja tinkimättömästä näkemyksestä."
1039,100.0,"Muistan nähneeni pilottijakson muutama vuosi takaperin. Sarjan kulttimaine kävi ilmi kun miltei jokainen minua vanhempi tuttu tai sukulainen oli kuullut Twin Peaksista tai jopa seurannut pikkukylän tapahtumia. Omat aiemmat muistot sarjasta olivat vuoden 2007 uusinnat televisiossa. Oma katsominen tällöin tosin jäi vain mainosten katseluun. Kaivettuani DVD-boksin Twin Peaksista muutama viikko sitten olen katsonut jo sarjaa miltei toisen kauden loppuun asti. David Lynchin ja Mark Frostin luoma sarja on vertaansa vailla. On selvästi huomattavissa, että muun muassa sarjat Lost ja Salaiset Kansiot ovat ottaneet voimakkaasti vaikutteita tästä 90-luvun kulttisarjasta. Värikkäät roolihahmot ja monisäikeiset sivujuonet tukevat hienosti ensisijaista juonta, lukioikäisen Laura Palmerin murhatutkintaa. Neiti Palmer löydetään pikkuisen, mystisen mutta hyvin kotoisan pikkukylän Twin Peaksin rannoilta, joka sijaitsee jossain Pohjois-Amerikan ja Kanadan rajavyöhykkeellä. Neuroottinen, järjestelmällinen ja tietyllä tapaa spirituaalinen Tiibet-fani FBI-agentti Dale Cooper (Kyle MacLachlan) lähetetään tutkimaan nuoren naisen murhaa, jota avustaa kylän hyvin vastaanottavainen seriffi Harry Truman (Michael Ontkean) sekä muu Twin Peaksin poliisilaitoksen väki. Mukavaa ja merkillepantavaa oli jo heti alussa se, ettei uutta poliisia otettu vastaan kylmästi, vaan hyvin kotoisasti, mikä ei ole sinänsä yleistä muissa rikossarjoissa ja -elokuvissa. Tietynlainen kotoisuus on alusta alkaen sekä katsojalla, että agentti Cooperilla. On hyvää, että keskeisillä hahmoilla on tiiviit henkilösuhteet, koska Twin Peaksin ympäristössä vallitsevaa pahaa vastaan vaaditaan tiukkaa yhteistyötä.Sarja yhdistelee hauskasti surrealistisia ja kauhunomaisia teemoja kotoisaan saippuaoopperaan. Joskus katsoessa häiritsi tietynlainen kotikatumaisuus, mutta aikansa katsottua huomaa, että kaikki kylässä tapahtuva vaikuttaa keskeisesti murhatutkimukseen, eikä mikään ole loppujen lopuksi epäolennaista. Angelo Badalamentin säveltämä musiikki tulee varmasti tutuksi sarjan aikana, koska koko sarjassa käytetään lähinnä vain muutamaa teemaa, jotka ovat sävelletty sarjaa varten. Kappaleisiin ei tunnu siltikään kyllästyvän, vaikka teemat toistuvat todella usein. Eniten sarjassa ihailin kohtauksia, joissa näkyy selkeästi Lynchin kädenjälki. Cooperin unet, ahdistavat näyt ja takaumat sekä mieleenpainuvat sitaatit elämästä ja Lynchin sanomasta jäävät pitkäksi aikaa mieleen. Vähääkään Lynchin tuotantoa seurannut tietää viimeistään sarjan katsottuaan täsmälleen millainen väri on ""lynchinpunainen"". ","Vähääkään Lynchin tuotantoa seurannut tietää viimeistään sarjan katsottuaan täsmälleen millainen väri on ""lynchinpunainen""."
1040,100.0,"Twin Peaks. Pikkukaupunki Washingtonin osavaltiossa. Kahdeksan kilometriä Kanadan rajasta ja 30 kilometriä osavaltion rajasta. Sahan lähettyviltä löytyy paikallisen asukkaan, Laura Palmerin (Sheryl Lee) ruumis ja samaan aikaan toinen paikallinen asukas, Ronette Pulaski (Phoebe Augustine) hoippuu esille pahasti vammautuneena. Sheriffi Harry S. Trumanin (Michael Ontkean) onneksi jutussa on piirteitä jotka vaativat FBI:n läsnäoloa tutkimuksissa ja paikalle lähetetään agentti Dale Cooper (Kyle MacLachlan) johon alueen maisemaa hallitsevat douglaskuuset tekevät suuren vaikutuksen. Puhumattakaan erinomaisesta kahvista ja kirsikkapiiraasta. Hän asettuu paikallisen isoherran, Benjamin Hornen (Richard Beymer) omistamaan hotelliin ja alkaa johtaa tutkimuksia omintakeisine menetelmineen. Nopeasti Cooperille selviää että Twin Peaksin kauniin ulkokuoren alla piilee suunnaton määrä petollisuutta, kaunaa, valheita ja rikollisuutta. Cooperin omien tutkimusten lisäksi Lauran salainen poikaystävä James Hurley (James Marshall), paras ystävä Donna Hayward (Lara Flynn Boyle) ja serkku Madeleine Ferguson (Sheryl Lee) tekevät omia tutkimuksiaan. Paikallinen kovanaama Leo Johnson (Eric DaRe) on paitsi kaunista Shelly-vaimoaan (Mädchen Amick) hakkaava mustasukkainen rekkakuski myös huumekauppias, mutta onko hän myös raaka murhaaja vai pelkkä työasioissa tappava? Taidokkaan, pahasuisen ja vakaumuksellisen pasifistisen teknisen tutkijan, Albert Rosenfeldin (Miguel Ferrer) avulla uhrista paljastuu täysin uusia piirteitä ja kukaan ei loppujen lopuksi ole sitä mitä sanoo olevansa.Lukemattomien mutkien, juonien ja epätavanomaisten tutkimusmetodien avulla Laura Palmerin murha selviää, mutta Cooperin itsensä kannalta asia ei ole selvä. Hän on hankkinut vihollisia tutkinnan aikana ja joutuu itse tutkittavaksi DEA:n toimesta ja pidätetyksi virantoimituksesta. DEA:n yhteyshenkilö on Dennis Bryson (David Duchovny), jonka omalaatuisen pukeutumistavan avulla Cooper pelastuu täpärästä tilanteesta ja nujertaa häikäilemättömän kansainvälistä huume- ja paritustoimintaa harjoittavan koplan. Kaikki vaikuttaa hyvältä ja Cooperin esimies, kuulovammainen Gordon Cole (David Lynch) päästää hänet takaisin virkaansa, sillä pahaenteinen haamu menneisyydestä palaa vainoamaan Copperia. Kyseessä on superälykäs, ironinen, oman pahuutensa lumoama Windom Earle (Kenneth Welsh), joka etsii metafyysistä Mustaa Majaa ja ei epäröi käyttää taidokkaita naamioita omien juoniensa toteuttamisessa. Pirullinen kissa-ja-hiiri-leikki ajaa Cooperin suoraan pahuuden ytimeen ja takaisin, mutta ei samana ihmisenä. Apulaissheriffi Hawk (Michael Horse) oli sanonut että se joka sinne astuu ilman täydellistä puhtautta menettää sielunsa. Erikoistehosteiden, oudon surrealistisen lavastuksen ja täydellisen ennalta-arvaamattomuuden myötä Twin Peaksin jännitys tiivistyy Mustassa Majassa puhtaaksi selkäpiitä kylmääväksi kauhuksi joka pystyy murtamaan jopa Windom Earlen kaltaisen miehen jonka mieli on kuin timantti.David Lynch ja Mark Frost tekivät TV-sarjan, johon Angelo Badalamenti sävelsi kauniin teemamusiikin ja lopputuloksen laatua ei pysty kuvaamaan yhdellä lauseella, joten se on pakko sanoa sana kerrallaan.Paras. TV-sarja. Koskaan.Mikä on se tekijä joka tekee Twin Peaksista paitsi poikkeuksellisen jännittävän sarjan myös loistavan draaman. Pelkkä pilottijakso iskee valtavan lommon kauniiseen ulkokuoreen ja räjäyttää esille valtavan annoksen vihaa ja petollisuutta. On Audrey Horne (Sherilyn Fenn), tytär joka vihaa isäänsä. On Bobby Briggs (Dana Ashbrook), jonka ihmissuhteet johtavat pelkkään hengenvaaraan ja Packardin sahan omistajan, Josie Packardin (Joan Chen) ja johtajan, Catherine Martellin (Piper Laurie) välillä oleva kauna on suunnaton. Epäonninen avioliitto ja kolmiodraama Iso-Edin (Everett McGill), tämän hetken mielijohteesta ottaman vaimon Nadinen (Wendy Robie) ja paikallista kahvilaa ja yleisluontoista tapaamispaikkaa pitävän Norma Jenningsin (Peggy Lipton) välillä on vain yksi monista rikkonaisista ihmiskohtaloista eikä tuota asiaa auta Norman vankilasta ehdonalaiseen pääsevä aviomies Hank (Chris Mulkey) joka on huomattavasti kovempi tapaus kuin vaikuttaa. Kuitenkin lukemattomien tarinalinjojen mukana on tilaa paitsi raa'alle jännitykselle ja yliluonnolliselle kauhulle myös huumorille joka ei ole pelkästään mustaa ja myös romantiikalle.Moninaisten tarinoiden lisäksi henkilöhahmoja käsitellään koko formaatin suomalla ajalla ja jopa iljettävimmätkin retkut saavat tilaisuuden osoittaa inhimillisiä piirteitään ja tilaisuuden hyvitykseen paitsi läheistensä, myös katsojan silmissä. Ensimmäisessä tarinassa selkeästi roistona oleva Leo Johnson muuntuu koomiseksi piristeeksi ja lopulta uhriksi josta ilmenee hyviä piirteitä ja sama pätee rikkaaseen ja häikäilemättömään Ben Horneen jonka pikkuveli Jerry (David Patrick Kelly) ei ole todellakaan pätevä lakimies vaikka hauska mies onkin. Ainoa henkilö jonka luonne on aina sama on karmaiseva Bob (Frank Silva) jonka retkumainen olemus tekee lähtemättömän vaikutuksen. Siinä missä Windom Earlen pahuutta keventää huumori ei puhtaassa pahuudessa ole mitään keventävää. Koska on puhdas pahuus on myös puhdas hyvyys ja Annie Blackburn (Heather Graham) on juurikin sitä ja jo pelkällä olemuksellaan rauhoittaa rasittuneen ja syyllisyyden runteleman Cooperin mieltä. Jokainen Twin Peaksin romanssi on traaginen, mutta se ei vähennä niiden kauneutta yhtään.Visuaalisesti Twin Peaks on yhtä kaunis kuin se on kaunista tarinaa eikä näyttelijäsuorituksissa ole mitään heikkoutta ja tarinalinjan ristiriitaisuus on nerokasta. Kaikista kovimmat ja häijyimmät henkilöt ovat juurikin niitä kaikista sympaattisimpia ja myös päinvastoin. Kukaan ei ole sitä miltä näyttää Twin Peaksissa ja tuota periaatetta noudattaen näyttelijäsuoritukset ovat pelkkää timanttia hyväsydämisestä, mutta jokseenkin kömpelöstä apulaissheriffi Andysta (Harry Goaz) karmaisevaan Thomas Eckhardtiin (David Warner) koukaten tyttärensä kuolemasta rankasti seonneen Leland Palmerin (Ray Wise) kautta omalaatuiseen psykiatri Lawrence Jacobyyn (Russ Tamblyn). Unohtamatta pääasiassa kameran takana vaikuttavan David Lynchin pakosta äänekästä suoritusta Gordon Colena.Kokonaisuutena Definitive Gold Box Edition sisältää paitsi kaikki episodit, kaksi erilaista pilottijaksoa joista toisessa Laura Palmerin murhaan tulee erilainen ratkaisu myös halkonaisen (Catherine E. Coulson) johdannot kaikkiin jaksoihin. Saturday Night Live-sketsi ja muu lisäsälä vain parantaa pakettia, joskin allekirjoittaneen mielestä ne ovat turhia varsinaisen sisällön ollessa jo täydellistä timanttia kulta-alustalla. Kaikki on täydellistä laatikon pakkauksesta lähtien ja lopputulos on paitsi TV-historiaa myös David Lynchin mestariteos ja ehkä jopa magnum opus, sillä monissa myöhemmissä Lynchin teoksissa on tavattu myös strobovaloja ja punaisia verhoja.",Suoraan tajunnasta historiaan.
1041,100.0,"Aluksi haluan todeta, että vaikka pyrinkin kirjoittamaan tämän arvion mahdollisimman vähin spoilerein, aion puhua kauden tyylistä ja eroavaisuuksista aiempiin, sekä tuoda muutamia spoileriksi laskettavia seikkoja esiin hahmoista. Jos siis haluat katsoa uuden kauden vailla minkäänlaisia ennakkokäsityksiä, mikä on ihan suositeltava vaihtoehto, kannattaa tässä kohtaa siirtyä muualle.Twin Peaks on siis todellakin palannut. 25 vuotta on kulunut eikä sarjan paluu ollut mitenkään todennäköinen: aluksi Lynch piti sarjan jatkamista hyvin epätodennäköisenä ja sittemmin kun sopimusneuvotteluja alettiin käydä, ei yksimielisyyttä budjetista meinannut syntyä. Mutta fanien onneksi sopu syntyi, ja kieltämättä intoa lisäsi se, että Lynch tulisi ohjaamaan kaikki jaksot. Sittemmin kuultiin, että iso nippu sarjan ja Fire Walk With Me -elokuvan näyttelijöitä on jälleen mukana, ja heidän lisäksi monia muita nimekkäitä näyttelijöitä, kuten Laura Dern, Naomi Watts, Tim Roth, Robert Knepper, Robert Forster ja Michael Cera. Toisaalta iso nippu juonen kannalta tärkeitä näyttelijöitä jäi pois: Bobia esittänyt Frank Silva ja majuri Garland Briggsiä esittänyt Don S. Davis olivat kuolleet ja Annieta esittänyt Heather Graham, Donnaa esittänyt Lara Flynn Jones, sheriffi Trumania esittänyt Michael Ontkean ja kääpiö Kättä esittänyt Michael J. Anderson eivät palanneet rooleihinsa.Kyynisempi voisi olettaa, että uusi kausi onkin vain uudelleenlämmittelyn ja namedroppailun sekamelska, jonka alle varsinainen sisältö hukkuu. Tällöin tulee kuitenkin unohtaneeksi yhden asian. Nimittäin sen, että kameran takana orkesteria johtaa David Lynch.Lynch on lähtenyt uuden kauden kanssa suuntaan, jota ei taatusti kukaan odottanut. Se Twin Peaksin tunnelma, johon sarjan fanit rakastuivat, on poissa – tilalla on kolkko, suorastaan pelottava tunnelma, joka muistuttaa enemmän Mulholland Drivea kuin alkuperäistä sarjaa. Tyylillisiä vaikutteita on monissa jaksoissa myös jopa Eraserheadin houreisesta painajaismaailmasta. Hahmojen suuri lukumäärä selittyy useilla juonen haaroilla sekä sillä, että monet sivuhenkilöistä ovat paljon pienemmässä roolissa kuin alkuperäisellä kaudella. Monet ratkaisuista saattavat tuntua intuitiivisesti vääriltä, mutta mitä enemmän niitä ajattelee, sitä vaikeampi niitä on kritisoida. Alkuperäisten näyttelijöiden poisjäänti on tosin pakottanut muutamiin kompromisseihin, mikä on kauden ainoita heikkouksia. Etenkin sarjan alussa liikutaan trillerin ja jopa kauhun rajoilla, jopa yksi jump scare nähdään avausjaksossa. Tämä tyylivalinta heijastuu sarjan yhteen merkittävimmistä henkilöistä, Dale Cooperiin. Cooperin paluu mustasta killasta ei onnistu odotusten mukaisesti, vaan hän päätyy Dougie Jones nimisen miehen kehoon kognitiivisesti hyvin rajoittuneena, mutta kuitenkin kaikessa onnistuvana, eräänlaisena Mr. Chance -hahmona. Samaan aikaan Bobin asuttama paha Cooper on onnistunut välttämään mustaan kiltaan paluun. Sarjaa piinaava pahuuden ilmapiiri rinnastuu hyvin voimakkaasti Cooperin kykenemättömyyteen olla oma itsensä ja pelastaa päivä silkalla täydellisyydellään. Twin Peaksin maailma ilman Cooperia on paha ja vinksallaan. Ennen kaikkea siitä puuttu se inhimillisyys ja rakkaus, joka oli tärkeä osa alkuperäisen sarjan tunnelmaa.Cooperin ollessa pihalla, siirtyy vastuu mysteerien ratkomisesta katsojalle. Ensimmäisissä jaksoissa annetaan vihjeitä siitä, että katsojan on oltava tarkkana. Sarja alkaa sillä, kun valkoisen killan jättiläinen antaa suoria vihjeitä: ”Kuuntele ääniä. Muista 430. Richard ja Linda.” Tätä seuraava lasilaatikkokohtaus on selvä viesti siitä, että jos keskittyminen herpaantuu, tulee ratkaiseva käänne tai vihje juuri silloin. Uuden kauden tärkein kontribuutio suhteessa alkuperäiseen sarjaan onkin juuri avoimeksi jääneisiin kysymksiin vastaaminen. Myös Fire Walk With Me'n tapahtumat ovat tässä suhteessa tärkeässä osassa. Vastaukset ovat totutun lynchmäiseen tapaan toki useimmiten annettu epäsuoraan, ja jokainen uusi vastaus tuo yhtä monta uutta kysymystä. Se on kuitenkin kauden suola: se laittaa aivot kierroksille ja immersiivisen tunnelman ja älyllisen haasteen yhdistelmä pitää ajatukset sarjan tapahtumissa pitkään katsomisen jälkeenkin. Lopulta fanit siis palkitaan juuri sillä, missä Twin Peaksissä ja miltei koko Lynchin tuotannossa ylipäätään on kyse: mysteerillä. Ja toki siitä aitoa Twin Peaks -tunnelmaakin päästään loppupuolella sarjaa fiilistelemään.Lynch on luottanut omaan näkemykseensä ja luonut täysin uuden ja odottamattoman jättielokuvan ja sarjan rajamailla liikkuvan teoksen, joka toisaalta on Twin Peaks, toisaalta jotain täysin muuta. Ratkaisu on riemastuttavan rohkea aikakaudella, jolloin elokuvien ja sarjojen uudelleenlämmittelyt pyrkivät turvallisilla ratkaisuillaan takaamaan maksimaaliset tulot. ","Lynch on luottanut omaan näkemykseensä ja luonut täysin uuden ja odottamattoman jättielokuvan ja sarjan rajamailla liikkuvan teoksen, joka toisaalta on Twin Peaks, toisaalta jotain täysin muuta"
1042,100.0,"Kuollut, mutta silti elävä Laura Palmer (Sheryl Lee) kertoi tapaavansa agentti Dale Cooperin (Kyle MacLachlan) 25 vuotta myöhemmin. Ennuste osoittautui melkoisen tarkaksi, sillä David Lynch ja Mark Frost liittoutuivat käsikirjoittajina ja ensiksi mainittu alkoi ohjaamaan todella pitkää elokuvaa. Leffa pilkottiin siisteiksi tunnin siivuiksi ja Washingtonin osavaltiossa oleva pikkukaupunki kahdeksan kilometriä Kanadan rajasta ja 30 kilometriä osavaltion rajasta pääsi taas leeuwenhoekin alle. Twin Peaks - maalauksellisen kaunis ja hienon maalauksen tavoin monesta kerroksesta koostuva positiivinen kontrolli TV-sarjojen laadun suhteen palaa ja Angelo Badalamenti säestää. Allekirjoittaneella oli enemmän kuin isot odotukset ja juuri oikeat henkilöt ovat tekijöinä ja oikeat näyttelijätkin palaavat rooleihinsa. Hyvin äkkiä tulee ilmi että Mestariteosta ei ole mahdollista parantaa, mutta kyseessä ei ole TV-sarja David Lynchin tulkinnassa - kyseessä on David Lynch TV-sarjan tulkinnassa ja sheriffinä on Frank Truman (Robert Forster).Kadoksissa ollut erikoisagetti Dale Cooper ilmaantuu liittovaltion vankilassa viimeisen päälle ilkeänä rikollisena ja luonnollisesti FBI:tä kiinnostaa tämä. Kuulovammainen FBI:n apulaispäällikkö Gordon Cole (David Lynch), agentti Albert Rosenfeld (Miguel Ferrer) ja uudempaan kaartiin kuuluva agentti Tammy Preston (Chrysta Bell) aloittavat tutkimukset. Samaan aikaan halkonainen Margaret Lanterman (Catherine Coulson) alkaa toimittamaan apulaispäällikkö Hawkille (Michael Horse) uusia neuvoja. Las Vegasissa kolme päivää kadoksissa ollut vakuutusvirkailija Doug Jones (Kyle MacLachlan) ilmaantuu esiin voittamalla useita jättipotteja ja se on vasta alkua pitkälle tapahtumaketjulle mihin liittyy gangstereita ja aiheesta kiukkuinen vaimo Janey-E (Naomi Watts). Nimestä huolimatta Twin Peaks ei ole ainoa tapahtumapaikka eikä tämän kaupungin tapahtumat ole ainoat tarkkailtavat ja soppaan liittyy myös vanhoja, salassa pidettäviä tutkimusprojekteja ja ainakin yksi sydäntä riipaisevasti onnellinen loppu Iso-Edin (Everett McGill) vapautuessa Nadinen (Wendy Robie) muodostamasta vastuusta tämän itsensä toiveesta.Kyle MacLachlan on suvereenissa pääroolissa, mutta agentti Cooper, Doug Jones ja herra C ovat kaikki täydellisen erilaisia persoonia. Agentti Cooper on vakaa ja ehdottoman luotettava tutkija ja tämän vastapaino on absoluuttisen paha C joka tappaa armotta ja usein. Doug Jones on taas pelkkä patsasteleva tollukka joka syystä tai toisesta katalysoi ihmisten parempia puolia esille. Itse asiassa MacLachlan monissa asuissaan on pelkkä staattinen akseli jonka ympäriltä voidaan näyttää moninaisia tarinoita ja ihmisiä. Miguel Ferrer ja David Lynch muodostavat erittäin hienovaraisen komediaduon ja Chrysta Bell antaa tasapainoa ukoille. Varsinaisessa Twin Peaksin kaupungissa on paljon samoja naamoja ja nämä ovat edistyneet elämissään pääasiassa hyvin. Robert Forster on luotettava sheriffi ja muu pohjimmiltaan lempeäluonteinen ja pätevä henkilökunta on säilyttänyt työpaikkansa, sillä Andy (Harry Goaz) omaa yhä aitoja ja huomattavia pätevyyden hetkiä ja RR-kahvilan Norma (Peggy Lipton) on viisas ja yhä kaunis emäntä jonka alaisuudessa Shelly Briggs (Mädchen Amick) työskentelee ja sotilaan poika Bobby Briggs (Dana Ashbrook) on rehti lainvalvoja. Näiden vahvojen palaajien varjossa Naomi Watts on aika heikolla hapella, mutta hänen pitääkin olla tarpeen vaatiessa ankara vaimo ja luotettava äiti. Kokonaisuutena roolit ovat lujia, ajoittain koomisia ja ajoittain kammottavia, mutta aina uskottavia ja sydämellisiä.Pakkaslynkkaus (väkijoukon tekemä teloitus missä uhri surmataan kylmälle altistamalla) onnistuu täydellistä paremmin kuvatessaan Washingtonin osavaltiossa olevan pikkukaupungin draamoja, jännitteitä ja eläviä ihmiskohtaloita ja onnistuvat ainoastaan erinomaisesti kuvatessaan hupaisasti eksentrisiä, mutta kiistattoman päteviä tutkijoita joilla on mysteeri purettavanaan. Lisäksi mukana on raakaa väkivaltaa, hyvin mutkikkaita tarinavyyhtejä, kaunista kuvakerrontaa ja Lynchin töille ominaista ihmisläheisyyttä ja ilkikurista huumoria. Surrealistista kauhua ja ihan vaan omituisuutta on myös havaittavissa isoissa määrin. Mukana on jopa selkeästi silkan taiteellisen ilon sanelemia kohtauksia ja hetkiä ja tällainen spontaanisuus on harvinaista. Muistettava on että ex-psykiatri Lawrence Jacoby (Russ Tamblyn) haluaa sinun kaivavan itsesi ulos paskasta ja että kannabista kasvattaessa Jerry Hornen (David Patrick Kelly) on tehtävä laaduntarkkailua ja isoveli Ben (Richard Beymer) hallinnoi yhä hotellia ja tämän suvussa on yhä mätää.Edeltävään kahteen kauteen verrattuna kolmoskausi on huomattavasti surrealistisempi, laaja-alaisempi ja väkivaltaisempi ja siten kulkee aivan eri latuja. Se on joka tapauksessa äärimmäisen korkeatasoista katsottavaa ja siitä löytää perhedraamaa, komediaa monessa sävyssä, mysteeriä, gangstereita, jättiläinen (Carel Struycken) ja ilkeä kääpiö joka tunnetaan nimellä Piikki-Ike (Christophe Zajac-Denek) ja erästä paikkaa hallitsevat punaiset verhot.",Pakkaslynkkaava duo osuu taas vääristyneen maalitaulun napakymppiin.
1043,80.0,"Tyttökullat on legendaarinen 1980-luvun komediasarja, joka kaikessa terävyydessään jaksaa iskeä yhä, yli 20 vuoden iästään huolimatta. Seitsemän tuotantokautta kestänyt sarja siis kertoi neljästä naispuolisesta vanhuksesta, joita elämä on koetellut niin sisäisesti kuin ulkoisestikin. He asuvat yhdessä samassa kämpässä jakaen toistensa ilot ja surut. Ettei homma menisi liian vakavaksi, niin juttua on kevennetty terävällä sanailulla ja hienolla määrällä huumoria.Kämpän omistaa Blanche (Rue McClanahan), joka menetti aikoinaan auto-onnettomuudessa miehensä, mutta ei se menoa haittaa, vaan miehiä pitää vikitellä joka välissä. Seksiaktin aikana leskeksi jäänyt Rose (Betty White) on kotoisin pohjoisen maaseudulta, jossa oli tilaa leikkiä mutta ei järjen kehittyä. Vaikka surunhallintakeskuksessa työskentelevän Rosen päätä ei järki pakota, niin sydän tällä naisella on kuitenkin paikallaan. Porukan järkevin on ehkäpä miehestään aikoinaan eronnut Dorothy (Beatrice Arthur), jolla riittää sarkastisia kommentteja vaikka muille jakaa. Dorothyn äiti Sophia (Estelle Getty) on Sisiliassa nuoruutensa viettänyt mummeli, joka aivohalvauksen saatuaan ei enää voi olla sanomatta ajatuksiaan. Joskus elämä potkii pahemmin päähän, mutta yhdessä nämä ikääntyvät naishenkilöt kokoontuvat keittiöön pöydän ympärille nauttimaan kaikkea makeaa, tarvittaessa jopa yöllä. Yhdessä he laukovat mielipiteitään seksistä, kuolemasta, ikääntymisestä ja kaikista muista tärkeistä asioista. Välillä käy sisko vierailulla, välillä lapsenlapsi ja joskus jopa entinen aviopuoliso. Aina välillä seurustelukumppanikin aiheuttaa huolta.Onhan Tyttökullat aika amerikkalainen, vähän jopa kliseinen, lievästi siirappinen ja kahdeksytlukulaisuus paistaa reippaasti läpi, mutta siitä huolimatta sarja sisältää aitoa lämpöä ja vitsejä, jotka saavat katsojan nauramaan vedet silmissä. Hahmot saattavat tuntua alkuun pinnallisilta stereotypioilta, mutta kun sarjaa seuraa eteenpäin, niin näistä naisista kasvaa jopa syvällisiä henkilöitä. Jokaisesta hahmosta saadaan revittyä juuri sopivasti huumoria irti, eikä kukaan jää toisen varjoon. Hienot näyttelijäsuoritukset pitävät hommaa omalta osaltaan vieläpä loistavasti kasassa.","Ettei homma menisi liian vakavaksi, niin juttua on kevennetty terävällä sanailulla ja hienolla määrällä huumoria."
1044,100.0,"Eipä olisi moni uskonut, että vuonna 1994 julkaistusta elokuvasta nimeltä stargate tulee yksi pisimpään yhtäjaksoisesti pyörinyt sci-fi tv sarja stargate sg1. Sg1 alkaa siitä mihin elokuva pari vuotta aikaisemmin päättyi (jos ei ole nähnyt ehdottomasti kannattaa katsoa ennen sarjan alotusta) vaikkakin näyttelijät ja tekijätiimi vaihtui. sarjan pilotti jakso alkaa kun tyhjänä (pari vartijaa) olleen cheyenne mountain complexin uumenissa oleva tähtiportti käynnistyy ja siitä tulevat muukalaiset hyökkäävät ja kaappaavat yhden sotilaan. perustetaan tiimi sg1, joka lähtee pelastus retkelle ja tästä alkaa uskomaton seikkailu ympäri galaxia! joka johtaa mitä uskomattomampii tilanteisiin ja käänteisiin. matkalla tavataan kiintoisia rotuja ja henkilöitä. (ja se että avaruudessa puhutaan englantia tai vastaavaa syy tähän kerrotaan sarjassa kyllä:) SG1 on 10 kautta täynnä mielikuvitusta ja uskomattomia tilanteita!",SG1 on 10 kautta täynnä mielikuvitusta ja uskomattomia tilanteita!
1045,100.0,"Eräänä päivänä Mary Alice Young (Brenda Strong) ampuu itsensä kauniissa kodissaan keskellä  viehättävää asuinseutua ja ihastuttavaa naapurustoa. Mary Alicen ystävät ovat kauhuissaan siitä, kuinka yksi heistä saattoi tehdä jotain niin kamalaa. Lynette Scavo (Felicity Huffman) on entinen uranainen, joka on vaihtanut uranaisen kiireet arjen pyöritykseen neljän holtittoman lapsen kanssa. Susan Mayer (Teri Hatcher) on eronnut yksinhuoltajaäiti, joka on ihastunut komeaan putkimieheen. Gabrielle Solis (Eva Longoria) on entinen malli, joka on saavuttanut kaiken, mistä on ikinä unelmoinut. Hänellä on suuri talo ja rikas aviomies. Silti hän vikittelee 17-vuotiasta puutarhuria (Metcalfe). Bree Van De Kamp (Marcia Cross) on  perfektionisti, joka pitää hymysuin yllä täydellisen elämän kulissia, vaikka tosiasiassa hänen perheensä on hajoamassa kappaleiksi.Sarja alkaa erittäin mielenkiintoisesti ja se pitää jännitteensä loppuun asti. Katsoja pääsee vähitellen selvittelemään naisten erilaisia salaisuuksia. Viimeisessä osassa paljastuu Mary Alicen karmea salaisuus.Jokainen jakso on ladattu täyteen hauskaa huumoria ja loistavia näyttelijöitä. Päähenkilöiden valinnat ovat erittäin osuvia. En voisi kuvitella esim. Bree Van De Kampin rooliin ketään muuta näyttelijää kuin Marcia Crossia. Kyseessä on poikkeuksellisen hyvä sarja, joka ansaitsee mielestäni täydet pisteet. Joitan asioita olisin itse muuttanut sarjassa, mutta ne ovat niin pieniä asioita, että en vähennä niistä pisteitä. Sarjaa myydään nyt kaupoissa runsailla extroilla varustettuna, joten kannattaa käydä tsekkaamassa.",Jokainen jakso on ladattu täyteen hauskaa huumoria ja loistavia näyttelijöitä
1046,90.0,"Hurrikaani Eve iskee Homesteadin kaupunkiin Floridassa. Se jättää jälkeensä juuri sitä mihin on totuttu: tuhoutuneita koteja, katkenneita sähkölinoja ja romahtaneita elämiä. Lisäksi ilmenee jotain outoa: kaupunkilaiset ovat muuttuneet erilaisiksi. Pelottaviksi. Kaksi Homesteadilaista perhettä: Varonit ja Underlayt etsivät totuutta itsestään ja kaupungista. Iso kysymys on, mitä vedessä olevat oranssit valot ovat? Mitä armeija salaa kaupungilta sulkemalla alueita? Kun sukulaisetkin alkavat käyttäytyä oudosti, ei keneenkään voi luottaa. Tunnelma tiivistyy jakso jaksolta, eikä jaksojen välissä yksinkertaisesti malta pitää taukoa. Uhan Alla on erittäin koukuttava sarja, sinäänsä huono että siitä on vain yksi tuotantokausi, eikä lisää kausia ole näillä näkymin tulossa.Näyttelijätyö on erittäin vahvaa ja hienoa kaikinpuolin. Varsinkin William Fichtnerin esittämä Tom Underlay, joka toimii kaupungin sheriffinä ja Tyler Labinen esittämä Dave, joka etsii vastauksia ihmisten oudolle käyttäytymiselle tekevät erittiän mahtavan ja vahvan roolisuorituksen. Myös muut näyttelijät tekevät erittäin hienon ja aidontuntuisen roolisuorituksen.",Tunnelma tiivistyy jakso jaksolta.
1047,80.0,"Perhepotretti. Tämä avauskuva esittelee jo osan sarjan henkilöistä, Haaviston perheen. Ensimmäisessä jaksossa Minnan (Raipia) ja Askon (Majanlahti) esikoinen Vilma (Hautala) aloittaa Virtauksen ilmaisutaitolukiossa, jossa hänen isänsä toimii rehtorina ja äidinkielenopettajana. Vilman kavereita lukiossa ovat Emmi Lukkari, (Hurme) Jani Hellemaa, (Lehtinen) Tomi Karhu (Väre) ja Krista Kortelainen (Siberg). Sarjassa tulee tutuksi myös aurinkoenergia, jonka parissa Tomin isä Otso (Räsänen) ja Vilman isän sisko Elina (Haahdenmaa) työskentelevät Suner Oy:ssä. Sunerissa työskentelevät myös johtaja Pentti Ruuskanen, (Pekkinen) Tero Kuusla, (Halme) Sakari Määttä (Leino) ja Lauri Kallio (Mikkola). Lisäksi Virtauksessa asuvat Ruuskasen poika Aleksi, (Pekkinen) kahvila Suvannossa työskentelevä Sara Erkkilä, (Lipponen) lääkäri Henrik Paltamo, (Perttu) Askon vanhemmat Ensio (Roine) ja Aino, (Sulin) opettaja Lisbeth ""Lissu"" Kanerva (Siitonen) ja Päivikki Summanen (Kangas) tyttärensä Nannan (Tamminen) kanssa. Heidän ja muutamien muiden harvemmin esiintyvien elämät nivoutuvat yhteen kuvitteellisessa ja pienessä Virtauksessa. Sarjassa on draamaa, niin iloista kuin surullistakin. Hahmojen tunteisiin pystyy hyvin samaistumaan, varsinkin jos ja kun samoja tunteita on itsekin kokenut. Draama on aitoa, mutta joskus tuntuu että se luodaan väkisin, kun ei korjata väärinkäsitystä, vaikka tilaisuuksia olisi monet kerrat. Onneksi näitä ei ole montaa kertaa, ja ne vähenevät jaksojen myötä. Näyttelijät osaavat hyvin työnsä. Myös nuoret, jotka eivät ole vielä ammattilaisia, mutta ovat käyneet teatterikoulua. Nuorien apuna ovat ammattilaiset ja joitakin suuria, hyvin tunnettuja ja lahjakkaita kuten Tapani Perttu, Juuso Pekkinen, Esko Roine ja Lari Halme.","Kelpo draamasarja, jossa ei toisteta itseään tapahtumien kuin henkilöidenkään suhteen."
1048,90.0,"Kirjailija Sir Arthur Conan Doyle esitteli Sherlock Holmesin ja tätä avustavan John Watsonin vuonna 1887. Alun perin kertakäyttöhahmoksi tarkoitettu “konsultoiva etsivä“ alkoi elää aivan omaa elämäänsä Baker Streetillä sijainneen asuntonsa ulkopuolella. Doylen fanit kaipasivat uusia salapoliisiseikkailuja miehen omaksi harmiksi asti, ja hän joutui jopa tappamaan luomansa hahmon saadakseen lukijoiltaan rauhan - ja lopulta jälleen taipumaan näiden tahtoon ja palauttamaan Holmes elävien kirjoihin.Holmes tuntuukin olevan enemmän kuin hahmo kirjan sivuilla. Kaiken kaikkiaan Doyle kirjoitti 60 Holmes-tarinaa (neljä romaania ja 56 novellia), mutta kuuluisan piipunpolttelijan seikkailut eivät niihin rajoitu. Kaanonin ulkopuolella hän on kohdannut niin Arsène Lupinin kuin Viiltäjä-Jackin, ja uriensa aikana hänestä ovat kertoneet tarinoita mm. Stephen King, Neil Gaiman, Buster Keaton, Billy Wilder ja Hayao Miyazaki - niin vakavassa kuin koomisessakin hengessä. Holmesia on niin kirjojen sivuilla, teatterin lavalla, kinojen valkokankaalla, televisioiden kuvaputkella, radioiden kaiuttimissa kuin tietokoneiden näytöillä venytetty lukuisiin aikakausiin ja tilanteisiin. Neron synonyymiksi ja kaikkien aikojen ikonisimmaksi päättelijäksi muodostuneen hahmon kohdalla onkin oikeutettua puhua tarjolla olevien tarinoiden inflaatiosta.Sherlock Holmes-seikkailun tuottaminen on siis kaukana tuoreesta ideasta, eikä tutun parivaljakon sijoittaminen nykypäivään ole sekään ennenkuulumatonta. BBC:n uuden Holmes-adaptaation takaa löytyy kuitenkin Steven Moffat, yksi brittitelevision taitavimmista nykynimistä. Moffat nousi Briteissä yleiseen tietoisuuteen kirjoitettuaan yleisesti parhaiksi katsotut jaksot vuonna 2005 uudelleenalkaneeseen scifi-seikkailuun Doctor Who ja nousi myöhemmin sarjan pääkirjoittajaksi ja vastaavaksi tuottajaksi. Siinä virassa hän osoitti sellaista taitoa monisyisten ja kimuranttien tarinoitten punojana, että täytyy ihmetellä, ettei hän aiemmin ole harkinnut rikossarjan kirjoittamista. Yhdessä Who-kollega Mark Gatissin kanssa luotu sarja on modernien rikosmysteerien parhaimmistoon kuuluva jännityspaketti, joka myös kunnioittaa alkuperäisseikkailuja.Sarjan ensimmäinen kausi koostuu kolmesta jaksosta, joista kullakin on mittaa 90 minuuttia. Moffatin kynäilemä, pikajunan vauhdilla etenevä avausjakso A Study in Pink perustuu ensimmäiseen Holmes-tarinaan Punaisten kirjainten arvoitus (A Study in Scarlet), ja pysyttelee sen kanssa samoissa jalanjäljissä yllättävän pitkään, vaikka osa asioista on muutettu sopivammaksi nykypäivään ja elokuvanmittaiseen filmatisointiin. Holmes ja Watson esitellään meille alkuperäistä tarinaa mukailevalla tavalla, Watson (Martin Freeman) jopa pienen oivalluksen kanssa: kun alkuperäistarinoissa hän oli Afganistanin sodan veteraani, tarjoaa nykypäivä kuin lautasella vastaavan konfliktin. Ilman sanoja ilmaistava kommentti imperialististen seikkailujen nykykaiusta on yllättävän ovela. Odotettavissa ovelan nokkela on kuitenkin nimihenkilö (Benedict Cumberbatch), joka saa tutkittavakseen oudon itsemurhasarjan. Mukana pörrää tietenkin myös poliisivoimia edustava Lestrade (Rupert Graves), joka vasta rakentaa luottamustaan Holmesiin.Kakkostarina The Blind Banker pohjaa kaikkien eniten toiseen Holmes-seikkailuun Neljän merkki. Jakso alkaa vahvasti yhtä kiintoisalla mysteerillä kuin ensimmäinenkin tarina, mutta tämän kiintoisuus ei kanna loppuun asti. Ongelmaksi nousee myös jonkinasteinen rasismi. Kirjoittaja Stephen Thompsonin tarkoituksena oli kai leikkiä Doylen teksteissä esiintyvillä ulkomaalaisiin ja ulkomaihin kohdistuneilla ylimielisillä asenteilla (jotka olivat ajalle normaaleja), mutta tämä peli karkaa liian nopeasti vaarallisille alueille. Pääongelmana on kuitenkin se, että puolen välin jälkeen ykkösosaa huomattavasti suoraviivaisempi rikostarina jää junnaamaan paikoilleen.Jaksoista viimeinen, sarjassa myöskin näyttelevän Gatissin The Great Game, koostuu sarjasta irrallisia tilanteita, joihin pääosan parivaljakko ajautuu metsästäessään Lontoon kulisseissa häärivää rikollisneroa. Alku on Bruce-Partingtonin suunnitelmista, huikeaan cliffhangeriin jäävä loppu Viimeisestä ongelmasta. Vaikka tarinan peruskonsepti kuulostaa hajanaiselta, se pysyy koossa yllättävän hyvin, osittain salamannopeasti etenevän jännittävän käsikirjoituksen, osittain Paul McGuiganin ohjauksen ansiosta. Ensimmäisen ja kolmannen jakson ohjannut McGuigan on treenannut rikoskuvioiden tallentamista aikaisemmin notkean Lucky Number Slevinin kanssa.Kimuranttien ongelmien, nopsien päättelyketjujen, nokkelanhupaisan dialogin ja huikeiden jännitysnäytelmien lisäksi (avausjakson huipentuma on parasta, mitä trillerigenre on pitkään aikaan tarjonnut) sarjan suolana ovat päähahmot ja pippurina heidän näyttelijänsä. Holmes on kiehtova kuin aina: eksentrinen ja nokkelaälyinen mutta myös rikosten maailmassa ja pelkästään niiden ratkomiselle elävä sosiaalinen kummajainen. Roolityön myötä tien kuuluisuuteen ansaitseva Cumberbatch nappaa hahmon villin energian ja hallitsee sitä suvereenisti, jopa paremmin kuin Robert Downey, Jr Guy Ritchien parin vuoden takaisessa Holmes-tulkinnassa. Vastaavalla tavalla loistava on myös Freeman, joka on Watsonina vähän samanlainen kuin oli Arthur Dentinä viisi vuotta aikaisemmin - nyt tosin ei toljotella Linnunradan ihmeitä vaan miestä, joka hylkää jopa itsestään selvimmän yleistiedon, ellei siitä ole hyötyä rikollisten kiinnisaamisessa. Tämä on rooli, jonka Freeman taitaa: vauhdin ja vaarallisten tilanteiden keskellä hän on jokamies, johon katsoja voi nojata mielellään. Lisäksi pääparin keskinäinen kemia toimii kuin unelma. Kahden erilaisen henkilön ja maailmankuvan kohdatessa kipinät lentävät, mutta ystävyys alkaa silti hiljalleen muodostua. Watsonin täytyy tosin hyväksyä se, ettei hänen uusi tuttavansa ole suoraviivainen sankari. Holmes ei niinkään selvitä tapauksia oikeuden vuoksi, vaan haasteen ilosta ja voittamisen riemua tavoitellen. Tätä jo Conan Doylen esittämää tulkintaa on vahvennettu, ja se lisää piristäviä sävyjä usein suoraviivaisemmin tulkittuun hahmoon.Kuten jo todettua, tarinat pysyvät yllättävän uskollisina Conan Doylen teksteille, vaikka joitain asioita on ollut pakko muuttaa. Maailma ei pysy ennallaan sadassa vuodessa, eikä Holmesin huumeidenkäyttö meditaatiovälineenä sovi enää mutkattomasti nykypäivään. Entä mitä ajattelee rouva Hudson (Una Stubbs) kahdesta yhdessä asuvasta aikuisesta miehestä? Itse mysteerien päivittäminen toimii myös, vaikka joissain asioissa lähdetään pilke silmäkulmassa täysin päinvastaiseen suuntaan kuin Conan Doyle lähti. Rikostenratkonnassa voi ehkä tuntua olevan asteen verran liikaa CSI:tä, mutta toisaalta Holmes käyttäisi kaikkia saatavilla olevia keinoja tapausten selvittämiseksi, jos hänet kirjoitettaisiin nykypäivänä. Niinpä Holmesilla on nykyään myös nettisivut, eikä Watson lähetä seikkailujaan luettavaksi Strand-lehteen - hän bloggaa.Sarjassa pienen erityismaininnan ansaitsee yhtenäinen kuva Lontoosta. Matkailukaupungin ja pilvenpiirtäjien varjoissa odottaa asianmukaisen tummista sävyistä rakennettu alamaailma, jossa vaaran mahdollisuus tuntuu todelliselta, ja syypää saattaa odottaa vain yhden kulman takana. Holmesin silminä ja korvina näissä paikoissa toimivat kodittomat ihmiset aivan kuin Doylenkin tarinoissa. Visuaaliseen ilmeeseen liittyen täytyy mainita myös ruudulle välillä ilmestyvät sanat, jotka auttavat pysymään Holmesin ajatuksenjuoksun perässä – tai vaikka lukemaan tekstiviestejä ilman että kameran täytyy loikata harva se väli tuijottamaan puhelimen näyttöä.",Modernin rikosviihteen parhaimmistoon kuuluva jännityspaketti kunnioittaa myös Holmesin alkuperäisiä seikkailuja. Välitön klassikko.
1049,90.0,"Sotilaslääkäri John Watson (Martin Freeman) haavoittui Afganistanissa ja kotiutuu. Eräiden seikkojen vuoksi hän tarvitsee asuinpaikan ja sellainen järjestyy osoitteesta Baker Street 221B. Vuokraemäntä on rouva Hudson (Una Stubbs) ja patalaiska, sosiopaatti tyyppi nimeltään Sherlock Holmes (Benedict Cumberbatch) on paikkaa jo asuttava persoona. Holmes on eräänlainen konsultti Scotland Yardille minkä tarkastaja Lestrade (Rupert Graves) luottaa itsemyönnettyyn sosiopaattiin. Omituinen itsemurharimpsu saa velton Holmesin liikkeelle, pahaenteinen valtion virkamies jonka nimeksi paljastuu Mycroft (Mark Gatiss) on utelias tohtorin intresseistä ja itsemurharimpsu onkin oikeasti älykkään sarjamurhaajan (Phil Davis) tekosia ja em. murhaaja hyötyy toimistaan taloudellisesti. Lisäksi Mycroftin arvio tohtori Watsonin piilevästä janosta riskeerata henkensä on aika paikkansa pitävä. Sellaisen alkupotkun voimalla älypuhelimien, Intterwebbin ja teknokikkailun ajan mestarietsivä Sherlock Holmes saapastelee olemassaoloon ja Sir Arthur Conan Doylen kertomukset antavat tarinansa sovittajille.Pohjana on siis toiseksi wanhin juttu koskaan (Shakespeare on wanhin), mutta Sir Arthur Conan Doylen luomus yhä jaksaa porskuttaa. Steven Moffat ja Mark Gatiss ovat uusioversion takapiruina ja episodit ovat kunnioitettavasti 90 minuuttia, joten niihin mahtuu juonta, sivujuonia, draamaa ja jännitystä. Luonnollisesti Holmes selvittää eteensä putoavat jutut ja vaikka hän toimii suuremman oikeuden puolella hän itse nauttii haasteesta, voitosta ja juonikkuudesta. Moriarty (Andrew Scott) on pelottavasti samaa laatua.Benedict Cumberbatch on pitkä, hontelo, käkkäräpäinen ja upealla äänellä argumentoiva Sherlock Holmes. Tämä on juuri sellainen persoona joka veltolla päällä on laiskuuden perikuva ja saadessaan jotain älyään stimuloivaa hänen energiansa on loppumaton ja lisäksi äärimmäisen tarttuvaa laatua. Pinnallisen charmin alla kuitenkin lymyilee kylmäverinen sosiopaatti joka talloo sosiaalisten normien päälle ja ei peittele pilkallisuuttaan. Martin Freeman on lyhyt ja tanakka (Cumberbatchiin verrattuna) jokamies joka tarvitsee majapaikan ja kyseisen majapaikan asukki osoittautuu aika tehokkaaksi terapiaksi arvon tohtorille. Realistisempi tohtori Watson on kuitenkin A-luokan diplomaatti ja tarjoaa Holmesille mainion peilin minkä avulla tämän ihailtavat ja pelottavat piirteet voidaan tuoda esiin. Yksinään Cumberbatch ja Freeman ovat toimivia, mutta yhdessä heistä muodostuu loistava parivaljakko jonka kumpikaan jäsen ei riesaa toista. Sherlock Holmes ei tarvitse törmäilevää tollukkaa alleviivaamaan älyään - hän tarvitsee luotettavan käsiparin antamaan toisen näkökannan ja kantamaan raskaita taakkoja.Rupert Graves on Scotland Yardin sinnikäs Lestrade joka tietää kuinka pätevä tutkija Holmes on ja sen takia sietää tämän läsnäoloa. Hän ei siltikään siedä Holmesin omapäisempiä tekoja ja osaa muistuttaa olevansa osa aika paljon vahvempaa muskelia kuin Holmes ja Watson ovat. Tämä on se Lestrade joka ottaa kiinni yhdeksän roistoa kymmenestä ja Holmes auttaa sen kymmenennen roiston paljastamisessa koska tämä kymmenes oli jotain uutta ja omalaatuista. Mark Gatiss (metatasollisen hauskasti) on Mycroft, varsin matalan tason virkailija Hänen Majesteettinsa hallituksessa. Tai sitten hän on Hänen Majesteettinsa hallitus silloin kun hän ei ole koko Britannian salainen palvelu tai freelance-CIA tai jotain muuta siinä sivussa. Hänellä on suuri valta, erittäin vähän luottamusta ja se vähä mikä näkyy vain alleviivaa hänen säälimätöntä olemassaoloaan. Mycroft Holmes on liittolaisena platinaa arvokkaampi ja hän osaa löytää sen mikä sinua motivoi, mutta vihollisena hän hankiutuu sinusta eroon, muistaa täsmälleen kuka olit, miksi hän hankkiutui sinusta eroon ja hän ei piittaa pätkääkään mahdollisesti aiheutuneesta tragediasta. Hän vain inhoaa sen toteuttamisen vaatimaa jalkatyötä.Phil Davis on ensimmäinen roisto jonka tekosia moderni Sherlock Holmes penkoo ja huomaamattoman matalasta virasta huolimatta osoittautuu älykkääksi ja tarkkaavaiseksi roistoksi joka osaa manipuloida ihmisiä. Toisaalta kun tietää kuinka vaikea on päästä em. huomaamattoman matalaan virkaan niin roisto ei ole ollenkaan epäuskottava antagonisti. Toinen episodi on hieman heppoisampi Holmesin selvittäessä kiinalaisen salaseuran harjoittamaa salakuljetusta ja kolmannessa episodissa Andrew Scott tuo esille rikollisen Moriartyn. Sherlock Holmesin nimekkäin roisto on sosiopaattinen ja haasteita rakastava nulikka jonka mielialat vaihtelevat tuttavallisesta flirtistä kiukuttelevaan raivoon samassa lauseessa ja nulikan maneereista huolimatta Moriarty on kiistaton nero jolla on paljon resursseja käytössään. Lyhyesti sanoen roistopuoli on erinomaisesti toteutettu ja erityisesti Moriarty on Holmesin peilikuva epäsovinnaisena, omia mielihalujaan ajavana sosiopaattina ja ensimmäisen episodin nimetön sarjamurhaaja huomaamattoman aseman kätkemänä nerona.Ensimmäinen kausi modernin Sherlock Holmesin seikkailuista esittelee lähtökohtansa erinomaisen hyvin ja samalla tuo esille päähenkilön kaksi pimeää puolta henkilöityneinä kahdeksi hyytäväksi roistoksi. Keskimmäisen episodin kohdalla taso hieman notkahtaa ja kolmas episodi päättyy harmillisen kesken (cliffhanger ei sovi kauden loppuun), mutta noista notkahduksista huolimatta Uusi Sherlock jättää hyvän jälkimaun ja kutinan nähdä lisää.",Erinomaisesti alkava ja jättää kutinan nähdä lisää.
1050,80.0,"BBC:n tuottaman Uuden Sherlockin ilmestyminen keskelle tv-tarjontaa pari vuotta sitten oli kuin pieni ihme. Ensimmäinen tuotantokausi oli vain kolmen puolitoistatuntisen jakson mittainen, mutta näyttävyyttä sarjasta ei puuttunut. Paitsi että kolmijaksoinen paketti edusti nykyajan terävintä rikosviihdettä, onnistui se siinä sivussa myös jossain, missä lukuisat muut yrittäjät ovat epäonnistuneet: sarja otti käsittelyyn mestarietsivä Sherlock Holmesin, erään kaikkien aikojen tiheimmin filmatuista kirjallisuushahmoista, ja loi tämän useasti tulkituista seikkailuista jotain uutta ja mielekästä. Hahmo siirrettiin onnistuneesti nykypäivään samalla kunnioittaen Arthur Conan Doylen kirjoittamia alkuperäisiä tarinoita. Kausi oli nokkela, hyvin kirjoitettu ja elävästi näytelty. 2000-luvun viihdyttävin rikossarja oli luotu 120-vuotiaasta kirjallisuushahmosta, joka kyykytti mennen tullen innoittamiaan nykykollegoita.Tyrmäävän alun jälkeen on tosin esitettävä kiusallinen kysymys: mitä seuraavaksi? Miten säilyttää laadukas vire – tai panna jopa sitä paremmaksi – ja miten ratkaista ykköskauden päättänyt kutkuttava cliffhanger? Odotukset ovat tolkuttoman kovat, mihin käsikirjoittajat Steven Moffat, Mark Gatiss ja Stephen Thompson vastaavat itsevarmasti. Trio kaivaa arsenaalistaan järeät tykit, eli kolme tunnetuinta Conan Doylen kirjoittamaa Holmes-tarinaa: Sherlock (Benedict Cumberbatch) ja hänen luottoapurinsa John Watson (Martin Freeman) kohtaavat Irene Adlerin, Baskervillen koiran ja rikollisnero James Moriartyn. Edelliskaudelta tuttu vähäisempien tarinoiden päivittäminen huikean taidokkaiksi täsmäiskuiksi on siis vaihtunut koko rintaman tulitukseen. Lopputulos ei ole ehkä aivan yhtä riemastuttavan tyylikäs kuin viime kerralla, mutta toisaalta kyllä molemmilla lähestymistavoilla maaliin osuu.Kauden korkkaa jällen kerran Moffat, jonka työmateriaalina on Conan Doylen ensimmäinen Holmes-novelli Kuningas pulassa (A Scandal in Bohemia). Tarina muistetaan femme fatale Irene Adlerin ainoana mutta vetovoimaisena esiintymisenä. Holmes-fanit ovatkin käyttäneet aikaansa säästelemättä pohtiessaan, oliko aseksuaalina kuvattu Holmes suorastaan ihastunut hänestä yliotteen saaneeseen Adleriin. Nykypäivään siirretty Adler ei enää ahdistele Böömin kuningasta vaan Lontoon luksusalueen Belgravian asukkeja. Samalla vieno romanttinen vire Holmesin ja Adlerin välillä on ikävä kyllä räjäytetty taivaan tuuliin. Moffat nimittäin tulkitsee termin 'yliote' hieman liian kirjaimellisesti, ja hän onkin tehnyt Lara Pulverin tulkitsemasta Adlerista dominatrixin.On vähintään pettymyksellistä nähdä, että sarjan pilottijaksolla modernin rikosviihteen sääntökirjan päivittänyt Moffat sortuu muutoinkin maalaamaan jakson todella leveällä pensselillä. Ensimmäinen heikko merkki on edellä mainitun cliffhangerin halpamainen ratkaisu. Sen jälkeen mopo tuntuu karkaavan täysin käsistä. Sherlockin sosiopaattinen ylimielisyys ja tätä terävän viiltävästi tulkinnut Cumberbacth olivat todennäköisesti sarjan menestyksen kaksi lumoavaa päätekijää, ja Moffat on selkeästi tiedostanut sen. Kuin Hollywoodissa tuotetussa jatko-osassa ikään, kaavan mehukkainta osaa, eli tässä tapauksessa Sherlockin impulsiivista koheltamista ja nerokasta päättelyä, on lähdetty paisuttamaan yli kaiken tarpeen. Sherlock tuntuu operoivan vääristyneessä rinnakkaistodellisuudessa, jossa hänen oikkujaan siedetään yli kaiken kuviteltavissa olevan moraalisäännöstön ja sietokyvyn. Toki nokkelan päähenkilön seuraaminen on mehukkaan nautinnollista – onhan nerokkuus uusi seksikkyys – mutta ei kermakakustakaan kannata kerralla ahmia siivua enempää.Onneksi jaksoa silti kuljettaa eteenpäin kuljettava todella koukuttava mysteeri, sen sivussa nähtävät viittaukset Doylen tarinoihin ovat riemastuttavia, ja jopa jakson alkupuolelle viritetty pieni murhatapaus on yksinkertaisuudessaan palkitseva – pintapuolelta hämmentävä mutta ratkaistuna juuri sellainen itsestään selvä välipala, jollaisen herra Doyle olisi voinut itse kirjoittaa. Koko jakson kattava palapeli on tosin koottuna pienoinen pettymys johtuen ehkä siitä, että edellä mainittu hyperaktiivisuus vaihtuu lopussa yllättäen hidastempoisuuteen. Ilman riittävää pohjustusta tyylinvaihdos tuntuu lyövän ilmat pihalle jaksosta, vaikkakin sen myötä siirrytään palkitsevasti puimaan avainhahmojen välistä dynamiikkaa. Lopputulos jääkin positiivisen puolelle.Kauden toisessa jaksossa Gatiss ottaa käsittelyynsä goottikertomuksen Baskervillen koira. (The Hound of the Baskervilles). Jakso tuntuu alkavan suorastaan vaisusti ja sisältävän hahmoille epätyypillistä ja suorastaan typerää käytöstä. Onneksi juonen aukoista häiritsevimmät paikataan, kun helvetinhurttaa ympäröivät todelliset olosuhteet paljastuvat. Jutun luonteen vuoksi siitä on itse asiassa häiritsevän hankala puhua ilman arvoituksen pilaamista. Lisäksi lopussakaan kyseessä ei ole mikään edellisestä jaksosta tai tuotantokaudesta tuttu huikea akrobatiaesitys, jolloin sinänsä hyvin viritelty kertomus jää vertailutaustansa vuoksi tuntumaan hieman lattealta. Oleellista kuitenkin on se, että jakso päätyy jonnekin keskivertoa paremman esityksen seuduille. Huikean trillerin mitoista jäädään yksinkertaisesti siksi, että saman tarinan olisi voinut kertoa lyhyemmässäkin ajassa. Toisaalta kirjoittajanvaihdos tuo Sherlockin käytöksen takaisin siedettäviin mittoihin, jolloin tämän huomiointikyvystä on helppo nauttia.Finaalin heltiämätön ja tunteikas jännitysnäytelmä kuuluu Steve Thompsonille, ja onkin todella suuri helpotus, että viime kaudella ketjun ylivoimaisesti heikointa lenkkiä edustanut Thompson ottaa kollegansa kiinni laadussa. Novellia Viimeinen ongelma (The Final Problem) muokkaava kolmosjakso tuo parrasvaloihin varjoissa pyörineen rikollisnero Moriartyn (Andrew Scott), jolla on alamaailman herruuden lisäksi vain yksi tavoite: tuhota Sherlock Holmes. Moriarty käykin monen rintaman hyökkäykseen mestarietsivää vastaan tavalla, jonka pirulliset merkitykset paljastuvat hiljalleen. Öljytyn salaman lailla sinkoilevassa juonessa riittää toki huomautettavaa, esimerkiksi Moriartyn suunnitelma vaatii häntä samaan aikaan olemaan sekä Ison-Britannian koko huomion keskipisteenä että täysin huomaamattomissa, eikä vain kolmekymppiseksi nuorennettu kaveri tunnu luontevalta alamaailman hallitsijana.Pienet viat kuitenkin unohtuvat sen alle, että jakso on huumaava energiapaketti, jonka aikana Sherlock ja Cumberbatch todella kohtaavat vertaisensa. Scott ei aivan onnistunut vakuuttamaan aikaisempien jaksojen pikkuroolien aikana tulkintansa vahvuudesta, mutta päästessään tarinan keskiöön hän ei tehoissa säästele. Tekijöiden lähestymistapa Moriartyyn on ollut hieman uudenlainen: tehdä tästä peittelemätön psykopaatti, jolle onnistuminen on kaikki kaikessa metodeista piittaamatta. Tämä tietenkin luo vertailukohdan Sherlockin ja tämän täydellisyydenhaluisuudelle, mitä konnamaestron nuorentaminen Sherlockin kanssa samaan ikäluokkaan tukee. Pääasia on kuitenkin fantastinen Scott, joka on simppelisti pelottava ilmestys määrätietoisuudessaan ja maanisuudessaan. Näiden ainesten turvin finaalitarina saattaakin olla kauden paras jakso.Vaikka Holmesin sosiopatiaa on viihdetarkoituksissa lyöty jopa hieman yli, uskaltaa sarja silti kehittää hahmojensa välistä suhdetta eteenpäin sen sijaan, että pysyttäisiin pelkästään tutussa ja turvallisessa. Taitava Freeman asettuu Watson-tulkintojen rintamassa jokamiesapuriksi, joka löytää Sherlockin johdattamien seikkailujen luota elämänhalunsa, mutta tämä Afganistanin sodan veteraani ei silti pysty niiden parissa asettumaan takaisin arkielämän uomiin. Samaan aikaan Holmesin apuun usein turvautuva, mutta tämän ylimielisyyden kanssa kamppaileva rikostarkastaja Lestrade (Rupert Graves) yrittää lämmitellä suhteitaan mestarisalapoliisiin. Romanttisessa mielessä samaan pyrkii patologi Molly Hooper (Louise Bradley), minkä johdosta Holmes joutuu kohtaamaan oman tunteettomuutensa ja eristyneisyytensä.Suurin menestystarina on kuitenkin ehdottomasti Sherlcokin veli Mycroft. Kyseessä voi olla tätä näyttelevän Mark Gatissin yritys korostaa itse itseään, mutta lopputulos on niin dynaaminen, ettei roolinlaajennuksen taustamotiiveilla ole pian väliä. Jos Cumberbatch on ilmiömäinen Sherlock, on rooliinsa kuin syntynyt myös Gatiss, joka tarjoaa tälle kuivan ja byrokraattisen vastakappaleen. Hahmon kuvaus ei ehkä kuulosta jännittävältä, mutta toisaalta Gatiss puhaltaa Mycroftin sanoihin, eleisiin ja tekoihin painoarvoa, joka vastaa Sherlockin toimia ilman niistä tuttua hyperenergiaa. Hän on kruunun korkea-arvoinen palvelija, joka näkee ja kokee arkipäivän työssään Sherlockin lennokkaiden rikoksenratkaisun asettuvan kontekstiin niin, ettei hän jaksa innostua poliisien ja rosvojen yhteenotosta – mittakaavaan asetettuna kyseessä on vakavia asioita, joista aiheutuvat sotkut hänen kaiken lisäksi joutuu siivoamaan.Uuden Sherlockin toinen tuotantokausi ei siis hieman yllättäen pysykään elossa sen varassa, että sen muokkaamat tarinat ovat kirjallisuusklassikkoja. Avainasemassa on sen sijaan aina postiviinen ja tilannetta virkistävä hahmonkehitys: kukin päähenkilöistä jatkaa ensin edelliskaudelta tutussa hengessä lähes karikatyyrimaisesti, kunnes joutuu kohtaamaan sopeutumattomuutensa kestämättömyyden. Juonten puolella käytössä oleva koko rintaman tulitus tarkoittaa valitettavia ohilaukauksia, mutta toisaalta kyllä siinä sivussa vaikka väkisin maaliinkin osuu. Irtonaiset heikot hetket pelastaakin se tekijä, että ne ovat osa huimaa kokonaisuutta, jollaista ei tv:ssä voi liikaa nähdä.","Ykköskausi nostatti valtavat paineet, joihin sarja vastaa kaivamalla järeät tykit käyttöönsä. Tulitusta tulee koko rintamalta sen verran, että väkisinhän siinä maaliin osuu."
1051,90.0,"BBC omaa useita paikallisia osastoja ja Walesin sellainen alkoi sovittamaan Sir Arthur Conan Doylen kertomuksia Sherlock Holmesista (Benedict Cumberbatch) moderniin aikaan. Episodit olivat pitkiä, kaudet lyhyitä ja yleisö oli haltioissaan. Ei tarvitse omata nimihenkilön eikä edes tohtori John Watsonin (Martin Freeman) deduktiivisia kykyjä todetakseen mihin se johtaa: Uusi Sherlock saa toisen tuotantokauden samoilta humuilta ja alkupisteenä on juuri se mistä edellinen loppui.Konsultoiva rikollisnero Moriarty (Andrew Scott) sai syyn lykätä Sherlock Holmesin tappamista. Yllätyskäänne antaa Holmesista ja Watsonista koostuvalle duolle tilaisuuden pysyä leivän syrjässä kiinni vaikka Watsonin kirjoitukset suuresti ärsyttävät 243 erilaista tupakantuhkaa analysoinutta Holmesia ja hän ei halua lukijoiden tietävän ratkaisemattomista jutuista. Pysyvästi boheemi ja auktoriteetteja pilkkaava Holmes kuitenkin saa yllykkeen Mycroftin (Mark Gatiss) kautta ja ilmeisesti eräs Irene Adler (Lara Pulver) omaa kuvamateriaalia joka pystyy aiheuttamaan aika ison skandaalin ja tämä ei halua rahaa tai palveluita vastineeksi. Valtapeli saa Holmesin innostumaan ja ammattimaisen dominoiva Adler muodostuu melkoiseksi mysteeriksi Holmesille. Juoni on lisäksi vielä mutkikkaampi ja jättää kaikille osapuolille happaman jälkimaun. Sellaisen mysteerin voimalla moderni Sherlock Holmes lampsii Baker Street 221B:n sisuksiin ja rouva Hudson (Una Stubbs) saa sietää kovanaamojen ruhojen (monta kertaa) rikkomia ikkunoita ja luodinreikiä seinissä. Mutkikasta kiristystapausta seuraa reissu Dartmoorin nummimaisemiin ja Baskervillenä tunnetun salaislaitoksen uumenista paljastuu valonarkoja kokeita ja jutussa on koira haudattuna ja tarkastaja Lestradekin (Rupert Graves) joutuu nummimaiseman keskelle. Luonnollisesti Moriarty päättää näyttäytyä näyttävän koruvarkauden avulla ja episodin loppuratkaisu selviää pari minuuttia alun jälkeen ja vähäinenkin tieto Conan Doylen kertomuksista paljastaa myös mistä on kyse - Holmes ja Moriarty lähtevät sotajalalle.Benedict Cumberbatch on moderni Sherlock Holmes myyttisen etsivän kaikessa merkityksessä. Hän halveksii auktoriteetteja, hänen loistava tarkkailukykynsä ja sarkastisuutensa ei missään vaiheessa sammu ja nämä kyvyt eivät ole pelkästään hyödyksi, sillä Holmesin sosiopaattisuuden avaamia mahdollisuuksia tuodaan myös ilmi. Martin Freeman on kivimäisen luotettava Watson jonka hitaammin, mutta ehdottoman varmasti toimiva mieli pitää Holmesin suunnassaan ja muistuttaa miksi pelkkä älyllinen haaste ei ole tärkeä. Rupert Graves on ehdottoman rehellinen Lestrade joka tekee työnsä ammattitaidolla ja intuitioonsa luottaen.Lara Pulver aloittaa antagonistien sarjan Irene Adlerina jonka alkuperäisversio on saanut aika ison annoksen tehostetta. Kaikilla tavoilla klassinen femme fatale omaa lujan otteen aika ison järjestelmän arasta paikasta ja on tarpeeksi ovela välttääkseen karkeammat vastakeinot, mutta antaa henkilökohtaisen pakkomielteensä romuttaa juonensa minkä punomiseen hän sai apua. Baskervillen koira on sisältöpuhdas mysteeri, joten varsinainen takapiru saa pysyä piilossa. Andrew Scott palaa finaaliin pirullisena Moriartyna ja nulikkamaisen sosiopaatti Moriarty osoittaa olevansa melkoisen pirullinen ja karkean tehokas rikollisnero.Toisella kaudella Uusi Sherlock aloittaa voimakkaasti koomisella nuotilla ikiboheemin Holmesin talloessa sosiaalisia odotuksia jalkoihinsa, mutta jutun mutkikkuus osuu Holmesia vyön alle. Baskervillen koira on aiheesta tunnetuimpia Holmes-kertomuksia ja tässäkin tapauksessa se sekoittaa monia genrejä mielenkiintoiseksi kokonaisuudeksi joka omaa järkevän selityksen. Kolmannen episodin kohdalla juoni tiivistyy ja silkan häiriköinnin sijasta rikollisnero-Moriartylla on päämäärä: Sherlock Holmesin ehdoton häviö. Tiheätunnelmainen finaali noudattaa edellisen kauden ideaa ja Lestraden rehellisyys ja pätevyys tulee selvästi esiin: hänellä on molempia suuresti. Kaksi erinomaista episodia ja yksi pelkästään hyvä episodi kuitenkin pitävät korkeaa tasoa yllä ja edelliseen kauteen verrattuna lopetus on paljon selkeämpi. Luonnollisesti uusia latuja ei kakkoskausi pysty avaamaan, mutta melkein 130-vuotiaan Sherlock Holmesin seikkailut jaksavat viihdyttää yhä. Nämä viihdekirjallisuudeksi tarkoitetut kertomukset ovat suurta kirjallisuutta.",Kaksi erinomaista episodia ja yksi hyvä episodi modernin Holmesin seikkailuja.
1052,80.0,"Sherlock Holmes (Benedict Cumberbatch) loikkasi katolta ja vapaa pudotus äkkipysähtyi katuun. Sellainen sai John Watsonin (Martin Freeman) murheelliseksi ja siirtymään eteenpäin. Luonnollisesti koko ""kuolema"" oli pelkkä Mycroftin (Mark Gatiss) ja Molly Hooperin (Louise Brealey) avustuksella toteutettu taikatemppu ja kun temppu lakkasi olemasta tarpeellinen saattoi moderni Sherlock Holmes taas hoippua rouva Hudsonin (Una Stubbs) hallinnoiman Baker Street 221B:n asukiksi. Luvassa on jopa perhedraamaa kun Watson menee naimisiin Mary Morstanin (Amanda Abbington) kanssa ja Lestradekin (Rupert Graves) saa näyttää kykyjään sinnikkäänä jeparina ja tervejärkiselle liian iso ja vaarallinen kiristysjuttu on selvitettävä. Luonnollisesti kiristäjän juonessa oli heikkous mitä Holmes hyödyntää ja se heikkous ei vaadi älyä - se vaatii typeryyttä.Kolmannella kaudellaan Uusi Sherlock jättää harmillisesti lattean maun kokonaisuudestaan. Holmesin paluu elävien kirjoihin estää terrori-iskun aloituksessa. Watsonin avioliiton aiheuttama muutos muodostaa rungon kauden keskikohdalle ja soppaan liittyy myös murhamysteeri. Kaksi juoneltaan perhekeskeisempää episodia ovat kuitenkin pelkkää lämmittelyä ja Moriarty (Andrew Scott) ja se nimetön taksia ajava sarjamurhaaja saavat vertaisensa Charles Magnussenista (Lars Mikkelsen) ja alle kahdessa minuutissa selviää että hän on Sherlock Holmesin vertainen muistamisen ja tietämisen suhteen ja viidessä minuutissa hän muistuttaa katsojille minne tämä Holmesin piirre (äly ja säälimätön deduktio) vie äärimmilleen vietynä. Holmes joutuu siis selvittämään Magnussenin kiristysvyyhtä ja tällä on tähtäimessä vielä suurempi saalis ja on keksinyt keinon sen kaappaamiseen.Kolmannella kaudella näyttelijät ovat täydellisesti omaksuneet roolinsa ja kemian elävyydestä ei voi valittaa. Benedict Cumberbatch alleviivaa Holmesin sosiopaattisuutta parilla hyytävän huumorittomalla kommentilla ja maneerilla. On suorastaan helpottavaa huomata että kliinisen nerokas Sherlock Holmes voi joutua tilanteeseen mikä saa hänet hermostumaan ja epävarmaksi kyvyistään. Tämä Sherlock Holmes ei ole pelkkä sosiopaatti joka saa kiksinsä älyllisestä mittelystä vaan aito ja moraalisesti tunteva ihminen ja hän on oppinut ne läheisiltään. Hän on itse asiassa vielä vaarallisempi kuin aiemmin osatessaan manipuloinnin ja kieroilun. Martin Freeman on yhä se kallioisen luotettava jokamies joka ei tyydy oikeaan suoraan demonstroidessaan huolestumistaan - hän käyttää päätään ja paria muutakin. Edellisellä kaudella pelkkänä statistina resunnut Mark Gatiss pääsee syventämään Mycroftin traagisemmaksi hahmoksi joka älyllisestä ylivertaisuudestaan huolimatta on aiheesta kateellinen ja fyysisestä mitättömyydestään huolimatta pystyy toteuttamaan uhkauksensa. Amanda Abbington on hieman hössöttävä rouvashenkilö jonka rehellisen hyvä mieliala piristää synkeitäkin mieliä ja Una Stubbs yhä hallinnoi Baker Streetin asuntoa. Lars Mikkelsen ilmaantuu olemassaoloon kuin silmälasikäärme - petollisen laiskoin liikkein ja hänen myrkkynsä on äärimmäisen vaarallista. Mikkelsen tekee erinomaisen roistoroolin joka istuu sarjaan täydellisesti ja toimisi muuallakin erittäin. Magnussen on diabolinen nero jolla on paljon hienovaraista valtaa ja samalla kompastuu tämä nero omaan oveluuteensa mitä ei tue raaka lihas. Kyseessä on iso virhe mitä ei pidä paljastaa.",Pari 'vain' hyvää episodia ja yksi erinomainen episodi. Jatkoa odotellaan...
1053,60.0,"Sherlock tai meillä Suomessa Uusi Sherlock nimellä tunnettu sarja on edennyt neljänteen kauteen asti. Tällä kertaa Yle ei Sherlockin uutta kautta totuttuun tapaan näytä, vaan Netflix, sillä se hanki oikeudet esittää sarjaa tuoreeltaan. Joten jos et ole vielä kautta katsonut niin suuntaa Netflixiin, jonne kausi tuli jakso kerrallaan. Toki kun tämä arvio tulee, on koko kausi jo päättynyt ja näin ollen kokonaan katsottavissa. Sarjana Sherlock on mielenkiintoinen, sillä kaudessa on aina vain kolme jaksoa. Toki jokainen näistä kestää noin puolitoista tuntia, eli aivan kun katsoisi kolme elokuvaa. Tällä kertaa kannatta kuitenkin muistaa, että kolmannen kauden jälkeen tuli joulu/uudenvuoden spesiaali jakso, jonka jälkeen siis tämä neljäs kausi tuli. Tuosta spesiaalista on ehtinyt kulua jo vuosi ja onhan tätä uutta kautta jo odotettukin, vaikka yllättävän nopeasti se vuosi taas meni. Meno jatkuu jälleen hyvin sherlockmaisena ja heti ensimmäisessä jaksossa tapahtuu yllättävä juonenkäänne, joka määrää kauden tahdin. Kausi myös jatkaa suurempaa tarinaa, vaikka joka jaksossa onkin yksittäinen tapaus jota Sherlock ja Watson ystävineen tutkivat. Sherlock on sarjana aivan mahtava, vaikka kolmas kausi oli aavistuksen pettymys, on meno silti edelleen parhaasta päästä. Sarjan vetovoimana tarinan ja hahmojen lisäksi on sen näyttelijät ja varsinkin Benedict Cumberbatch joka lukeutuu tämän hetken lempinäyttelijöideni joukkoon. Cumberbatch on Sherlockina aivan mahtava ja onhan tämä sarja juuri se, mistä tähti nousi pinnalle. Faneilla onkin ollut jonkin aikaa pelko, että sarja loppuu sillä pääosanäyttelijät ja varsinkin Cumberbatch on niin suuressa suosiossa ja hänellä on paljon hommia eri elokuvissa. Sarjan tekijät kuitenkin ovat vakuuttaneet, että sarja ei ole vielä loppumassa, mikä tietenkin on hyvä asia, sillä Sherlock on Cumberbatchin yksi parhaita roolisuorituksia. Jos joku ei siis ole sarjaa katsonut ja ei vielä tiennyt niin pääosissa nähdään Benedict Cumberbatch ja Martin Freeman. Heidän lisäkseen mukana on myös mm. Mark Gatiss (Mycroft), Rupert Graves (Lestrade), Amanda Abbington (Mary) ja Una Stubbs (Rouva Hudson). Myös Andrew Scottin esittämä Moriarty on usein mukana jossain muodossa. Sillä hän on todella paha pakkomielle Sherlockille ja tarina tuo häntä vähän väliä mukaan. Tällä kaudella mukana on myös Toby Jones, joka näyttelee Sherlockin uutta vastustajaa Culverton Smithiä. Toki hahmo ei aivan ollutkaan sellainen millaisena häntä mainostettiin ja Sherlockin uusi päävastus onkin joku aivan muu. Mainittakoon myös että sarjan ovat luoneet Mycrofin näyttelijä Mark Gatiss ja Doctor Who sarjaa luotsaava Steven Moffat. Jotka toimivat myös käsikirjoittajana jokaisessa jaksossa tai ainakin jompikumpi heistä. Tällä kaudella jälleen sattuu ja tapahtuu kaikenlaista ja onhan mukana muutama iso twisti. Ja luonnollisesti kaikki kauden jaksot liittyvät toisiinsa tavalla tai toisella. Jo heti ensimmäisessä jaksossa jokin pieni ohimenevä asia saattaa vaikuttaa suuresti jatkon kannalta ja juurin niin on myös tällä kaudella. Toki nämä asiat tai ainakin osa niistä mainitaan myöhemmissä jaksoissa, joskus kuitenkin niin ohimennen, että saattaa tulla tarve katsoa kausi uudelleen, jotta kaiken varmasti huomaa. Jälleen kerran sarjan tekijät ottavat vapauksia Sherlockin taustan kanssa ja niistä syntyvä kauden pääteema on melko mielenkiintoinen. Myös Sherlockin huumeiden käyttö on suuresti mukana jälleen ja Sherlockin hallusinaatiot voivat olla melko vahvoja. Ja juuri näihin saadaan piilotettua tärkeitäkin asioita kauden tapahtumista. Katsoja joutuukin jälleen miettimään, mikä on todellista ja mikä ei. Toki se tekee tarinasta mielenkiintoisen, mutta välillä se häiritsi itseäni, varsinkin koska samaa kaavaa on jo noudatettu aiemminkin. Kauden viimeinen jakso nivoo koko kauden ja koko sarjan yhteen. Sillä viimeisen jakson mysteeristä on piilotettu pieniä vihjeitä sarjan aiempien jaksojen varrelle. Viimeinen jakso myös tuntuu lopussa yllättävän lopulliselta, eikä se vihjaa mitenkään tulevaa. Silti sarjan tekijät ovat vakuutelleet ettei sarja lopu vielä tähän. Nähtäväksi kuitenkin jää koska sarja jatkuu ja miten. Onko jälleen seuraavaksi vuorossa jouluspesiaali vai uusi kausi ja koska se tulee?Valitettavasti sarjan taso on kuitenkin hieman laskenut, joten onko jatkolle enää tarvetta, vai pitäisikö sarja jo lopettaa? Itse kyllä mielelläni katson Sherlockia lisää, mutta parantamisen varaa olisi. Ehkä kannattaisi ottaa uusia kirjoittajia mukaan tai vaihtaa tekijätiimi kokonaan. Kuitenkin jos tämä on Cumberbatchin Sherlockin loppu, niin ei mikään huono loppu. Sillä viimeisessä jaksossa hieman selitetään syitä miksi Sherlockista tuli Sherlock. Mikä sen aiheutti ja miten hahmo hieman jopa kasvaa ihmisenä loppua kohden. Eli hahmona Sherlock kasvoi kauden aikana ja hänestä tuli hieman enemmän sellainen miten me kaikki hänet tunnemme. Tarina myös jää melko hyvään ja onnelliseen kohtaan, joten välttämättä jatkoa ei enää tarvita. Kuten aiemmin sanoin, niin itse silti jatkoa haluan, sillä Cumberbatch ja Freeman ovat rooleissaan todella hyviä ja heitä mielellään katsoisi lisää Sherlockina ja Watsonina. Silti kokonaisuutena tämä uusi kausi oli ihan katsottava, mutta ei mitenkään erityisen hyvä. Toki sen mysteerit ovat ihan mielenkiintoisia, mutta lopetus aina ontuu. Sarja on myös kokoajan sekavampi ja sekavampi, joten välillä seuraaminen on hieman rasittavaa. Kaipaankin siis sarjan konseptiin ehkä hieman muutoksia. ",Benedict Holmes ja Martin Watson seikkailee jälleen.
1054,90.0,"Monet menestystarinat syntyvät usein pienistä asioista. Tuskin kukaan ensimmäisen Vaaleanpunainen pantteri-elokuvan tekijöistä osasi arvata, millainen menestys elokuvan alkuteksteissä seikkailevasta animaatiohahmosta tulisi. Suosiossaan animaatiosarja ohitti Peter Sellersin komediaelokuvat, ja itsellenikin Vaaleanpunainen pantteri herättää enemmän tunteita animaation muodossa.Vaaleanpunainen pantteri on elokuvahistorian yksi monikäyttöisimmistä animaatiohahmoista. Puhumattomuutensa (ainoastaan kahdessa lyhytelokuvassa pantteri puhuu) ansiosta piirretyt soveltuvat esitettäviksi kulttuurisidonnaisista rajoista välittämättä. Vaalenpunaisen pantterin hahmo vertautuu hieman nolojen tilanteiden mies Mr. Beaniin: molemmat kohtaavat arkisen asian, mutta asioiden ratkaisu johtaa yleensä kaoottisiin seurauksiin.Tarinateemojensa puolesta lyhytelokuvat voidaan karkeasti jakaa kolmeen osioon: 1) Vaaleanpunainen pantteri ottaa yhteen isonenäisen miehen kanssa 2) Vaaleanpunainen pantteri taistelee pienten eläinten kanssa asunnossaan 3) muut arkipäivän kommellukset eri tilanteissa. Näitä tarinapohjia on kierrätetty läpi neljän DVD:n, ja suurimmilta osin kaavamaisuutta tarinoissa ei esiinny, vaan ollaan onnistuttu löytämään aina uusi oivallus kuhunkin tarinaan.Vaaleanpunainen pantteri-box sisältää yhteensä 124 lyhytelokuvaa vuosilta 1964-80. Tiivein tahti animaatioiden teossa olivat vuodet 1964-69, ja tälle ajanjaksolle sisältyykin Vaaleanpunainen pantteri-animaation maukkaimmat hetket. Jo ensimmäinen animaatio, Oscar-palkittu The Pink Phink on jo itsessään nerokas ja yksinkertaisen asetelmansa mielikuvituksekkaaksi paisuttavan juonensa ansiosta yksi boxin parhaimmista animaatioista, mutta laatu säilyy erittäin hyvänä vielä vuoden 1969 jälkeenkin, ja tarjolla on monta riemastuttavaa pätkää.Parhaimmillaan Vaalenpunainen pantteri-animaatiot ovat onnistuneet löytämään uuden ja yllättävän lähestymistavan arkisiin asioihin. Erityisesti kolme lähekkäin tulevaa animaatiota, The Hand is Pinker than the Eye, Pink Outs sekä Psychedelic Pink poikkeavat muista levyn animaatioista ollen tarinarakenteeltaan kokeilivia. Nämä kolme ovat omasta mielestäni erilaisuutensa takia koko paketin parhaimmat animaatiot.Ainoastaan neljännellä levyllä alkaa näkyä merkkejä ideoiden loppumisesta: mm. kolme animaatiota ovat lähes yksi yhteen uusioversioita aiempien vuosien lyhytelokuvista. Neljännellä levyllä huumorikin alkaa osoittaa väsähtämisen merkkejä, mutta myös tällä levyllä on sekä alussa että lopussa hyviäkin animaatioita. Mikä kohottaa neljännen levyn muiden tasolle, ovat niiden alkuperäisten Vaaleanpunainen pantteri-komedioiden hauskat ja oivaltavat alkutekstit.",Parhaimmillaan Vaalenpunainen pantteri-animaatiot ovat onnistuneet löytämään uuden ja yllättävän lähestymistavan arkisiin asioihin.
1055,90.0,"Kyseessä on neljän osan mini-TV-sarja, yhden jakson pituus puolitoista tuntia, eli yhden perusmäiskeleffan mittainen. Kuutta tuntia en TV:n ääressä viettänyt, mutta kyllä viikonloppu vierähti mukavasti näitä katsellessa. 3:n DVD:n boxi on jaettu näin:DVD 1: osat 1&2 DVD 2: osat 3&4 DVD:3 runsas extralevy.Vaikka kuuden tunnin Western saattaa monille tuoda tuskanhien pintaan, tämä sarja on onnistunut paremmin kuin toivetta olisi; sarja lunastaa kaikki odotukset! Tarina kertoo entisistä Texas Rangereista Woodrow F Callista (Tommy Lee Jones) ja Augustus ""Gus"" McCraesta (Rogert Duvall), jotka typistetysti kerrottuna päättävät lähteä matkaan noin tuhatpäisen karjan ja noin kymmenpäisen seurueensa kanssa tuhansien mailien päähän Montanaan, tarkoituksenaan olla tuon alueen ensimmäiset karjankasvattajat. Sarjassa on myös muita juonia ja tarinoita, jotka tietysti sekoittuvat keskenään muutamaankin otteeseen.Sarjan ensimmäinen osa keskittyy hahmojen esittelyy ja matkalle lähtöön valmisteluineen. Tämä osa on tylsin, mutta pystyy silti pitämään vauhdikkaammankin mielen itse asiassa, eli television ääressä. Sana ""tylsä"" onkin ehkä liian tiukka ja yksiselitteinen, koska jo heti sarjan alkaessa jonkinlainen lumous vie mielen mukanaan entiseen villiin länteen. Tämä länsi on kuitenkin selvästi amerikkalainen, Sergio Leonen spaghetti-western-tyylisestä kamasta ei siis ole kysymys. Loput osat kertovat matkasta ja sen päätöksestä, monine esteineen ja mutkineen. Helposti seurattavasta, mutta silti monipuolisesta juonesta en sen enempää kerro, sarja on nähtävä itse!Näyttelijätyö on loistavaa ja valinnat rooleihin hyviä. Lavasteet ja runsaslukuisen karjan kanssa kuvatut kohtaukset ovat myös mahtavia... itse en löytänyt sarjasta mitään mikä olisi häirinnyt, vaikkei se aivan täydellinen ollutkaan. Kyllä tämä sarja pääsee varmasti monien elokuvien ja westernien ystävien kunniapaikalle DVD-hyllyyn!",Sarjan lumous vie mielen mukanaan entiseen villiin länteen.
1056,80.0,"Yksi eniten rakastamistani sarjoista, Vaimoni on noita on saapunut DVD:lle. Koko ensimmäisen tuotantokauden kaikki 36 jaksoa sisältävä boxi oli pakkohankinta, sen verran mukavaa menoa sarja on ollut TV:stäkin katsottuna.TV-sarjan ideana on se, että mies rakastuu naiseen, he menevät naimisiin ja aloittavat uuden yhteisen elämän uudessa kodissa. Siinä on vain se juttu, että Darrin-miehen (Dick York) Samantha-vaimo (Elizabeth Montgomery) sattuu olemaan ihka oikea noita! Siitä kyllä riittää aineksia hyville nauruille, kun tämä yrittää miehelleen tekemän lupauksen vuoksi olla käyttämättä taikavoimiaan, mutta valitettavasti se ei ole niin helppoa. Arkisimmatkin asiat muuttuvat farssiksi, kun Samanthan avioliittoa maallikon kanssa tiukin sanoin vastustava, kiukutteleva äiti (Agnes Moorehead) tai hieman otteensa taikomisesta kadottanut täti saapuvat vierailulle.Sarjan lumo perustuu pitkälti Samanthan ja Darrinin parisuhteen kestämiseen lähes katastrofimaisissa tilanteissakin ja huumori taikavoimien sekoittamiseen arkisiin asioihin. Oikeutta idealle tuovat sekä hyvät näyttelijät ja hauskat yksittäiset vitsit. Näiden ansiosta on helppo sanoa, että sarja on yksi sympaattisimpi koskaan.Sarjassa on tyypillisen amerikkalaisen perhekomedian tyyliin paljon kliseisiä juttuja ja imelyyttäkin, mutta so what? Ne ovat osa kokonaisuutta, jota ilman kyseessä ei olisi ollenkaan sama sarja. Alunperin mustavalkoinen, kirkkaasti ja pastellin sävyisesti väritetty kuvamaailma ja kaavamaisesti etenevät jaksot tehostavat kokonaisuutta. Mutta vaikka amerikkalaisuus onkin vahvasti mukana taustalla, ei se koskaan nouse ns. tärkeään asemaan juonen tai tapahtumien kannalta, joten jenkkeihin kriittisesti suhtautuvankin (jollainen itse esimerkiksi olen) on sarjaa helppo katsoa.  Propagandan sekoittaminen tähän olisi tuhonnut sarjan tästä maailmasta etäännyttävän tehon täysin.Sarjassa on mukana niin iloa kuin suruakin, mutta kaikki on kuvattu sympaattisella ja hauskalla tavalla. Paljon saa nauraa, eivätkä ne liikutuspisteetkään turhia ole. Huumori on myös paikoin aika ilkeää, joten mustan komedian fanitkin voivat tästä jotain saada.Tämä ensimmäinen tuotantokausi ei välttämättä ole sarjan paras ja kärsii varsinkin ensimmäisien jaksojen kohdalla pienestä alkukankeudesta, mutta se on vain väliaikaista, eikä oikeastaan haittaa paljon mitään. Jaksot paranevat loppua kohti ja saavuttavat nopeasti oman tasonsa. Toki heikompia jaksojakin löytyy, mutta niitä vastoin mukana on myös kasa hiukan muita parempia. Ja vaikka jaksot toistavat periaatteessa kokoajan samaa kaavaa ja ideaa, ei katsoja pääse kyllästymään. Yhdeltä istumalta saattaa katsoa kolme tai neljäkin jaksoa, eikä tunnu vielä miltään! Todellisuuspakoa parhaimmillaan. Ensimmäisen tuotantokauden tärkeimmät tehtävät, perusasetelman ja päähenkilöiden esittelemisen, se täyttää ilman valittamisen mahdollisuutta.Kokonaisuutena ""Vaimoni on noita"" on erinomainen, pirteä ja totaalisen viihdyttävä, sekä rakastettava sarja kultaiselta 60-luvulta, jonka ensimmäinen tuotantokausi on ehdottomasti näkemisen arvoinen julkaisu. Suosittelen ehdottomasti hömppäkomedian ystäville tai niille, jotka yleensäkin tykkäävät hyvästä ja sympaattisesta komediasta.","Sarjassa on amerikkalaisen perhekomedian tyyliin paljon kliseisiä juttuja ja imelyyttäkin, mutta so what?"
1057,90.0,"Danskjävlar! Pirun juutit ovat pyöräyttäneet ihmeteltäväksi sellaisen pläjäyksen, että huhhuh. Kahteen tuotantokauteen jakautuva, lopulta ilkeästi kesken jäävä minisarja Riget (jota myös Valtakunnaksi on kutsuttu) ei välttämättä tee vaikutusta jähmeällä alkumusiikillaan, mutta ennakkoluulot karisevat pian. Kööpenhaminalaiseen Rigshospitalet-sairaalaan sijoittuva satiirinen kauhusarja heittelee sekaan saippuaoopperamaisiakin elementtejä eikä ota itseään turhan vakavasti. Näinhän se on viimeistään nyt nähtävä, ettei Lars von Trier ole vähempää kuin nero.Rigetin ensimmäinen tuotantokausi alkaa ehkä hieman varovaisesti esitellen kaikessa rauhassa mehukkaan henkilögalleriansa. Trierille ominainen, riisutun rosoinen kuvaustyyli luo dokumentinomaisen, realistisen tunnelman ja lataa paljon painoa näyttelijäsuorituksille. Hahmot ovat rakastettavassa kieroutuneisuudessaankin hilpeän inhimillisiä, eikä lukuisiin sivujuoniin haarautuva tarina rönsyile missään vaiheessa pois yleisön mielenkiinnosta. Kun verkkaisen alun jälkeen alkaa yllättävänkin nopeasti tapahtua, katsoja huomaa olevansa armottoman koukussa jokaiseen ihmiskohtaloon kykenemättä ummistamaan silmiään sekunniksikaan.Paketin muikein ansio on kuitenkin siinä, miten vaivattomasti se yhdistelee komiikkaa ja kauhua. Vaikka Riget onkin paikoitellen vertahyytävän ahdistava mutaisine filttereineen ja ruosteisine hissikuiluineen, se lähestyy genreä terveellä ironialla. Pikimustaa huumoria tihkuvat asetelmat purkautuvat kauden neljännessä ja päättävässä jaksossa hapokkaan hauskalla tavalla: lemmenkipeä opiskelijahörhö leikkaa ruumiin pään irti vikitelläkseen naikkosen, pirullinen ruotsalaislääkäri eksyy huuhaatieteisiin ja sairaalanjohto koostuu mitä omalaatuisimmista vapaamuurareista.",Paikoitellen vertahyytävän ahdistava mutaisine filttereineen ja ruosteisine hissikuiluineen. Lähestyy genreä terveellä ironialla.
1058,80.0,"Vampyyripäiväkirjat (alk. The Vampire Diaries) perustuu L. J. Smithin samannimiseen teinikauhukirjasarjaan, jonka ensimmäiset kolme osaa julkaistiin vuosina 1991-1992 ja jälkeenpäin trilogia on saanu jatkoa vuonna 2009 ja julkaisu jatkuu edelleen. Televisiosarjan ensiesitys oli 10. syyskuuta 2009 The CW-kanavalla, ja sarja otettiin vastaan erittäin innokkaana ja suosio levisi hyvin nopeasti. Suomessa MTV3-kanava alkoi esittää ohjelmaa torstain myöhäisillassa 12. elokuuta lähtien.Elena Gilbert (Nina Dobrev) on 17-vuotias vanhempansa onnettomuudessa menettänyt tyttö, joka asuu kuvitteellisessa Mystic Falls-nimisessä pikkukaupungissa pikkuveljensä Jeremyn (Steven R. McQueen) ja tätinsä Jennan (Sara Canning) kanssa. Elena tutustuu salaperäiseen vasta kaupunkiin muuttaneeseen Stefan Salvatoreen (Paul Wesley). Samoihin aikoihin alkaa tapahtumaan outoja eläinhyökkäyksiä ja Elenan epäilykset Stefanin oudosta käytöksestä heräävät. Pian kuvioihin astuu Stefanin isoveli Damon Salvatore (Ian Somerhalder), joka kantaa menneisyydestä kaunaa pikkuveljeään kohtaan. Elenalle avautuu aivan uusi maailma, kun hän saa tietää veljesten salaisuuden ja pian pikkukaupungin outo historia alkaa valoittumaan Elenalle ja veljesten vuosien takainen vihanpidon syy selviää, ja kaikella tällä tuntuu olevan jotakin tekemistä Elenan ulkonäön kanssa.Pakko myöntää, että itse suhtauduin melko pessimistisesti tähän sarjaan. Viime aikoina vampyyriaihe on putkahdellut pinnalle milloin minkäkin tarinan muodossa ja tuntui hiukan – tai no melko paljonkin – siltä, ettei Vampyyripäiväkirjat voi tarjota mitään uutta eikä erottua mitenkään joukosta. Muutaman ensimmäisen jakson aikana ei sarja näyttänyt juurikaan potentiaalia ollakseen kiinnostava, mutta jatkoin itsepintaisesti katsomista toivonkipinä mielessäni – ja hyvä niin. Tykästyin sarjaan ja aluksi hyvin tasapaksu juoni toisiinsa rakastuvasta ihmisvampyyriparista, joiden maailma pyörii ihmissuhdehuolien ja lukion ympärillä muuttuikin mielenkiintoiseksi tarinaksi historiallisten tapahtumien seuraamiseen ja yliluonnollisten juonenkäänteiden tapahtumasarjaan. Sarjan pääpiirteet muodostuvatkin pikkukaupungin oudon historian ympärille ja kaikki hahmot nitoutuvat yhteen onnituneesti. Sarja nousikin yhdeksi suosikeistani ja nyt seuraankin innokkaana jo toisen tuotantokauden jaksoja malttamattomana odottamaan aina torstaisin ilmestyvää uusinta jaksoa.Sarjan näyttelijäkaarti ei aivan heti jaksanut innostaa. Hahmot tuntuivat ohuilta ja pinnallisilta eivätkä näyttelijät tuntuneet kovinkaan vakuuttavilta. Jaksojen myötä kuintekin tykästyin näyttelijöihin ja heidän taitonsa kehittyvät joka jakson myötä. Nina Dobrev on erittäin hyvä Elenana ja osaa hienosti tuoda esille roolihahmonsa tunteet ja mielialat. Dobrev tekee sarjassa kaksoisroolin, sillä hänen toinen hahmonsa on Katherine Pierce, jonka ulkonäöltään kaksonen Elena voisi olla. Ian Homerhalder pahis-Damonin rooliin oli aivan loistovalinta! Hänen ilkikuriset kasvojenpiirteet sopivat hahmon luonteeseen täydellisesti ja hän tulkitsee hahmoaan erinomaisesti. Ainoa henkilö, joka ei itseäni kovinkaan vakuuttanut on Paul Wesley Stefanin roolissa. Toki hänkin on hyvä näyttelijä, mutta tämän kasvojenpiirteet tuovat mieleeni erään ei-niin-hurmaavan-Twilight-tähden. Tärkeitä sivuhenkilöitä ovat muun muassa Katerina Graham Bonnie Bennet, Elenan noidan sekä parhaan ystävättären roolissa ja Matthew Davis Alaric Saltzmanin, vampyyritietoisen historianopettajan roolissa.","Vaikkei Vampyyripäiväkirjat mikään omaa genreään aloittava superhitti ole, se ei tarkoita etteikö sarja voisi olla kiitettävää viihdettä"
1059,100.0,"Vihdoinkin. Ei kai sitä muuta voi sanoa? Hartaan odotuksen jälkeen on Velipuolikuu vihdoin julkaistu DVD muodossa! Velipuolikuuhan on siis yksi kaikkien aikojen legendaarisimmista suomalaisista sketsisarjoista ikinä, ja luulisi sen iskevän jokaiseen suomalaiseen kaikki alla maassa, paitsi ehkä suomenruotsalaisiin (en mene tietenkään vannomaan, mutta selitän kohta miksi) Sarja on täynnä legendaarisia ja ikimuistettavia sketsejä, joissa tapaamme mm. poliitikot Vennamon ja Virolaisen, kaikki tietävän Toni Piiraisen, monitoimimies Ilpon, herrat Kuitusen ja Piipon milloin missäkin, hurjat Fratellin akrobaatti veljekset sekä jopa Tarzanin Cheeta apinansa kannssa. Pääsemme myös seuraamaan Balle Ramstedts Pankaka Showta (tätä suosittelen varauksella suomenruotsalaisille), kuinka käytetään profiilinuijaa tai RAIVOLA-rysapöksyjä, kuinka valmistetaan Pääsiäishanukas. Meille myös kerrotaan miksi kannattaisi vetää kunnon kännit.  DVD on onnistunut hyvin. Kuva ja ääni ovat priimaa. Bonuksena on mukana Montreuxin Hopearuusun voittanut englannin kielin jakso ""Raw War"". Tämä kuuluu jokaisen suomalaisen DVD-hyllyyn. Ja nyt kaikki laulamaan: ""Jos minne lie polkuni vie, oli päivä tai synkkä yö, niin muistan ain, sinut armas Elaine""",yksi kaikkien aikojen legendaarisimmista suomalaisista sketsisarjoista ikinä.
1060,80.0,"Ensimmäinen ja Toinen Maailmansota ovat saaneet luotettavat dokumenttisarjansa ja sellaisessa sodan ajankohtaa on tutkittava kotona, sotatantereella ja molemmin puolin ja lisäksi se ei saa olla irrallaan historiasta. Vietnamin sota on ehkä kaikista mutkikkaimman historian ja suurimpien möhläysten sota joka päättyi supervallan nöyryytykseen poliittisella tasolla. Ajankohdan tallenteet ja silminnäkijöiden haastattelut luovat kokonaiskuvan loputtomasta kamppailusta. Tätä taistelua käytiin monilla tasoilla ja lopulta sen voitti jääräpäisempi osapuoli ja sen aikana kuoli monia asioita.Toisen Maailmansodan loppuminen ja sen myötä tapahtunut japanilaisten poistuminen ei päättänyt rähinää. Ranska halusi palata takaisin siirtomaa-alueelleen ja vietnamilaisten vastaanotto ei ollut ystävällinen. Sota jatkui, kommunistisia sympatioita omaava Ho Chi Minh päätyi Pohjois-Vietnamin johtoon. Kylmä Sota johti siihen että maan yhdistymisestä päättävää äänestystä ei koskaan tapahtunut, joten asiaa alettiin ajamaan asevoimalla. Siitähän se soppa alkoi mihin Yhdysvallat sotkeutui pahasti jo aikaisessa vaiheessa ja rytinän jatkuessa ja jatkuessa ei tietä ollut. Kaukaisen maan tantereella rähisty asia sai jopa kyseisessä rähinässä palvelleet sotilaat kiukkuisiksi siitä ja armeijan moraali ja taistelukunto lahosi.Ken Burns ja Lynn Novick ohjastelevat dokumenttisarjaa wanhojen klassikkodokumenttien metodeilla. Eteneminen tapahtuu kronologisessa järjestyksessä ja painottaen sosiaalisia aspekteja. Vietnamin Sodan aseet ja taktiikat ovat kiinnostavia, mutta niitä ohjanneet mietteet, päätökset ja ihmiset ovat kiinnostavampia ja kun asiaa voidaan katsoa myös poliittisesti voittoisan Pohjois-Vietnamin tulee kokonaiskuva selkeämmäksi. Siinä sodassa isoherrojen lapset välttivät vaarallista palvelua suhteilla, köyhistä oloista kotoisin olevat sotilaat taistelivat hämmästyttävällä sitkeydellä ja heidän kohtaamansa vihollinen oli urhea ja kekseliäs. Lisäksi sota ei päättynyt USA:n lopussa pakokauhuiseen poistumiseen Saigonista. Peter Coyote antaa tapahtumille selkeän juonnon mikä ei jätä mitään epäselväksi ja monista dramaattisista hetkistä Kim Phuc oli se kaikista dramaattisin.",Kolme vuosikymmentä viidakkosotaa...
1061,80.0,"Nelonen alkoi näyttämään vuoden 2004 kesällä uusintana alusta asti 144-osaista TV-sarjaa Viiden juttu. Ensimmäisellä esityskierroksella tämä perhe- ja teinisarjan sekoitus oli jäänyt minulta väliin, mutta tämä uusintakierros vei mukanansa. Mikään erikoinen sarja tämä ei ole, mutta jokin sai minut raahautumaan TV:n äärelle tätä katsomaan ja sai minut sellaiseen tunnetilaan, mihin harva sarja pystyy. Kun Nelonen päätti uusintakierroksensa tämän vuoden alussa, niin minä kuitenkin halusin elää sarjan lumoissa, niinpä Jenkeistä lähti tilaukseen sarjan ensimmäinen tuotantokausi.Tarina lähtee liikkeelle kuusi kuukautta myöhemmin traagisesta tapahtumasta. Salingerin sisarusviisikko menetti vanhempansa auto-onnettomuudessa ja joutuvat nyt pärjäämään omillaan. Vanhin heistä, Charlie (Matthew Fox), pala kotitaloonsa pitämään huolta pienemmistä sisaruksistaan. Nuoremmat sisarukset, Bailey (Scott Wolf), Julia (Neve Campbell), viulua vinguttava Claudia (Lacey Chabert) ja perheen kuopus, Owen-vauva, joutuvat tottumaan Charlien ojennukseen, kun hän yrittää olla sisaruksilleen jonkinlainen isähahmo. Isukki omisti myös ravintolan, jonka nimi on tyylikkäästi Salingers, jossa sisarukset viettävät myös aika paljon aikaa.Viiden jutun ensimmäinen tuotantokausi keskittyy siihen, miten Salingerit pärjäävät ilman vanhempia. Välillä perheen sisällä vallitsee kaaos, välillä taas kaikki on oikein hyvin. Hieman ihmissuhdesotkujakin on otettu mukaan, mutta niihin syvennytään vielä enemmän seuraavalla tuotantokaudella. Tyttöystävät aiheuttavat päänsärkyä, eivätkä poikaystävät ole sen helpompia. Owenille on vaikea löytää lapsenvahtia, ehdokkaat ovat joko liian seksikkäitä tai tulevat töihin kännissä. Välillä pitää puolustaa omaa mainettaan tai muistella hienoja vanhempia, sentimentaalinen musiikki nostaa taustalla tunnelmaa. Kerran koetaan maanjäristyskin ja sen jälkiserauksia. Claudia joutuu myös todistamaan kaupan ryöstön. Myös rahapula kummittelee välillä taustalla. Elämä potkii pahasti Salingereita ja heidän tuttujaan päähän, mutta lopulta aina aurinko paistaa ja kaikilla on mukavaa. Jos aika käy pitkäksi voi sarjan juonikuvioiden ohella pelata ""bongaa Owen"" tai ""bongaa perheen Thurber-koira"" -pelejä. Tuossa valotusta ensimmäisen tuotantokauden tapahtumista.Jaksoista erikoismaininnan saa Kiitospäivä-jakso, jossa sisarukset tapaavat juoppokuskin, joka aiheutti heidän vanhempiensa kuoleman. Tuo jakso on kaikessa kliseisyydessään, ylisentimentaalisuudessaan, siirappisuudessaan ja fiilistelyssään yksi sarjan parhaista jaksoista. Vaikka sarja mielestäni parani myöhemmillä kausilla, niin tässäkin on mukana todella hyviä jaksoja.Yksi sarjan vahvimmista puolista on sen loistavat näyttelijät ja vahvat, aidonoloiset henkilöhahmot. Heitä uskoisi oikeiksi sisaruksiksi, välillä unohtuu katsovansa oikeiden näyttelijöiden työtä, sillä sarjan tähdet ovat niin luontevia rooleissaan. Näyttelijöiden kemiat loksahtavat täydellisesti paikoilleen, vaikka näyttelijät eivät itse olekaan parasta mestariluokkaa, vaikka hyviä ovatkin. Matthew Fox, Scott Wolf, tässä läpimurtonsa tekevä Neve Campbell ja lahjakas Lacey Chabert eivät ole päässeet pahemmin loistamaan elokuvarintamalla (Neveä lukuun ottamatta, vaikka ei hänkään mitään erikoista roolisuoritusta ole valkokankailla tehnyt), mutta tässä sarjassa he ovat todella hyviä. Wolf sai myöhemmissä kausissa vähän ärsyttäviä piirteitä, mutta näissä jaksoissa hän on vielä hyvä ja siedettävä. Charlien tyttöystävää ja Owenin lastenvahtia esittävä Paula Devicq on myös hyvä, ja samaa voi sanoa Baileyn kaveria, Williä, näyttelevästä Scott Grimesistä, josta voisi tämän mukaan tulla hyvä koomikko.Viiden juttu on hyvin lämminhenkinen sarja, mikä on yksi niistä syistä, miksi tämä kolahtaa minuun. Ihmiset ovat mukavia toisilleen ja muista välitetään, mukavaa, että tällaista näkee edes televisiossa. Kliseitä on tietysti mukana ja meno on usein todella sentimentaalista. Kuitenkin tässä on jotain, joka saa katsojan pysymään ruudun äärellä. Tässä on mukana myös elämänmakuista ilmapiiriä enemmän kuin useissa muissa ns. teinisarjoissa. Monet katsojat ovat myös kohdanneet varmasti samanlaisia ongelmia kuin Salingerit. Sarja käsittelee noita asioita tietysti hyvin amerikkalaisesti, mutta kuitenkin ihan uskottavasti. Viiden juttu on siis laadukasta perheviihdettä. Kaikkiin katsojiin tämä tuskin kolahtaa yhtä hyvin kuin minuun. Minä saan revittyä tästä paljon irti ja tämä on ensimmäisiä sarjoja, joita on tullut oikein kunnolla fanitettua. Jos laadukkaat draamasarjat kelpaavat, niin kannattaa kuitenkin tutustua. Tosin vain tosifanien kannattaa tähän DVD-painokseen sijoittaa rahojaan.Nippelitietoa tähän väliin: Sarja muuten voitti Golden Globen vuonna 1996 parhaasta draamasarjasta. Mielestäni myös useat uudemmat TV-sarjat ovat ottaneet vaikutteita tästä (mm. Everwood). Tuotantokausia tehtiin yhteensä 6 vuosina 1994-2000.","Tässä on jotain, joka saa katsojan pysymään ruudun äärellä."
1062,30.0,"Viimeinen kummisetä perustuu Mario Puzon samannimiseen kirjaan. Elokuva noudattaa ihan kohtalaisesti alkuperäisteosta, mutta siihen on tehty joitakin muutoksia. Alun perin Viimeinen kummisetä ilmestyi minisarjana, mutta tämä tiivistettiin kahden ja puolen tunnin pituiseksi videoelokuvaksi.Juonta on hyvin vaikea selittää, sillä tässä ei varsinaista runkojuonta oikeastaan ole. Elokuvan alussa mafiaperheen pään Don Domenico Clericuzion (Danny Aiello) tytär Rose Marie (Kirstie Alley) haluaa mennä naimisiin kilpailevan mafiaperheen jäsenen kanssa. Vanha isäukko ei aluksi sellaista suvaitse, mutta pian hän antaa luvan. Sitten hääyönä Rose Marien vastavihitty mies tapetaan. Seuraa noin vuoden aikahyppy ja ollaankin Don Clericuzion lastenlasten ristiäisissä. Mafiaperheen pää päättää lopettaa laittomat liiketoimet ja siirtyä vähitellen laillisen yhteiskunnan piiriin. Pian seurataankin Don Clericuzion lastenlasten Cross de Lenan (Jason Gedrick) ja Dante Santadion (Rory Cochrane) uraa ja elämää.Viimeinen kummisetä on aika uskollinen alkuperäisromaanille, mutta toteutustapa oli aivan väärä. Leffan suurin kompastuskivi on juonirakenne. Kirjassa liikutaan selkeästi elokuvamaailmassa, mutta leffassa elokuvamaailmaa esitetään vain vähän. Henkilöhahmojen toteutus ei ole kovinkaan onnistunut. Pahimmat epäonnistumiset ovat Hollywood-näyttelijätär Athena Aquitane (Darryl Hannah) ja hänen ex-miehensä Boz (Christopher Meloni). Aquitanen hahmon sanotaan olevan maailman kaunein näyttelijätär, muttei hänen hahmonsa mitenkään saa värähtelemään. Myöskin Boz vaikutti aika vaisulta tyypiltä kirjan Boziin verrattuna. Myöskin kerrontatapa on aika hölmö. Elokuva keskittyy pelkästään Cross De Lenan uraan ja elämään, vaikka kirjassa kerrotaan myös muidenkin elämästä. Näyttelijät sentään muutoin osaavat hommansa ja kohtaukset on tehty ihan hyvin.",Lukekaa kirja ja välttäkää tätä leffaa.
1063,100.0,"Green Wing -sarja sijoittuu fiktiiviseen East Hamptonin sairaalaan, jossa lääkärit ovat enemmän hoitamisen tarpeessa kuin potilaansa.Sarjan alussa saapuu uusi lääkäri Caroline Todd, joka tutustuu puoliksi sveitsiläiseen, käkkäräpäiseen anestesiologiin  Guillaume ""Guy"" Secretaniin, sekä punapäiseen kirurgiin ""Mac"" Macartheyhin. Hän myös tapaa epävarman apulaislääkärin Martin Dearin ja lastenlääkäri Angela Hunterin.Sairaalassa työskentelevät myös radiologi Alan Stathman, jota alituisesti kiusaa apulaislääkäri Boyce. Alanilla on myös kiihkeä suhde henkilöstöosaston Joannan kanssa. Hekilöstöosastolla Joannan tärkeimmät apulaiset ovat Rachel, Karen, Kim ja Harriet, jotka omalla erikoisuudellan hauskuuttavat katsojaa.Loppusilauksen upeaan sarjaan tekee kipakka henkilöstön yhteyshenkilö Sue White, joka on myös epätoivoisesti rakastunut kirurgi Maciin.",Paras sairaalamaailmaan sijoittuva komedia.
1064,80.0,"Vintiöt ovat suuri osa lapsuuttani (niinkuin Kummelikin). Nyt 16-vuotiaana olin jo kokonaan unohtanut kuinka hyvä sarja oli joten päätin ottaa siitä selvää. Lainasin kaveriltani Vintiöt Nakedin ja katsoin kaikki jaksot putkeen kahden kaverini kanssa. Tulin siihen tulokseen, että Vintiöt ovat loistavia. Tai ainakin vanhat jaksot nimittäin kun katsoimme kuusi vanhaa jaksoa emme meinanneet saada mitään selvää näyttelijöiden dialogista naurumme takia. Kun sitten katsoimme uudet jaksot oli nauru paljon vähäisempää. Tämä johtuu varsin yksinkertaisesta syystä: uusia jaksoja on suuniteltu liikaa ja ennenkaikkea niissä on käsikirjoitus!! Vintiöiden kuuluu näyttää amatöörimäiseltä tai se menettää otteensa. No onneksi uusissa jaksoissa on myös hyviä sketsejä. Mutta minua kyllä raivostutti se minkälaiseksi suosikkisketsini, Varjomiehet, oli muutettu uusissa jaksoissa. Vaikka ei pitäisikään uusista jaksoista on DVD hankinnan arvoinen jo pelkästään vanhojen jaksojen takia. Ja onhan levylle vielä tallennettu mukavasti ekstroja. Löytyy poistettuja kohtauksia, haastatteluja, kommenttiraita ja kommenttiraidan kommenttiraita. Vintiöt on todella hyvä sketsiohjelma, joka esitteli monta hyvää sketsiä kuten esim. Ranen ja Keravan kollit, Kesämiehen, Tervasaaren kesäteatterin, Varjomiehet ja Moilasen. On olemassa vain kaksi parempaa kotimaista sketsisarjaa kuin Vintiöt nimittäin mainio Kummeli ja mahtava Studio Julmahuvi. Joten Vintiöt Naked on hintaansa nähden hyvä ostos. Jos olet miettinyt tämän ostamista niin osta! Niin minäkin tein.",Hankinnan arvoinen jo pelkästään vanhojen jaksojen takia.
1065,80.0,"Ihan ensiksi täytyy todeta, että Vintiöt on roskaa. Mutta... se on hyvää roskaa. Totta puhuen hillittömän hauskaa roskaa. Roskaa, joka muistuttaa etäisesti omia ala-asteella kaveriporukassa kuvattuja sketsejä. Niin, ja myös nostalgista roskaa, sillä Vintiöt ovat kuuluneet suomalaiseen tv-viihteeseen jo 90-luvun alusta alkaen.Nyt lättynä ilmestynyt Vintiöt Naked sisältää 6 vanhaa Vintiöt -jaksoa ja kaikki Ten Years After -jaksot, joita on yhteensä 12. Koko pläjäys kestää vajaat yhdeksän tuntia. Jaksoja on kuitenkin paras nauttia vain yksi tai pari putkeen, nimittäin liian suurina annoksina Naked menettää tatsinsa. Pientä miinusta on annettava joidenkin vanhojen jaksojen puuttumisesta, vaikka mitään tiettyä sketsiä ei jääkään kaipaamaan.Vintiöt ovat jakso toisensa jälkeen vain kasa sketsejä, jotka etevä(?) näyttelijäjoukko on keksinyt hilluessaan Aleksi Mäkelän kämpässä. Ten Years After -jaksoissa ohjaus oli työryhmän sanojen mukaan ammattimaisempaa, mutta moinen ei onneksi näy lopputuloksessa. Jälki on teknisesti avutonta yhden käsivarakameran häröilyä, mutta antaa hommalle viehättävän kotivideomaisen ilmeen. Täysin järjettömiä juttuja toistetaan niin kauan, että niille on pakko nauraa. Tällaistahan kuuluu ehdottomasti katsoa isolla joukolla tarpeeksi väsyneessä mielentilassa, jolloin lukuisat lausahdukset jäävät elämään kaikkien suussa (""...nyt kaivan lipastoni ylälaatikosta jatimaticin..."")Ekstramateriaalia on runsaasti, ja ne ovat sarjan tavoin nauruhermoja repäisevää kamaa. Mukana on muun muassa yhden jakson kommenttiraita, kommenttiraidan kommenttiraita, kiehtova käsikirjoitus, musiikkivideoita, pilalle menneitä otoksia, haastatteluja ja leikattua materiaalia. Kaiken kaikkiaan kyseessä on loistokas paketti ja melko varmasti paras DVD, mitä Markus Selin on koskaan ollut tuottamassa.Ja varoituksen sana vielä: Veijo Hietalan huikeat pulisongit voivat viedä liian kelailun jälkeen yöunet.",Tällaistahan kuuluu ehdottomasti katsoa isolla joukolla tarpeeksi väsyneessä mielentilassa.
1066,80.0,"Wallace ja hänen koiransa Gromit ryhtyvät ikkunanpesijöiksi. Wallace rakastuu asiakkaaseensa Wendoleneen, kauniiseen villalankakauppiaaseen, mutta rakastavaisten välissä on muutama solmu: lampaita on kidnapattu, Wendolenen liikkeellä menee huonosti, Gromit on lavastettu syypääksi ja Wallace ei pysty vieläkään luopumaan juustosta.Teknisesti katsottuna Läheltä piti on vielä taidokkaampi pläjäys kuin edellinen Wallace & Gromit-vaha-animaatio Väärät housut. Wallacen keksinnöt ovat yhä mielikuvituksellisemman näköisiä ja lopun takaa-ajokohtaus on huikeaa töllötettävää. Yksityiskohdat ovat tälläkin kertaa uskomattoman tarkkoja.Vaan kun Väärät housut oli niin mielettömän upea tuotos, on rima korkealla. Tällä kertaa juoni ei ole aivan yhtä hillitön, vaikka mukana onkin jännitystä, huumoria, juonikäänteitä ja hauskasti toteutettuja viittauksia esimerkiksi Terminaattoriin ja Batmaniin. Mukana on myös tunteikas rakkaustarina, jonka loppu ei voisi olla kaihoisampi. Sniff.",Vaha elää ja voi hyvin.
1067,70.0,"Tässä ovat vaha-animaation huippuhahmot, ehdottomasti. Missäpä maassa ei tunnettaisi noita rakastettavia juustohullubrittejä, Wallace-keksijää ja hänen fiksua Gromit-koiraansa. Ensimmäinen Nick Parkin lyhytleffoista, Suuri huviretki, on sarjan heikoin lenkki. Ja silti niin hilpeä.Wallace ja Gromit asustavat huolettomina poikamiesboksissaan, kunnes eräänä päivänä juusto loppuu. Paniikki käväisee lähellä, mutta Wallace keksii onneksi matkustaa kuuhun; sehän on tehty juustosta! Raketti hetkessä valmistuu ja sen määränpää on kuu - suuri huviretki voi alkaa.Koska tämä on Wallacen & Gromitin varhaisin pläjäys, ei animaation jälkikään ole muiden leffojen veroista. Vaan tekihän Park työn pitkälti omin käsin, ja yksityiskohtia piisaa nytkin. Sallis sopii Wallacen ääneksi kuin ananas pizzaan.",Hyvää kamaa kaikenikäisille.
1068,80.0,"Juustoaiheinen kulinaristi Wallace (Peter Sallis) joutuu pulaan em. elintarvikkeen loppuessa ja ongelman ratkaisemiseksi juustoa pitää hakea sieltä missä sitä on, eli Kuusta. Wallacen apuna on hänen ilmeikäs koiransa Gromit ja niin sai alkunsa legendaarinen Wallace & Gromit.Nick Park ei ehkä ole kovinkaan tuottelias, mutta vaha-animaatio on menetelmä jota ei voi nopeuttaa pikkutarkasta käsityöstä. Hidas tahti ei kuitenkaan haittaa, sillä jo ensimmäisessä seikkailussaan Wallace & Gromit ovat erinomaisesti toimiva komediaduo ja juoni kaikessa yksinkertaisuudessaan huokuu koomillisia hetkiä, jännitystä ja inhimillistä lämpöä.Peter Sallis antaa Wallacelle miellyttävästi hoopon Yorkshire-aksentin ja Gromit ei tarvitse dialogia esittääkseen mielipiteensä Wallacen toilauksista. Nick Park animoi molemmat erinomaisen hyvin ja tarpeistokin on asianmukaisen viimeisteltyä.Tämä lyhyt ja lämmin vaha-animaatio toi olemassaoloon hupsun keksijän ja tämän viisaan koiran ja näiden tutkimusmatka johtaa myös menestyksekkääseen diplomatiaan ja se on hyvä juttu se. Tämä elokuva on myös maukas välipala elokuvanälkään.",Maukas välipala vahasta.
1069,90.0,"Wallace-keksijä antaa Gromit-koiralleen lahjaksi NASAn ihmehousut. Muutakin säpinää on luvassa, sillä Wallace päättää hommata vuokralaisen - paikalle tuleekin pingviini Feathers McGrow, mutta Gromit haistaa jossakin palaneen käryä. Pingviini! Siinäpä iso syy siihen, miksi rakastan leffaa Väärät housut (hahmon luonteesta ja ammatista riippumatta). Onhan kasassa toki myös Hitchcockmaista jännitystä, kaikille sopivaa (mutta silti toimivaa) huumoria ja hienoa vaha-animaatiota.Yksityiskohtien runsaus on mieletön. Suuren huviretken jälkeen Park on saanut käyttöönsä kunnon kamaa ja käyttänyt niitä antaumuksella. Hienossa ympäristössä liikkuvat rakastettavat hahmot, joista ei voi kukaan olla pitämättä. Etenkin leffan rikollinen on ""Kaikkien aikojen pahikset""-top-kympissäni. Loistavaa.","Rikollinen on ""Kaikkien aikojen pahikset""-top-kympissäni."
1070,100.0,"Kyseessä on siis ensikosketukseni Wallacen ja Gromitin ihmeelliseen maailmaan. Lapsuudessani muistan nähneeni elokuvan muutaman kerran, mutta näin Kanin kirouksen ensi-illan alla piti eheyttää tuo kymmenisen vuotta vanha muisto.Wallace ja Gromit aloittavat jälleen päivänsä aamiaisella, jonka jälkeen saavat laskun, jonka takia joutuvat ottamaan vuokralaisen. Tämä vuokralainen, pirullinen Pigviini, varastaakin Gromitin paikan Wallacen silmissä, mutta kuka tietää, miten tämä sitä hyväksi käyttääkään... ja asiaan sekaantuu myös Gromitin syntymäpäivä lahja, NASAn suunnittelemat elektroniset housut.Väärät housut jatkaa muista Wallaceista ja Gromiteista tuttua kaavaa, eli alku on samanlainen, juonen kehittely on kuin mikäkin trilleri ja loppua kohti homma menee farssiksi. Ja hyvä niin, sillä tälläkin kertaa homma on kertakaikkiaan niin hauskaa, että nauruennätyksiä rikotaan. Väärät housut on kutakuinkin täydellisyyden huipentuma, sillä minä en ainakaan poiminut siitä mitään huonoa. Tämän lyhärin parissa aika kuluu silmissä ja tuskimpa näin hyvälaatuista animaatiota on koskaan ennen tehty. Elokuva on niin ulkoisesti kuin sisäisesti upeaa katsottavaa ja hahmot upeita, varsinkin Pigviini voittaa jopa Hannibal Lecterin kylmähermoisuudessaan.Kaikin puolin Väärät housut on erittäin suositeltava pläjäys kaikille, jotka haluavat nähdä täydellisen lyhytelokuvan.nimimerkki: Sano mitä sanot","Erittäin suositeltava pläjäys kaikille, jotka haluavat nähdä täydellisen lyhytelokuvan."
1071,80.0,"Mikki Hiiri ja hänen ”huvipurtensa” kohosivat tähteyteen mustavalkoisessa Steamboat Willie -lyhärissä jo vuonna 1928. Tämä oli äänielokuvan alkuaikaa. Lyhyen piirretyn ja alkeellisten musikaalien yleisesti saaman suosion myötä Walt Disney keksi uuden idean: musiikkipainotteiset piirroslyhytelokuvat. Walt Disney Treasures -sarjassa julkaistu Silly Symphonies sisältää yli 30 tähän kategoriaan kuuluvaa piirrettyä ja pari niiden taustoja valottavaa dokumenttia.Kuten Disney-tuotteissa yleensä, ei Silly Symphonies -pätkissäkään ole liiemmin mainintoja niiden tekijöistä. Kaikki tekeleet seisovat tuottajan nimen takana. Mikäpä siinä, Walt kuitenkin viimekädessä määräsi siitä, millaisena tuote hänen pajaltaan lähti levitykseen. Jos halutaan katsella  kokoelman osia vähän tarkemmin, niissä huomaa joitakin eroja. Oscar-palkittu Vanha mylly (The Old Mill, 1937) on Wilfred Jacksonin ohjaama, samaten kuin Elemeri Elefantti (Elmer Elephant, 1936). Vaikka elefanttiraina on taiteellisesti vähemmän kunnianhimoinen kuin myllypätkä, niiden kummankin tunnelmissa ja kerrontatavoissa on aistittavissa paljon samaa. Niin ikään Wilfred Jacksonin ohjaaman Ruman akanpoikasen (The Ugly Duckling, 1931) ja Jack Cuttingin samasta aiheesta tekemän uusintaversion (Ugly Duckling, 1939) välillä eroja on enemmän. 1931 tehty variaatio ei esim. ole ainoastaan mustavalkoinen vaan myös humoristisempi kuin 1939 tehty pätkä. Ruman ankanpoikasen lisäksi paketissa on monia muita piirrettyjä, joiden tarinat on napsittu tutuista lastensaduista (varman päälle pelaamista?). On viisasta kanasta, kilpikonnaa ja jänistä, Nooan arkkia jne. Kolme pientä porsasta (Three Little Pigs, 1933, ohj. Burt Gillett) seikkailevat useammassa tarinassa – ne nimittäin saavuttivat suuren aikalaissuosion siitäkin huolimatta, ettei Silly Symphonies -pätkiä juuri mainostettu. Hassujen otusten rinnalle Silly Symphonies -lyhärit toivat ehkä korkeakulttuurillisemmiksi luokiteltavia hahmoja, kuten tanssivia puita ja Romeon ja Julian tavoin lemmestään kamppailevia soittimia. Disneyn aarrearkusta löytyy tarinoita moneen makuun. Joskin suurta visuaalista ilotulitusta haikailevat joutuvat näiden piirrettyjen edessä ehkä pettymään. Monissa niistä ollaan kaukana Disneyn pitkien elokuvien loistosta, vaikka kokonaisuutena nämä pikkuleffat olivat esisoittoa yhtiön kunnianhimoiselle Fantasialle (1940).Koko paketin kaikista piirrosanimaatioista kaikkein erilaisin on kaikkien aikojen ensimmäinen Silly Symphonies -lyhäri. Luurankotanssin (Skeleton Dance, 1929) nimellä kulkeva mustavalkopiirretty on Ub Iwerksin ohjaama ja karmaisevampi kuin kaikki muut Disney-animaatiot yhteensä. Kirjaimellisesti nimensä mukainen lyhytelokuva on kokoelman parasta antia. Se ei tukehdu yltäkylläisyyteen, kuten Keksikarnevaalit (The Cookie Carnival, 1935) tai maistu helposti tuotteistettavalta, kuten pikkuporsaat. Tämä kokoelma kannattaa katsastaa jo pelkästään sen vuoksi.Kokoelman lyhytpiirretytjokaisen kesto n. 6-8 min, kaikkiin tekstitys suomeksi",Disneyn rakastettuja piirroslyhäreitä.
1072,80.0,"Vuonna 1934 elokuvassa ""The Wise Little Hen"" sivuroolissa ollut merimiesankka Donald Duck oli niin kiehtova hahmo, että hän sai piakkoin oman show'nsa. Siihen asti Disneyn huippuhahmo oli ollut Mickey Mouse (ennen dekkariaikojaan melko tylsä hahmo), mutta Donaldista tuli suuri tähti Mickeyn rinnalle.Donald Duck- lyhytelokuvia tehtiin sitten vuosien saatossa hyvin monia, ja vuosina 1934-1941 tehdyt on nyt julkaistu Suomessakin kahden kiekon muodossa. Paketti sisältää 36 Donald Duck- lyhytelokuvaa, joista jokainen kestää noin 7 minuuttia.Varmasti jokainen on ainakin yhden pätkän tästä paketista nähnyt, eikä päähahmokaan liene täysin vieras ole. Kuten tiedämme, Donald on kiivasluonteinen ankka, jolla suuttuessaan kaikki alkaa menemään päin honkia. Tätä perusideaa noudattaa jokainen näistä pätkistä, heitetään ankka johonkin tilanteeseen ja show on valmis.Nerokkaita tilanteita, vauhtia ja hauskuutta tästä paketista ei puutu. Pätkät vaihtelevat hyvän ja mahtavan välillä, parhaita ovat mm. ""The Hockey Champ"", ""Donald's Golf Game"", ""Early To Bed"" ja ""Chef Donald"". Jotkut pätkät menettävät vetovoimaansa kohtauksilla, jotka ovat ehkä olleet hauskempia silloin aikoinaan, mutta eivät enää tunnu kovinkaan nerokkailta. Ja vaikka idea on kaikissa sama, ei tilanteet ole kuitenkaan liiaksi toistensa kopioita, tämähän on enemmän kuin tärkeää kun alkaa oikein tuntikaupalla näitä katsomaan. Animaatio on laadukasta, Clarence Nash kääkättää hyvin ja ""Lisää Tärpättiä"" -henkeä ei puutu, erittäin viihdyttävä paketti.Suomessa saatavilla oleva julkaisu eroaa hieman alkuperäisestä ainakin pakkauksen ulkomuodon puolesta. En tiedä onko sellaista alkuperäisessä, mutta jonkinlaista opasvihkoa näille pätkille olisi kaivannut. Bonusmateriaalia löytyy, mm. dokumentti Donaldin äänestä, Clarence Nashista sekä vanhoja lehtien kansikuvia ja Al Taliaferron sarjakuvia. Levyjä isännöi Leonard Martin, hän kertoo Donaldin historiasta yhtä sun toista, ja jaarittelee myös moraalisista seikoista, kun seuraava jakso sisältää esimerkiksi haulikkokohtauksen tai rotustereotypioita, tämähän on täysin turhaa tekopyhyyttä.Jään odottelemaan Volume 2- julkaisua, joka tulee sisältämään vähintäänkin yhtä hyvää menoa. Mutta ennen sitä, hanki tämä lätty!","""Lisää Tärpättiä"" -henkeä ei puutu, erittäin viihdyttävä paketti."
1073,60.0,"Salaisen Palvelun erikoisagentti Ethan Burke (Matt Dillon) herää Wayward Pinesin sairaalasta. Hän on siellä tutkimassa kahden kadonneen agentin tapausta. Tutkinta on aika vaikeaa ja sheriffi Pope (Terrence Howard) ei paljoa auta. Lisäksi puhelinliikenne takkuaa, raha on väärennettyä ja muutenkin kaupungissa on jotain mätää. Sellaisesta ei tarkkaileva ja utelias persoona pidä ja alkaa penkoa asioita oikein hartiavoimin. Luonnollisesti mätä johtuu siitä että kaupunki on valtava vankila ja vankilatarinoissa on aina vankilapako luvassa. Tässä tapauksessa on aika isosti syytä kysyä miksi kaupungin ympärillä on korkea sähköaita. Soppaan mahtuu myös agentti Burken perheyksikkö (Shannyn Shossamon, Charlie Tahan). Lisäksi toinen kadonneista agenteista, Kate Hewson (Carla Cugino) juonii omiaan ja tohtori Jenkins (Toby Jones) tietää aika paljon asioista.Pohjana on Blake Crouchin romaanisarja jonka lähtökohtaa sarja hyödyntää, mutta koska Allekirjoittanut ei tiedä niiden loppumista niin eroavaisuuksia ei pysty huomaamaan. Joka tapauksessa visuaalista ilmettä haetaan David Lynchin ja Patrick McGoohanin kaupunkikuvauksista ja hommaan lisätään hieman sosiobiologista taustaa. Executive-tuottajana resunnut M. Night Shaymalan teki aiemmin elokuvan samanlaisesta lähtökohdasta, mutta TV-sarjassa sama aihe saa erilaisen käänteen.Matt Dillonin ääni on pesty teräsharjalla ja huuhdeltu kiehuvalla divetysulfaatilla ja se on juuri sitä mitä auktoriteetiksi tehtävältä agentilta vaaditaan. Carla Cugino on määrätietoisesti antiautoritäärinen johtaja ja Shannyn Shossamon ja Charlie Tahan tekevät hyvät tukisuoritukset. Toby Jones on pehmeällä äänellä puhuva ja pakastinmaisen kylmä nero (osuu maaliin mitä muut eivät näe), mutta hän omaa piirteitä jotka eivät sovellu niin suureellisen tehtävän toteuttamiseen ja luonnollisesti on sokea niiden läsnäololle.  Terrence Howard on armoton sheriffi.","Toimiva sarja kekseliäällä lähtökohdalla, mutta ei mitään mullistavaa."
1074,70.0,"Ginga Densetsu Weed on Yoshihiro Takahashin luoman mangan pohjalta tehty anime. Kansankielisemmin ilmaistuna Weed, on jatkoa suositulle ja niin ikään Takahashin luomalle animelle Hopeanuoli. Weedistä on tehty 26 jaksoa ja se on pyöriny Japanissa vuodesta 2005. Suomesta Weed on saatavilla DVD:llä. Levykkeita on yhteensä kahdeksan ja kullakin levykkeellä on 3-4 jaksoa. Jostain kumman syystä kaikki DVD:t myydään erikseen.Weed on siis Ohun johtajan Hopeanuolen poika. Weedin äiti Sakura kuolee alussa ja ennen kuolemaansa kertoo Weedille kuka hänen isänsä on. Surullinen Weed lähtee parin ystävän kanssa etsimään isäänsä Ohun vuorilta. Hopeanuoli puolestaan lähtee etsimään poikaansa saatuaan kuulla, että hänellä on sellainen. Epäonnekseen Weed ja Hopeanuoli kulkevat pahasti ristiin. Matkan aikana tapahtuu paljon yllättäviä ja aika surullisiakin asioita.Tämä kyseinen anime on todella surullinen, ehkä vähän liiankin. Lähes jokaisessa jaksossa joku aina itkee ja se voi välillä tuntua jopa hieman koomiselta.Ginga Densetsu Weed -anime pyrkii kaikin tavoin olemaan uskollinen edeltäjälleen Hopeanuolelle. Valitettavasti tässä onnistutaan vain paikoitellen. Weedissä on jonkin verran pieniä juonellisia epäkohtia, jotka pistävät häiritsemään, mikäli verrataan Hopeanuoleen.Epäkohtien lisäksi Weedissä ainakin minua häiritsee eniten osittain kehno animointi. Se ei yllä läheskään samalle tasolle kuin Hopeanuolessa. Joidenkin koirien mittasuhteet toisiinsa nähden ovat lähes naurettavia, esim. niin sanottu päävastus Hougen-koira on muihin verrattuna viisi kertaa suurempi. Tähänkin kuitenkin tottuu ajallaan eikä se loppua kohde enää häiritse niin pahasti. Tarinaan olisi mielestäni voitu kiinnittää hieman enemmän huomiota. Potentiaalia tässä olisi ollut paljon enempään, mutta välillä tulee sellainen tunne kuin Ginga Densetsu Weed olisi ns. ""juosten kustu"".Kaikesta tästä haukkumisesta huolimatta Weed on samaan aikaan sekä surullinen, jännittävä, sympaattinen että kiinnostava ja näin ollen ihan hyvä kokonaisuus. Ei ehkä maailman paras anime, mutta hyvä tämäkin on. Mikäli pidit Hopeanuolesta, sinulla tuskin on kovin paljon vaikeuksia pitää tästäkin.",Pyrkii kaikin tavoin olemaan uskollinen edeltäjälleen Hopeanuolelle.
1075,100.0,"HBO:n uusin sarja Westworld on erittäin mielenkiintoinen uusi tuttavuus ja mielenkiinnolla odotan että tuleeko siitä kanavan uusin suuri hitti. Sarja on eräänlainen scifi, trilleri, draama, western tyylinen ja se kertoo tarinaa futuristisesta lännen huvipuistosta jota asuttavat keinotekoiset ihmiset ja sinne ihmiset menevät lomailemaan. Sarjassa on käytetty inspiraationa vuoden 1973 samannimistä elokuvaa ja sarjan luoja on Jonathan Nolan (Person of Interest, Interstellar, Dark Knight) ja hänen vaimonsa Lisa Joy Nolan. Jonathan Nolan toimii myös itse pilotin ohjaajana. Sarjan yhtenä tuottajana toimii J.J. Abrams (Star Wars: The Force Awakens, Star Trek). Myös Ed Brubaker on kirjoittanut ainakin yhden jakson kaudelle. Brubaker tunnetaan ehkä parhaiten Marvelin sarjakuvien kirjoittajana, joita hän onkin kirjoittanut useita. Sarjalla on nimekäs näyttelijä porukka ja pääosissa nähdään mm. Evan Rachel Wood, James Marsden, Thandie Newton, Jeffrey Wright, Ed Harris ja tietenkin Anthony Hopkins. Sarjassa näyttelee myös vanhin Hemsworthin veljeksistä Luke Hemsworth, joka ei itselleni ollut hirveän tuttu, mutta alkutekstien joukosta nimi Hemsworth pisti silmään. Itse kiinnostuin sarjasta heti kun kuulin että siinä näyttelee Anthony Hopkins ja koska mielenkiinnolla katson aina kaikki HBO:n sarjat. Sillä HBO on yleensä laadun tae. Sekä koska pidän paljon scifi ja western elokuvista ja tämä sarja yhdistää molemmat. Sarjan ensimmäinen jakso on kiinnostava ja jännittävä sekä se saa odottamaan jatkoa. Ensimmäinen jakso myös luo alun sarjalle ja odotan mielenkiinnolla, mihin kaikkeen tämä sarja edetessään pystyy. Viime aikoina useat sarjat on tullut katsottua Netflixistä, josta ne näkee aina koko kauden kerrallaan, joten tällaisen kerran viikossa tulevan sarjan kanssa odotus on todella pitkä. Viimeisin HBO:n suursarja Vinyl päättyi jo yhden kauden jälkeen, joten kanavan odotukset tämän sarjan kanssa ovat varmasti todella korkealla. Toivottavasti Westworld kestää kuitenkin pidempään ja siitä saataisiin uusi kanavan suuri hitti sarja, Game of Thronesin rinnalle. Itse näen sarjalla potentiaalia vaikka mihin ja toivottavasti se lunastaa ne. Toisen jakson kohdalla mielenkiinto siitä mitä tulee tapahtumaan vain kasvaa. Mihin sarja mahtaa tästä edetä ja mitä hahmoille tapahtuu. Sillä kaikki ei tunnu olevan sitä miltä näyttää. Kahdessa ensimmäisessä jaksossa selvästi mielenkiintoisimmat hahmot hieman vaihtelevat, mutta paras hahmo on selvästi Ed Harrisin näyttelemä Mies Mustissa. Ehdottomasti myös Anthony Hopkinsin hahmo on mielenkiintoinen ja hyvin näytelty, mutta mitä muuta nyt voi odottaa Hopkinsilta. Enempää en jakso jaksolta kerro mitä tapahtuu jottei tule spoilereita ja jotta jokainen saa itse parhaiten sarjasta nauttia. Kerron vain jos tulee jotain tärkeää tai sitten lopullisen kauden yhteen summauksen. Kauden edetessä moni näyttelijä on todella edukseen, mutta juuri Anthony Hopkins heistä eniten. Sillä Hopkinsin hahmo on tarinan edetessä mielenkiintoisempi ja mielenkiintoisempi ja Hopkins tekee aivan loistavaa roolityötä. Mielenkiinnolla odotan mihin tarina mahtaakaan lopulta viedä ja mitä kaikkea meidän päähahmomme kokevatkaan. Mielestäni mielenkiintoista oli huomata, että jotkut hahmot joita alussa pidin pelkkinä pieninä sivuhahmoina, erottuvatkin kauden edetessä edukseen ja saavat osa jopa todella suuria rooleja/tarinoita. Tämän sarjan niin kuin useaan muunkin HBO:n sarjan kohdalla nousi kohu liiallisesta alastomuudesta ja seksistä. Se kuitenkin alkaa olla melko yleistä HBO:n laatu sarjojen kohdalla. Itseäni tämä ei tietenkään haittaa. Westworld on HBO:n paras uusi sarja sitten Game of Thronesin, joka alkoi 2011. Joten ehti kulumaan kuusi vuotta ennen kuin saatiin yhtä hyvä sarja HBO:lta. Westworld ei kuitenkaan ole pelkästään HBO:n parhaita sarjoja, vaan se lukeutuu ensimmäisen kauden perusteella kaikkien aikojen parhaiden sarjojen joukkoon. Eli jos kaikki menee hyvin eikä sarja mene jatkossa huonompaan suuntaan, voi kyseessä olla yksi kaikkien aikojen parhaista sarjoista. Maininnan arvoista on myös hyvät musiikit, joista vastaa Ramin Djawadi joka toimii säveltäjänä myös mm. Game of Thronesissa. Varsinkin Djawadin sarjan pääteema on todella loistava ja sitä tulee aika ajoin hyräiltyä, niin sarjaa katsoessa kuin muutenkin. Sarjassa paljastuu kokoajan mielenkiintoisia twistejä ja asioita, jonka takia sarjalla on todella suuri uudelleenkatseluarvo. Westworld onkin juuri siksi hyvä, että kun kausi kokonaisuudessaan päättyy, haluaa sen heti katsoa uudelleen, jotta voi varmistaa oliko suuret paljastukset nähtävissä kokoajan. Sarja onneksi on niin hyvä, että sen katsoo mielellään useammankin kerran. Tällä hetkellä en keksi mitään huonoa sanomista Westworldistä. Toki siinä joitain on, mutta en vain juuri nyt keksi mitään. Minkä takia kauden arvosana saattaakin olla melko suuri. Sarja on todella hyvä niin kuin aiemmin sanoin, mutta osa tapahtumista saattaa olla nähtävissä ennen kuin ne tapahtuvat. Jos taas ei jotain twistiä huomannut ennen sen tapahtumista, niin internet varmasti ehti sen jo varmistamaan. Sillä sarjan suuri suosio on saanut fanit kirjoittamaan nettiin, jos jonkinmoisia teorioita, joista yllättävän moni on käynyt toteen. Koska halusin tehdä arviostani lähes kokonaan spoilerivapaan, niin en luonnollisesti anna esimerkkejä, mutta jokainen joka sarjaa on katsonut, kyllä tietää mistä on kyse. Toki sarjassa on paljon suuria juonenkäänteitä joten välttämättä kaikkia ei ennalta voi tietää. Ehdottomasti myös käsikirjoitus ansaitsee maininnan. Sillä juoni on aivan mahtava ja dialogi aivan huipputasoa. Tämän sarjan kohdalla huomaa suuren budjetin, mikä onkin hyvä asia. Sillä sen ansiosta on hyvät erikoistehosteet, näyttelijät (myös suuret nimet), hyvä taustatiimi ja varsinkin juuri Jonathan Nolan ja Lisa Joy, jotka ovat saaneet tästä sarjasta näin valtavan hyvän ja mahtavan. ",Loistava uusi sarja HBO:lta.
1076,80.0,"HBO:n scifi-draama Westworld pohjautuu vuonna 1973 julkaistuun samaa nimeä kantavaan elokuvaan. Vaikka allekirjoittanut ei ollutkaan Michael Crichtonin alkuperäistä elokuvaa nähnytkään, niin tiesin jo etukäteen mistä Westworldissa olisi kyse. Sarjan perusideana on keinotekoinen huvipuiston tapainen villiä länttä muistuttava maailma. Westworldissa ihmiset voivat vierailla ja päästä osaksi erilaisia paikan luojien ideoimia narratiiveja. Mutta kun ihmiset kohtaavat paikan ""isäntiä"" eli androideja ja työskentelevät niiden kanssa, seuraa odottamattomia käänteitä. Tämä hieman dystooppinenkin uhkan tunne leijuu vääjäämättä Westworldin yllä alusta saakka.Westworldin juonikuviot toimivat hienosti kahteen suuntaan. Ihmiset, jotka vierailevat keinotekoisessa villiä länttä muistuttavassa maailmassa haluavat toteuttaa unelmiaan kaksoiselämän kautta. Mitä tekisit, jos saisit mahdollisuuden elää todellisuudessa, jossa pystyisit rakastamaan ja elämään niin kuten oikeassakin elämässä haluaisit? Tähän kiteytyy osittain Westworldin ihmisvieraiden syvimmät tavoitteet. Toisaalta myös Westworldia asuttavat androidit ovat niin lähellä ihmismäisiä piirteitä ja tapoja, että hekin alkavat sarjan edetessä tavoitella jotain tavoittamatonta. Tällaiset melko ajattomat teemat, kuten oman sisimmän ja elämisen tarkoituksen etsiminen, ovat kieltämättä Westworldin kantavia voimia.Sarjan keskeisin näyttelijäkaarti koostuu pääosin kokeneista nimistä, kuten Jeffrey Wright, Thandie Newton, Ed Harris ja Anthony Hopkins. Etenkin Harrisin ja Hopkinsin kiinnittäminen sarjaan ansaitsee kiitosta. Harris vetää kauttaaltaan tyylikkään ja vakuuttavan roolisuorituksen yksinäisenä asemiehenä, joka etsii mystistä labyrinttia. Vaikka sama nimettömän miehen hahmo onkin niin tuttu lukuisista länkkäreistä, niin Harris onnistuu silti tuomaan omaan roolihahmoonsa sopivasti syvyyttä.Westworldin toista perustajaa Robert Fordia esittävä Anthony Hopkins tekee sarjan vaikuttavimman roolisuorituksen. Hopkins osoittaa jälleen kerran miksi hän on yksi oman aikakautensa varteenotettavimmista näyttelijöistä. Tapa jolla kokenut konkari ottaa kohtauksen kuin kohtauksen haltuunsa on yksi asioista, mikä parhaimmillaan suorastaan naulitsee katsojan seuraamaan sarjaa. Kaiken kaikkiaan Hopkinsin suoritus on tyylikästä näyttelijätyötä klassisimmasta päästä.Westworld käynnistyy ehkä hieman verkkaisesti, mutta jos et ole viimeistään Vincenzo Natalin ohjaaman neljännen jakson jälkeen koukussa, niin tuskin tulet pitämään sarjasta ollenkaan. Westworldin ensimmäisen kauden pienoiseksi ongelmaksi muodostuu lopulta se, ettei aivan kaikkiin mysteereihin ja kysymyksiin pystytä vastaamaan ehkä niin vakuuttavalla tavalla mitä voisi odottaa. Toisaalta se kokonaisuus minkä jo tämä ensimmäinen tuotantokausi muodostaa on sellaista, mitä harvoin näkee tv-sarjojen parissa. Jo pelkkä sarjan mielenkiintoinen konsepti sekä syvälliset teemat riittävät syiksi katsoa sarja, vaikket erityisesti olisikaan scifin tai länkkäreiden ystävä.","Mielenkiintoinen konsepti sekä syvälliset teemat riittävät syiksi katsoa sarja, vaikket erityisesti olisikaan scifin tai länkkäreiden ystävä."
1077,90.0,"Olen varmaan jo aiemmin tehnyt tarpeeksi selväksi mielipiteeni koko siitä pahuksen yhdeksänkymmentäluvun post-apokalyptisen pimeyden ajan meiningistä. Siihen aikaan vanhoihin kirpparivaatteisiin pukeutunut, laman raunioista noussut köyhä kansa suunnilleen naposteli säteilyn mutatoimia rottia elääkseen, kouluun hiihdettiin yhdellä suksella kesät talvet ja bileissä joraattiin Jari Sillanpään ja Spice Girlsin tahtiin. Internettiä ei ollut ja Windows 95 edusti ihmiskunnan informaatioteknologian leikkaavinta terää. Se oli kamalaa!Mutta oli ysärillä omat hyvätkin puolensa. Toinen oli luonnollisesti kukoistava, edelleen laadussa ja määrässä ennennäkemättömän kurko animaatiotarjonta sekä nälkävuosien pituinen liuta vieläkin lujaa tykittäviä videopelejä. Simpsonit, Batman the Animated Series, konsolisodat, Sega, Nintendo ja muu vastaava varmaan soittaa kelloja.Yksi noista vanhan ajan tykeistä pelifranchiseista oli silloisen Origin Systemsin äärimmäisen kunnianhimoinen Wing Commander -sarja, joka yhdisteli niihin aikoihin ennennäkemättömällä tavalla näppärää avaruussimulaatiota Star Warsin ja Star Trekin tyyliseen pikkutarkasti suunniteltuun scifi-maailmaan. Myöhemmissä peleissä mukaan tuli vielä elokuvamainen käsikirjoitus ja koko joukko A-luokan näyttelijöiden, mm. Mark Hamillin, Paluu tulevaisuuteen -leffojen Biffin ja Malcolm McDowellin voimin vedettyä kunnon avaruusdraamaa. Jotain homman onnistumisesta varmaan kertoo, että vaikka viimeisimmän kunnollisen Wing Commander -pelin julkaisusta tulee pian kuluneeksi 20 vuotta, sarjan fandom on edelleen elossa ja voi hyvin.Kun tuossa toissapäivänä huomasin, että on olemassa tällainenkin tuikituntematon Wing Commander -ysäripiirretty, en meinannyt pysyä enää housuissani vaan katsoin koko roskan läpi yhdessä yössä. Homma oli sikäli aika helppo, että tämä floppasi aikoinaan niin pahasti ettei tälle tehty ensimmäisen kolmentoista jakson jälkeen enää jatkoa. Alunperin tästä ilmeisesti suunniteltiinkin jotain astetta isompaa peleihin sidottua tarinaa, mutta homma meni syystä tai toisesta puihin ja tästä syntyikin prequel.Ja pahuksen hyvä prequel tulikin!Wing Commanderien yksinkertainen perusidea kertoo ihmiskunnan pyörittämän intergalaktisen Konfederaation sodasta Kilratheja vastaan. Kilrathit siis ovat vähän kuin yhdistelmä japanilaista samuraikulttuuria ja klingoneja yhdisteleviä avaruustiikereiden soturikansaa. Kahdessa ensimmäisessä pelissä pelaaja sai itse päättää hahmonsa nimen sun muut ominaisuudet, mutta kolmannesta eteenpäin pääosassa tarppoi itsensä Luke Skywalkerin esittämä avaruuspilotti Blair, jonka tiimin dramaattisia edesottamuksia sarjassa seurataan.Kaikista maailman lisenssipiirretyistä Academyn erottaa se hieno tosiasia, että tämän tekijät olivat selvästi myös pelien faneja ja ottivat hommansa harvinaisen tosissaan. Kaikki avaruusalukset ovat viimeistä piirtoa myöden kuin peleissä, jaksojen tarinat eivät risteä mitenkään merkittävästi pelien vastaavista, rodut ja hahmot puhuvat sekä käyttäytyvät niin kuin pitääkin ja ääniksi tähän saatiin houkuteltua peleistä tuttu ydinkööri Mark Hamillista Tom Wilsoniin ja Malcolm McDoweliin. Mmmmmmm….Parasta itse sarjassa on kuitenkin sen huikea käsikirjoitus, joka taitaa olla enemmän aikuisille kuin lapsille suunnattu ja käsittelee tällaiselle sarjalle yllättävänkin synkkiä ja vakavia teemoja. Heti ensimmäisten episodien joukossa on esimerkiksi kohta, jossa yksi piloteista joutuu surmaamaan toverinsa pelastaakseen Konferedaation emoaluksen tuholta. Myöhemmissä mm. yksi hahmoista kuolee toisen kunnianhimon vuoksi ja pähkäillään rivisotilaan arvoa ja uhrattavuutta kokonaisen sodan voiton kannalta. Tämä rikkoo vielä rohkeasti piirrettyjen ”kultaista sääntöä” ja jättää monesti katsojan rohkeasti ilman yksiselitteistä onnellista loppua.Harmittavana juttuna tästä täytyy kaivaa myös ne vähemmän hyvät puolet, joita kuitenkin riittää kaikesta kehustakin huolimatta. Wing Commander Academy on pohjimmiltaan todella halpaa tekoa ja hintalapun huomaa etenkin alkupään jaksoissa tönköstä animaatiosta ja todella niukasta näyttelijäcastista. Suurin osa animaatioon varatusta massista taisi mennä pelkkään übermakean avaruustoiminnan tekemiseen, mutta onneksi jälkimmäistä ainakin on riittämiin ja se on enimmäkseen coolia.Toinen suurempi juttu on tämän kummallinen miksaus, jossa aivan liian kovaa soiva musiikki ja erilaiset ääniefektit hautaavat hahmojen dialogin kokonaan alleen. Tässä on vielä budjetin rajoitteiden vuoksi harmittavan vähän erilaisia kappaleita, joten saman yksittäisen kipaleen loputon toisto alkaa nopeasti nyppimään jo ensimmäisten jaksojen aikana. Viimeinen kuitenkin on vain pientä näpertelyä verrattuna positiivisempaan antiin, joka enimmäkseen tykittää niin vimmatusti. Ei  kykene ymmärtämään miksi tämä sarja on niin kauhean tuntematon. Wing Commander Academyä ei käytännössä voi kutsua edes unohdetuksi klassikoksi, sillä tätä ei ole tainnut kansa alunperinkään nähdä siinä määrin, että tätä voisi hyvällä omalla tunnolla sanoa edes unohdetuksi saati sitten joksikin klassikoksi, edes kultiksi sellaiseksi. Se on huutava vääryys se.",No mutta sehän toimii!
1078,80.0,"Jane Austinin ""Ylpeys ja ennakkoluulo"" on ohjattu elokuvaksi tai TV-sarjaksi useampaankin kertaan. Näistä teoksista selvästi paras on vuonna 1995 valmistunut Simon Langtonin ohjaama TV-sovitus. Alkuperäistä kirjaa en ole lukenut, mutta käsittääkseni tämä on valkokankaalle siirretyistä Ylpeys ja ennakkoluuloista alkuperäistarinalle kaikkein uskollisin, osittain tietysti siksi että TV-sarjassa pituus ei aseta yhtä suuria vaatimuksia kuin elokuvassa.Tarina kertoo englantilaisen ylhäisöön kuuluvan Bennettin perheen vaiheista. Pääosassa on porukan harvoihin älykkäisiin ihmisiin lukeutuva Elizabeth-tytär, jolla ei mene varsinaisesti hyvin. Perheelle kun on siunaantunut viisi tytärtä muttei yhtään poikaa. Siksi yököttävä idioottisukulainen Mr. Collins tulee perimään perheen koko omaisuuden isän kuollessa. Ongelmia aiheuttaa myös miesten suhteen melko huolimaton pikkusisko Lydia, ärsyttävä pikkusisko #2 Kitty, moralisoiva ärsyttävä pikkusisko #3 Mary sekä hysteriaan taipuvainen äiti. Onneksi Elizabethin perheestä löytyy ainakin jossain määrin tolkuissaan oleva isä sekä isosisko Jane. Juoni itsessään on melko siirappinen ja tarinan aikana ihmetellään sitä saako Elizabeth itselleen jäyhän Mr. Darcyn tai Jane killisilmäisen Mr. Bingleyn. Sarjan tyylilajin tuntien loppuratkaisu ei ehkä ole liian yllättävä mutta olennaista onkin miten siihen päädytään.Sarjan toteutus on loistelias. Jokainen kuudesta jaksosta vie juonta eteenpäin hyvin, ja uusia tapahtumia ja sivujuonia aukeaa ja sulkeutuu aina silloin tällöin. Vaikka tarina on päällisin puolin vakava rakkausdraama, siihen on sekoitettu myös tiettyä ovelaa huumoria. Varsinkin perheen vähä-älyisen äidin hysteeriset kohtaukset jotka vaihtelevat epätoivon ja voitonriemun välillä saman minuutin aikana ovat hauskaa katsottavaa, samoin aiemmin mainitun Mr. Collinsin yököttävän sliipattu olemus on aika hupaisia. Jossain määrin tahatonta komediaa edustavat miesten metrin korkuiset silinterit sekä naisten harrastamat kammottavat kukkahatut.Suurimmalla osalla näyttelijäkaartilla vaikuttaisi olevan tietty taipumus lievään ylinäyttelyyn, ja sillä jäljellä olevalla osalla suureen ylinäyttelyyn. Se ei kuitenkaan ole mielestäni kovinkaan ongelmallista, sillä koko sarjan tyyli on mahtipontinen ja tietyllä tavalla muodollinen joten näyttelijöiden paatos sopii tähän kontekstiin aivan hyvin. Ainoat näyttelijävalintoihin liittyvä ongelmat löytyvät Mr. Bingleystä ja siskoksista. Mr. Bingleyn komeutta kehutaan pitkin TV-sarjaa... No, ehkä naisilla on tässä asiassa parempaa silmää mutta ei hän minusta kovinkaan komistus ole. Silmistä puheenollen kaverin näyttelijällä on muuten aika tajuttomat mulkosilmät, vaikka eihän sitä pitäisi tuomita ulkonäön perusteella. Siskojen taas pitäisi olla iältään jotain 16 ja 20 välillä, mutta heidän näyttelijänsä ovat kyllä liian vanhoja näiden tyttösten rooleihin. Se on vähän ikävä asia, muttei se paljoa haittaa sillä he hoitavat sarkansa kuitenkin hyvin.",Viihdyttävä rakkausdraama jossa on mausteena myös komediaa.
1079,100.0,"Moderni nainen 1800-luvun vanhojen tapojen, oletusten ja odotusten keskellä. Komea, ylpeä ja rikas mies. Varsin perinteisestä alkuasetelmasta liikkeelle lähtevä, kaikkien tyttökirjojen äidin, tv-filmatisointi on unenomaista katsottavaa. Bennettien perheessä on viisi tytärtä, heidän kaikkien tulisi päästä hyviin naimisiin turvatakseen oman ja vanhempiensa tulevaisuuden. Perheeen hysteriaan taipuvainen äiti koittaa parittaa perheen vanhimpia tyttäriä, Janea ja Elizabethia, paikkakunnalle muuttaneille rikkaille ja komeille nuorille miehille, Mr. Darcylle ja Mr. Bingleylle. Tyttöjen tunteet ailahtelevat, pikkusiskot aiheuttavat hankaluuksia ja peri englantilaisesti kuvioissa on myös petollinen upseeri sekä pappi.BBC:n vuonna 1995 tuottama sarja on täysosuma. Puvustus ja lavastus suorastaan hivelevät silmää. Myös sarjan etenemistahti on mukavan rauhallinen eikä nykysarjoille tyypillisiä äkkikäänteitä nähdä. Sarjaa katsellessa tuntee siirtyvänsä ajassa taaksepäin, niin tiukasti Lizzyn ja Darcyn tarina tempaa mukaansa. Roolitus on myös onnistunut mainiosti. Bennetin perheen jäsenet ilmentävät loistavasti hahmojensa karikatyyrisiä luonteenpiirteitä. myös naispäosan esittävä Jennifer Ehle on samalla ylpeä, kova ja haavoittuva. Tietenkään sarjaa ei voi ohittaa ilman Colin Firthin ylistämistä. Mies ei vain esitä, vaan ON Mr. Darcy. Itsensä jokaisen naisen sydämeen sukeltanut Firth on ehdoton valopilkku. Kohtaus jossa Darcy nousee lammesta märkä paita päällään on ehdoton klassikko ja sarja tulisi katsoa, vaikka vain sen takia.",Kaikkien tyttökirjojen äidin tv-filmatisointi on unenomaista katsottavaa.
1080,100.0,"Astumme taidegalleriaan. Maalaukset edustavat vaihtelevia genrejä ja tyylejä, mutta yleisesti ottaen ne ovat aiheiltaan omituisia tai kolkkoja. Galleriaa esittelee lyhyehkö, toisessa maailmansodassa laskuvarjoukoissa palvellut kahvia siemova ketjupolttaja joka on pukeutunut siististi pukuun. Kyseessä on sarjan isä ja myös käsikirjoittaja Rod Serling. Maalauksien mukana tulee pienehkö episodi aiheesiin liittyen, joiden sävy vaihtelee ironisen mustan humoristisesta surrealistisiin kauhujuttuihin ja kaikkiin niiden välissä.Yöjuttu on Rod Serlingin toinen antologiasarja ja jokainen tunnin jakso esittää kaksi tai kolme kankaalle vangittua kuvaa. Ohjauksesta vastaavat mm. Steven Spielberg debyyttityössään ja näyttelijäsuorituksia nähdään mm. Joan Crawfordilta, Burgess Meredithiltä, Diane Keatonilta ja John Astinilta. Viimeksi mainittu huomaakin episodissa ""Pamela's Voice"" että taivaan ja helvetin välinen raja on hyvin häilyvä. Jonkun toisen taivas voi olla toisen miehen helvetti. Ja koska Astinin esittämä persoona on murhaaja, on hän helvetissä joka samalla on hänen nalkuttavan vaimonsa taivas. On mahdotonta sanoa mikä on paras tai huonoin episodi koska niiden sävy ja myös taiteellinen taso vaihtelee, joskin allekirjoittanut piti erityisen paljon Burgess Meredithin tähdittämästä episodista ""The Little Black Bag"" missä alkoholisoitunut lääkäri saa tilaisuuden pelastukseen, joutuu itsekkyyden uhriksi ja itsekkyyden opastama tuttavuus töpeksii dramaattiseksi tarkoitetun demonstraation tavalla joka pistää hykertelemään mustasta huumorista. Koomisena huipentumana on ""Professor Peabody's Last Lecture"" missä asianmukaisesti nimetyt opiskelijat todistavat omalaatuisen professorin luennon Suurista Muinaisista, saa kerrassaan kammottavan käänteen mikä episodin sävy huomioiden on hysteerisen hauska.Kokonaisuutena Yöjutun ensimmäinen kausi on erinomainen antologiasarja ja kyseistä taidemuotoa parhaimmillaan. Jatkumon puute mahdollistaa taiteelliset kokeilut ja toteutus pysyy johdonmukaisen korkeana. Tehosteet toimivat kun niitä on käytetty, ja erityisenä bonuksena voi sanoa että Tom Wrightin maalaukset eivät ole mitenkään huonoja.",Jatkumon puute mahdollistaa taiteelliset kokeilut ja toteutus pysyy johdonmukaisen korkeana.
1081,90.0,"Älypäät on erilaisista törkeyksistä koostuva komediasarja opiskelijaboxin elämästä. Neljä erilaista mutta yhtä tyhmää henkilöä asettuvat asumaan samaan kämppään opiskeluvuosiksi. Vyvyan (Edmondson) on kova punkkari, joka tykkää riehua, finninaamainen Rick (Mayall) on henkeen ja vereen Cliff Richard -fani, linssiruuista pitävä Neil (Planer) on porukan hippi, kokki sekä siivooja ja Mike (Ryan) puolestaan on viielä kaveri. Noista neljästä tyypistä koostuu Älypäiden joukko.Huumori on välillä hyvin mustaa sekä hyvän maun rajoja rikkovaa. Kuitenkin Älypäiden törkeyksien alla piilee neroutta. Parodiset vivahteet ja näppärä tilannekomiikka tarjoavat katsojalle monet naurut. Alkuun sarjan raju, väkivaltainen ja jopa hieman sairaskin meininki voi hieman yököttää, mutta totuttuaan tähän meininkiin katsoja päästelee röhönauruja. Tietenkään jokaisen pulliaisen makuun Älypäät ei tarjoa hauskoja hetkiä, vaan tämä on juuri niitä sarjoja, jotka jakavat mielipiteet.Välillä nähdään sketsejä, jotka on hyvin upotettu jaksoihin mukaan. Välillä nähdään TV:stä typerää hömppää, joskus saamme nähdä hiirien mielenkiintoista elämää. Jokainen jakso yrittää sisältää jonkun tarinan, mutta se tarina on vain tekosyy tehdä huumoria. Vaikka legendaarisen Monty Pythonin huumori on tähän verrattuna todella sivistynyttä, niin tätä voisi kuitenkin verrata tuon komediaryhmän tuotoksiin. Samanlaisia mielettömiä ideoita on mukana ja parhaimmillaan ylletään samanlaiseen mielettömyyteen.Rik Mayall, joka oli myös käsikirjoittamassa tätä sarjaa, loistaa porukan luuserina nimeltä Rick, Adrian Edmondson on parhaimmillaan aivan hulvaton mekastavana Vyvyanina ja Nigel Planer tulkitsee mainiosti Neil-hippiä. Show'n valopilkku taitaa muiden poikien panostuksesta huolimatta olla Christopher Ryan, jonka esittämän Miken itsevarma coolius tarjoaa hienoa nauruterapiaa. Välillä kuvioissa piipahtaa myös joku Balowskin perheen jäsenistä, joita tulkitsee hauska Alexei Sayle. Kaikki hoitavat hommansa kunnialla läpi, moitteita ei kyllä keksi.Tällainen anarkistinen brittihuumori tuo välillä mieleen loistavan piirrossarjan nimeltä South Park. South Parkista pitäville tätä voi lämpimästi suositella sekä myös heille, jotka pitävät yleensä hyvästä brittihuumorista.Suomessa julkaistu DVD ei ole mitään ihmeellistä laatua, tuntuu kuin katsoisi suoraan TV:stä. Ohjelman yli 20 vuoden iän otettaessa huomioon sen kuitenkin ymmärtää. Älypäiden ensimmäinen tuotantokausi sisältää vain kuusi jaksoa, mutta määrästä huolimatta tämä kannattaa hankkia, jos tämä TV-sarja kiinnostaa. Näitä jaksaa katsoa useasti ja jokainen jakso tarjoaa monet naurut.",Näitä jaksaa katsoa useasti ja jokainen jakso tarjoaa monet naurut.
1082,80.0,"  Älä kerro äidille kertoo viiden homomiehen värikkäästä elämästä Pittsburghissa, Pennsylvanian osavaltiossa. Viiden tuotantokauden pituinen sarja on amerikkalaisvastine samannimiselle brittiversiolle, ja yllätysyllätys, jenkkiversio menestyi paremmin - omasta mielestäni ihan syystä.  Älä kerro äidille 2 eli Queer as Folk eli QAF on rohkea, koukuttava ja mielenkiintoinen sarja, joka sisältää toki perinteisiä draamasarjojen sotkuja kuten sairauksia, pettämisiä ja onnettomuuksia, mutta ottaa myös kantaa aroilla aiheillaan. Näyttelijät ovat ammattimaisia, ohjaus tasokasta ja käsikirjoitus sujuvaa. Huumori on roisia ja nokkelaa, ja vaikka sarjan yllä välillä leijuvatkin itkettävän synkät pilvet, eivät ikävät asiat saa QAFista yliotetta. Tästä voidaan kiittää sitä, ettei sarja sisällä saippuasarjojen harrastamaa ärsyttävää juonittelua. QAF onnistuukin säilyttämään mielenkiintonsa tyylikkäästi ilman yltiömäisiä suhdesotkuja tai miljöön vaihdoksia, vaikka katsojan onkin loppua kohden pakko myöntää että alku on aina sarjassa parempi. Kantavana voimana ovat joka tapauksessa pysyvät ja rakastettavat henkilöhahmot, joiden elämää jaksaa seurata läpi tuotantokausien. Erityisen hyväksi sarjan tekee se, että vaikka se perustuukin suurilta osin jokaisessa jaksossa esiintyvään roisiin alastomuteen ja rohkeisiin seksikohtauksiin, ei se ole tinkinyt mistään muustakaan. Maailman ensimmäinen menestyksekäs homodraamasarja on lyhyesti sanottuna hyvin toteutettu.  Jo QAFin ensimmäisessä jaksossa sarjan päähenkilö, menestyvä, itsekeskeinen ja ärsyttävyyteen asti lapsellinen Brian (Gale Harold) saa kannoilleen 17-vuotiaan, naiivin mutta taiteellisesti lahjakkaan Justinin (Randy Harrison). Heidän suhteensa ei ala helposti, vaan on suurimman osan sarjaa pelkkää menemistä ja tulemista. Rakkautta halveksivaa Briania ei näet huvita vastata Justinin odotuksiin, joten hän jatkaa hurvitellen räväkkää yöelämäänsä. Läpi sarjan näkyy kuitenkin väläyksiä myös hänen oikeista tunteistaan, jotka hän yrittää itsepintaisesti kieltää.  QAFin tarinoista keskeisin on Brianin ja Justinin rakkaustarina, joka kehittyy vähitellen ja muuttuu lopulta pysyväksi osaksi sarjaa. Se on jatkuvasti läsnä jollakin tasolla, mutta ei tee itsestään kyllästyttävän suurta numeroa vaan antaa katsojan tottua itseensä. Haroldin ja Harrisonin kemia toimii hyvin, ja hahmojen väliset romanttiset hetket ovat harvinaisuutensa vuoksi oikeasti koskettavia. Katsoja elää läpi Justinin sinnikkyyden ja epätoivon, mutta myös Brianin tukahdutetun ja hämmentyneen kiintymyksen.  Muita sarjan keskeisiä ja jatkuvia aiheita ovat muun muassa Brianin parhaan ystävän Michaelin (Hal Sparks) kasvaminen itsenäiseksi, harmaavarpus Tedin (Scott Lowell) tosirakkauden etsiminen ja ehdottomasti valovoimaisimman hahmon Emmetin (Peter Paige) sinkoilu sinne tänne. Keskeinen osa sarjaa on myös Melanien (Michelle Clunie) ja Lindsayn (Thea Gill) muuttuva parisuhde, joka ei tosin ole lainkaan niin vakuuttava kuin sarjan toisen aisaparin välinen kiintymys.Homosarjana QAF on todella homo, eikä sitä kannata sellaiseksi tuomita sillä siihen sarjassa on nimenomaan pyritty. Joka toinen vastaantulija vain “sattuu” olemaan miehiin päin, eikä se ole ärsyttävän epärealistista vaan vaihtoehtoisuudessaan hauskaa; päähenkilöt viettävät usein aikaansa Liberty Avenuella, kadulla, joka on baareineen, kahviloineen ja saunoineen keskitetty pelkästään GLBT -väestölle; miesstrippareiden, drag queenien ja paidattomien ylävartaloiden kyllästämä clubitaivas Babylon on heidän pyhä keitaansa julmassa heteroiden hallitsemassa maailmassa. Tästä huolimatta sarjassa esiintyy tasa-arvoisesti muutakin väestöä kuin huumeita käyttävää biletyskansaa, eikä QAF ensivaikutelmasta huolimatta perustu pelkästään räikeään seksisirkukseen.QAF ottaa myös runsaasti kantaa aiheisiin, joihin homoyhteisössä törmätään usein oikeassa elämässä. Älä kerro äidille käsittelee homoseksuaaleja koskevia lakipykäliä, väkivaltaa, ennakkoluuloja, itsensä kieltämistä, AIDSia ja koulukiusaamista, mutta myös arkisempia aiheita kuten vaikeita ihastuksia ja perheen aiheuttamaa painetta. Omasta mielestäni QAFissa keskitytään oikeastaan hieman liikaa yhteiskunnassa oleviin negatiivisiin puoliin, mutta sitä tältä sarjalta oikeastaan sopi alkupuheiden perusteella odottaakin. Ikävät asiat eivät myöskään onnistuu lyömään sarjan positiivista sanomaa, jossa kaikkia ihmisiä kehotetaan uskomaan rakkauteen sen kohteen sukupuolesta riippumatta.Henkilökohtaisesti itseäni koukuttivat eniten paitsi Brianin ja Justinin suhde, myös heidän huolella hiotut luonteensa. Karismaattinen Harrison ihastuttaa jo pelkällä ihanalla itsellään, ja Gale Harold tekee loistavan roolityön roopeankkamaisena Brianina, jossa on paitsi kaikki pahiksen piirteet myös omaleimaisia ominaisuuksia. Hänen rakkaudenosoituksensa Justinille, ystävilleen ja pojalleen Gusille saavat aina katsojan tuntemaan empatiaa ja lisäksi kummallista vahingoniloa.",QAF onnistuu säilyttämään mielenkiintonsa tyylikkäästi ilman yltiömäisiä suhdesotkuja tai miljöön vaihdoksia
