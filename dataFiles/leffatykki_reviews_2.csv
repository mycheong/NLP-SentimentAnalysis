,score,text,title
0,50.0,"Harry ja Hendersonit on malliesimerkki 80-lukulaisesta perheleffasta. Amerikkalainen neljän hengen unelmaperhe törmää Fordillaan ihan oikeaan isojalkaan, mistä seuraa liian pitkäksi venytetty sattumusten ketju. Parituntisen hömppäputken aikana karvaisesta täystuholaisesta kasvaa oleellinen osa perheen arkea.Hendersonien perheenpää George (Lithgow) on isäkompleksista kärsivä taiteilijasielu, joka kauppaa aseita sen sijaan, että toteuttaisi itseään piirustustensa kautta. Vasta isojalan tapaaminen herättää hänet näkemään tilanteensa. Muu perhe jätetään Lithgowin ja bigfoot-asuineen lähes 2.5-metrisen Kevin Peter Hallin isoihin varjoihin. Pahisosastoa edustaa David Suchet, joka irtaantuu belgialaisen munapään vakioroolistaan, muttei sentään niin kauas, etteikö lontoolainen joutuisi taas puhumaan hassulla aksentilla.Kasarihenkeen elokuvan sankari on karvainen kuin mogwai, mutta särkee paikkoja samaan tahtiin kuin tusina Riiviötä. Sähellys tuottaa muutamat naurut ja vähintään yhtä monet haukotushetket. Lisäksi karvainen jättimonsteri irvistelee perheen pienimmät piiloon sohvan taa, vaikka perheseikkailuuskottava musiikki onkin pehmentämässä tunnelmaa. Vai pitäisikö sanoa ”latistamassa tunnelmaa”.","Kun karvainen Harry kohtasi Hendersonit, syntyi malliesimerkki (latteasta) 80-luvun perheleffasta."
1,80.0,"Amerikan jylhiin vuoristoihin sijoittuvassa perhe-elokuvassa kuvataan pojan ja karhun ystävyyttä. Aluksi Harry (Daniel Clark) asuu sisäoppilaitoksessa äitinsä kuoleman takia. Mutta hänen isänsä (Bryan Brown) tulee hakemaan hänet jännittävälle seikkailuretkelle vuoristoon, tavoitteena pyydystää karhu. Tästä seuraakin paljon kohellusta, mitä on hauska seurata puolentoista tunnin ajan.Näyttelijät vetävät ihan ok-roolisuorituksen, tosin sivurooleissa olisi ollut parannuksen varaa. Mutta uskomaton miljöö, reipashenkinen luonne ja moni muu yksityiskohta tekevät tästä elokuvasta hyvän. Karhun toilailut ovat hauskoja, vaikka välillä ns. p-huumori nostaakin päätään. Mutta senhän on tarkoitus olla vaan hauskaa. Tämä sopii koko perheelle, pois lukien perheen ihan pienimmät. Kyllä tämä neljän reiän elokuva on.","Uskomaton miljöö, reipashenkinen luonne ja moni yksityiskohta tekevät elokuvasta hyvän."
2,80.0,"Harry Block (Allen) on kehuttu kirjailija. Hänen rahansa tuhlaantuvat viinaan, pillereihin ja huoriin. Hänen kirjansa käsittelevät hänen entisiä suhteitaan, jotka ovat yleensä päättyneet toisen naisen tullessa mukaan kuvioihin. Me saamme tutustua Harryn tarinoihin sekä hänen hurjaan elämäänsä takautumien ja hänen kirjoittamiensa kertomusten kautta.Jonkinlaisena komedioiden ystävänä tuli vasta nyt tutustuttua Woody Allenin tuotantoon, eikä tämä pläjäys pettänyt. Allen viljelee paljon seksivitsejä, mutta homma pysyy kuitenkin aika älykkäänä, eikä leffa sorru missään vaiheessa typeräksi kohellukseksi. Nimekäs tähtikaarti (mm. Demi Moore, Billy Crystal, Robin Williams, Tobey Maguire, Stanley Tucci) on saatu joukkoon mukaan, mutta itse Allen vie suurimman osan tilasta ruudun edessä ja muut tähdet tyytyvät pienempiin rooleihin. Jokainen vetää kuitenkin roolinsa hienosti läpi, oli kyseessä sitten pieni tai hieman suurempi rooli.","Todella hauska leffa, mutta ei kaadu missään vaiheessa typeräksi koheltamiseksi, vaan on yllättävänkin älykäs."
3,70.0,"Kolmas ja hyvin odotettu Potter tuli myös käytyä elokuvissa katsomassa. Elokuvan jälkeen oli kuitenkin hyvin ristiriitaiset fiilikset, joten DVD:n ostaminen oli lähes pakollista. Tässä pari päivää sitten katsoin elokuvan jälleen ja nyt olen valmis sanomaan sanottavani.Kolmannessa Potter elokuvassa Harry lähtee Tylypahkaan, kuten tavallista. Kesken matkaa juna kuitenkin pysähtyy ja sisään ilmestyy pelottavia ankeuttajia, jotka saavat Harryn pyörtymään. Mutta hän kuitenkin toipuu ja pian Tylypahkassa selviää, mitä ankeuttajat oikein tekevät siellä. He jahtaavat Azkabanin velhovankilasta karannutta, hullua murhaajaa, Sirius Mustaa. Harry saa pian kuulla, että sama mies kavalsi hänen vanhempansa niin, että paha Voldemord pääsi heidät tappamaan. Vuoden edetessä sattuu ja tapahtuu, elokuvassa hyvinkin kiivaaseen tahtiin.Azkabanin vanki eroaa lähes täydellisesti kahdesta ensimmäisestä Potterista niin tyyliltään kuin tarinankerronnallaan. Tällä kertaa kerrontatahti on kiivaampi, mutta myös sekavampi ja paljon kauempana Rowlingin mestarillisesta kerronnasta, kuin ohjaaja Columbuksella kahdessa ensimmäisessä oli.Kirjaan verrattuna elokuvaan on tehty paljon muutoksia, eikä lopputulos ole läheskään odotetun kaltainen. Käsikirjoitus on kyllä toimiva, mutta ei läheskään niin hyvä, kuin se olisi voinut olla. Lisäksi Alfonson tyyli ja tunnelma eivät samaistu kovin hyvin Rowlingin luomaan maailmaan, josta syntyy turhia komplikaatioita.Muuten sarjassa on parantunut lähes kaikki. Alfonsolla on kyllä silmää visuaaliselle tyylille ja elokuvan värimaailma on kuin suoraan kirjasta. Lisäksi päänäyttelijät ovat vihdoin kasvaneet kunnollisiksi näyttelijöiksi ja kaikkien roolisuoritukset ovat vihdoin niin hyviä, kuin katsoja on jo pitkään toivonut. Emma Watsonin ja Daniel Radcliffen roolisuorituksissa on suurimmat parannukset, mutta kyllä Rupert Grintkin on parantanut otettaan hahmossaan.Tunnelma on hyvä koko elokuvan ajan, mutta kehnohko käsikirjoitus koituu koko elokuvan suurimmaksi tuhoajaksi. Mutta täytyy kuitenkin kiitellä Alfonson tapaa käsitellä hahmoja. Hän todella välittää hahmoista, se nousee hyvin esiin.Juonikin on sinänsä mielenkiintoinen, mutta käsikirjoituksen sekavuus tuo siihen suurimmat ongelmat. Tuntuukin, että vain kirjan lukeneet henkilöt pääsevät elokuvasta täysin kärryille.Kokonaisuutena kolmas Harry Potter on kaikkia osa-alueitaan, paitsi käsikirjoitusta ja kerrontaa parantanut elokuva, joka kärsii juuri noista kahdesta ongelmasta. Paremmalla käsikirjoituksella ja kerronnalla tämä olisi varmasti viiden tähden filmi.Saapa sitten nähdä, minkälainen se neljäs on. Ennakko-odotukset ovat kyllä korkealla, sen verran hyvä se kirja oli.","Käsikirjoitus on kyllä toimiva, mutta ei läheskään niin hyvä, kuin se olisi voinut olla."
4,80.0,"Tähän on tultu, kirjoitan ensimmäisen Harry Potter-arvosteluni. Voin tuoda arvosteluuni erilaista näkökantaa, koska en ole lukenut yhtäkään Harry Potter-kirjaa. Tai no, olen lukenut ensimmäistä osaa ensimmäiset 100 sivua, mutta ei napannut. Itse asiassa en pitänyt yhtään. Elokuvat taas ovat uponneet. Tämä seikka johtunee yksinkertaisesti siitä, että olen leffafriikki enkä lue erityisesti kirjoja. Näin ollen leffatkin sitten nappaavat enemmän. Mutta ei se ole aina niin justiinsa ja aika siirtyä itse arvosteluun.Harry Potter, tuo arpiotsainen teinivelho on täällä jälleen. Tällä(kin) kertaa leffan alussa ollaan jästiperhe Dursleyn kotona, missä Harry onnistuu aiheuttamaan jälleen hämminkiä. No, Harry pakkaa laukun, meikit, ketjut ja vyöt (ja keskeneräiset kirjoitustyöt) ja lähtee tästä kammottavasta talosta. No, oikastaan vähän ja selitetään lyhyesti: Harry päätyy takaisin magiakoulu Tylypahkaan missä hän sitten hengailee kaveriensa Ronin ja Hermionen kanssa. He saavat tietää, että pahamaineisesta Azkaban-vankilasta on karannut Sirius Musta -niminen sälli, jolla on jotain tekemistä Harryn vanhempien kuoleman kanssa?Kolmas Harry Potter-leffa on kolmesta ensimmäisestä ylivoimaisesti paras. Ensimmäinen Potteri oli ihan kiva fantasiaseikkailu, mutta juoni jäi liikaa tehosteiden alle. Toisessa osassa oli jo huomattavaa parannusta, mutta silti jäi tälle katsojalle vähän tyhjä olo. Kolmas osa onkin jo oikeasti hyvä nuortenfantasiaelokuva, johon on uuden ohjaajan myötä saatu tarvittavaa synkkyyttäkin mukaan. Joidenkin arvostelijoiden mukaan ohjaaja Alfonso Cuarón on mennyt jopa liian pitkälle: lapset eivät tätä kuulemma uskalla katsoa. Tuohon en osaa sanoa mitää: siskonpoikani ei tätä jaksanu katsoa koska tässä on liikaa vääränkielistä puhetta. Mutta minun mielestäni ohjaus toimii ja tehosteetkin ovat edelleen hienoa katsottavaa. Käsikirjoituskin on ihan hyvä, mitä nyt koko elokuvan tulee sellainen tunne, että kirjoittaja vie tarinaa liian kiireellä eteenpäin. Silti ihan hyvä.Leffan näyttelijäpuoli saa ruusuja ja risuja. Kaikkein eniten minua harmittaa Potteria esittävä Daniel Radcliffe. Hän on valitettavan pökkelö ja välillä jopa hieman ärsyttävä. On hänessä huomattavaa muutosta tapahtunut ensimmäisen osan amatöörimäisyydestä, mutta silti. Myös Hermionea näyttelevä Emma Watsonkin on aika puiseva. Kolmesta keskusnoidasta ainoa, joka on vain lievästi ärsyttävä, on Rupert Grint Ronina, mutta ei hänkään tule Oscaria voittamaan ainakaan seuraavaan 60-vuoteen. Aikuisten puolelta taas löytyy asiansa osaavia konkareita. Päällimmäisenä jäi mieleen elokuvan pyhä kolminaisuus: Alan Rickman, Gary Oldman ja David Thewlis. Näistä kolmesta erityisesti viimeinen on erinomainen ja itse asiassa hän on yksi aikamme parhaista näyttelijöistä. Rickman ja Oldman ovat tapansa mukaan todella hyviä, mutta jäävät silmissäni pahasti Thewlisin varjoon. Hän vain on niin upea näyttelijä. Sääli, että hänen uusin elokuvansa on jenkeissä pahasti flopannut Basic Instinct 2. Ei tämän tason näyttelijän tarvitsisi mennä sellaiseen roskaan. Kolmas Harry Potter on hyvä fantasiaelokuva. Uuden ohjaajan myötä on tullut uusi tervetullut ulkonäkö. Synkkyys on mitä tämä sarja tarvitsikin. Näin viihdyttävät leffat ovat näinä päivinä liian harvassa.nimimerkki: Daniel Baldwin",Synkkyys on mitä tämä sarja tarvitsikin.
5,60.0,"Harry Potter (Daniel Radcliffe) on edennyt kolmanteen vuoteensa Tylypahkassa. Tätä vuotta varjostaa huoli Azkabanin huippuvartioidusta velhovankilasta karanneesta Sirius Mustasta (Gary Oldman), joka ilmeisesti haluaa Harryn hengiltä. Vaarasta huolimatta Harry, Ron (Rupert Grint) ja Hermione (Emma Watson) rikkovat koulun sääntöjä minkä ehtivät Kelmien Kartan ja näkymättömyysviitan pienellä avustuksella. Kouluun saadaan myös uusi pimeyden voimilta suojautumisen professori, Remus Lupin (David Thewlis), jolla tuntuu olevan oma likainen menneisyytensä. Tylypahkaan saapuu myös ankeuttajia, kamalia Azkabanin vartijoita, joiden tehtävänä on vartioida linnaa Sirius Mustan saapumisen varalta. Samalla kun ankeuttajat imevät ilon kaikesta, koittaa aika jolloin Harryn on taas kohdattava rohkeutensa rajat ja päästä kasvokkain menneisyytensä haamujen kanssa.Meksikolaisohjaaja Alfonso Cuaronin ohjaama Azkabanin vanki antaa sarjalle kaivatun tummemman sävyn. Genressä hypätään taitavasti niin sanotuista lastenelokuvista mainioon nuortenfantasiaan. Azkabanin vanki valottaa enemmän Harryn menneisyyttä, ja sitä mitä todellisuudessa tapahtui sinä iltana 12 vuotta sitten. Kolmesta ensimmäisestä elokuvasta Azkabanin vanki on ehdottomasti paras. Siltikin esim. kohtaus rääkyvässä röttelössä on liian lyhyt ja etenee liian nopeasti. Katsojat, jotka eivät ole lukeneet kirjaa, saattavat mennä ymmälleen, koska tapahtumia selitetään liian vähän.Juuri ennen Salaisuuksien Kammion ensi-iltaan kuolleen Richard Griffitsin tilalle Albus Dumbledoreksi on tullut Michael Gambon, joka onnistuu tuomaan Dumbledoreen jotain samaa mitä kirjoista löytyy. Jotain johon Richard Griffits ei pystynyt. Kuitenkin Gambonin Dumbledoresta puuttuu jonkinlainen huumori, joka kirjoissa näkyy vahvasti. J.K. Rowlingin Dumbledore on nero, hieman hullukin ja myös huvittava, mutta leffoissa Dumbledorea kuvataan vain arvokkaaksi ja viisaaksi mieheksi. Harmi, koska hänestä voisi saada hauskan hahmon.Uusia henkilöitä tässä leffassa on muutamia mainitsemisen arvoisia. Gary Oldman Sirius Mustana on loistava, David Thewlis riutuneena Lupinina kiitettävä. Emma Thompson on erittäin huvittava hieman hulluna professori Punurmiona.",Genre vaihtuu taitavasti niin sanotuista lastenelokuvista mainioon nuortenfantasiaan.
6,80.0,"Nyt ollaan jo Harry Potter sarjan kolmannessa osassa. Tunnelma on muuttunut selvästi synkemmäksi ja tällä kertaa Harryn menneisyyttä valotetaan enemmän. Kolmas vuosi Tylypahkassa on Harry Potterille (Daniel Radcliffe) kaikkea muuta kuin rauhallinen - sieluja syövät ankeuttajat vartioivat velhokoulua, kun Azkabanista karannut murhaaja Sirius Musta (Gary Oldman) on vapaalla jalalla. Siriuksella tuntuu olevan näppinsä pelissä Harryn vanhempien kuoleman kanssa, ja miksi hän tuntuu etsivän juuri Harrya?Daniel Radcliffen suoritus on selvästi huonompi kuin tätä edeltäneessä Salaisuuksien Kammiossa, sen sijaan Rupert Grint on loistava, ja saa Ronin hahmon näyttämään edelleen huvittavalta. Emma Watson tekee keskiverron suorituksen. Aikuisten puolelta ehdottomasti paras on Gary Oldman Sirius Mustana.Ikävä kyllä Alfonso Cuaron ei onnistu tuomaan tähän elokuvaan samaa tunnelmaa kuin Chris Columbus edelliseen. Kirjaa en ole lukenut, mutta kaksi edellistä kirjaa olen, eikä tässä ole samanlaista kirjojen tunnelmaa kuin edellisessä. Musiikki on kyllä hyvää, mutta tunnusmusiikki alkaa kuullostaa jo kuluneelta, mutta onnistuu silti luomaan hiukkasen tunnelmaa.Erikoistehosteet, ...no..., ne ovat vähän niin ja näin. Elokuva näyttääkin nojaavan lähinnä tarinaan. Tarina on kyllä hyvä, mutta toteutus ärsyttävän huono. Plussat tulee kumminkin loppuratkaisusta.  ",Tunnelma on muuttunut synkemmäksi ja Harryn menneisyyttä valotetaan enemmän.
7,50.0,"Joskus kauan sitten valittelin siitä, miten kirjojen filmatisoinnit olivat puhdasta rahastusta. Mutta esimerkiksi Kummisetien, Unelmien sielunmessun ja tuoreen Taru sormusten herrasta- trilogian myötä, olen joutunut pahemman kerran syömään sanani. Voin kuitenkin sanoa, että kaksi ensimmäistä Harry Potter -filmatisointia olivat enemmän tai vähemmän pettymyksiä itselleni. Kirjojen taikaa ei onnistuttu siirtämään valkokankaalle, ja lopputuloksena oli sisällöllisesti varsin pintapuolista väkisinyrittämistä. Noh, yrittänyttä ei laiteta; kolmanteen Harry Potter- elokuvaan, Azkabanin vankiin, oli Chris ""Yksin kotona"" Columbuksen tilalle pestattu Ja äitiäs kans- leffalla mainetta niittänyt Alfonso Cuarón. Lopputuloksena oli  tunnelmaltaan hyvinkin erilainen Potteri.Tarinan päähenkilö Harry (Daniel Radcliffe) aloittaa kolmannen lukukautensa Tylypahkan velhokoulussa sekavin tunnelmin: hän on kesän aikana onnistunut kirjaimellisesti lennättämään tätinsä taivaisiin, kohdannut demonisen koiran, puhunut Taikaministerin kanssa, ja myös kuullut uutiset siitä, että massamurhaaja Sirius Musta (Gary Oldman) on paennut kuuluisasta velhovankila Azkabanista, aikeinaan tappaa Harry. Hän myös saa kuulla, että Tylypahkan koulua ympäröi tänä vuonna lentäviä, ihmisten peloilla ja surullisilla tunteilla mässäileviä, kaapuihin pukeutuneita ankeuttajia. Harry viimeistään tässä vaiheessa tietää, että hänen kouluvuodesta tulee poikkeuksellisen synkkä. Nyt on kyllä pakko heittää hieman lokaa elokuvan juonelliselle toteutukselle; se on kamalan nopeatempoista. Ehkäpä tässä näkyy yksi kirja-adaptioiden ongelmatekijöistä; siinä missä kirjat voivat periaatteessa olla niin pitkiä kuin kirjailija itse haluaa, elokuvissa on ilmiselvä aikaraja. Tarinan kirjaversio sisälsi tuhansittain pieniä yksityiskohtia ja maukkaita kohtauksia, jotka on ymmärrettävistä kohdista jouduttu kokonaan leikkaamaan pois. Tämän voi vielä antaa anteeksi, mutta puistattavaa oli kylläkin se, että monet juonen kannalta kriittiset kohdat oli elokuvan tiivistämiseksi:1. karsittu ohimeneviksi repliikeiksi/tapahtumiksi2. siirretty täysin eri kohtiin3. totaalisesti muunneltu4. yksikertaisesti unohdettu mainitaTulee väistämättä mieleen, että elokuva on rakennettu puhtaasti niille, jotka ovat jo lukeneet kirjan. Tämä on todella ikävää, koska elokuvan ei pitäisi pysyä pystyssä kirjan avulla, vaan sen olisi tarkoitus olla itsenäisesti nautittavaa seurattavaa. Valitettavasti ne, joille tarina ei ole ennestään tuttu, joutuvat pinnistelemään jotta he pysyisivät kaikkien juonenkäänteiden perässä. Kuten kaverini nerokkaasti ilmaisikin, homma tuntui menevän pikakelauksella.Potter- kirjasarjan suurin viehätys oli ehkä kuitenkin sen uskottavissa ja hyvin kirjoitetuissa hahmoissa. Eipä tässä reilussa parissa tunnissa päästä kuitenkaan nauttimaan hienoista henkilöhahmoista, joita leffan kannalta vilisee aivan liikaa. Monet hahmot esitellään varsin cameo-roolimaisesti (jopa rehtori Dumbledore!), ja jos aikaisempaa Potter- kokemusta ei ole laisinkaan, mieleen jäävät ainoastaan Harry ja hänen kaverukset Hermione (Emma Watson) ja Ron (Rupert Grint). Heidätkin on jätetty hienoisiksi sivuseikoiksi: Ron on pari naurua synnyttävä tunari, ja Hermione tuntuu olevan ainoastaan juonellinen aasinsilta ja teinipoikien sydänten lämmittäjä. Monet hahmot sortuvat teatterimaiseen ylinäyttelemiseen, ja oikeastaan ainoa mies, joka onnistuu lausumaan kirjan repliikit maisterimaisella tunteella on Professori Kalkarosta esittävä Alan Rickman. Mutta voih, hänen henkilöhahmo ei ole läheskään niin inhottava kuin itse kirjassa. Ja entäs Harry itse? Noh, Radcliffen roolisuorituksesta keksii vain kaksi sanaa: jäykkää ja ilmeetöntä.Elokuvalla on kuitenkin loistava pelastava enkeli: visuaalinen tyylikkyys. Elokuva näyttää alusta loppuun saakka todella upealta. Kuva leikkaa aina välillä sydäntä salpaavaan ympäristöön, jonka vuoret, järvet ja taivas hivelevät silmiä. Leffan digiefektit ovat viime vuosien parhaita; loistavasti animoidut ankeuttajat, vihaisesti heiluva puu ja hevoskotka Buckbeak ovat lumoavan kauniisti luotuja, ja vastaavat yllättävän tarkasti kirjan luomaa illuusiota. Monissa kohtauksissa juonen seuraamista ’häiritsevät’ pienet ympäristön yksityiskohdat; itsekseen leijuvat esineet, päättömät ratsumiehet, liikkuvat maalaukset, ja niin edelleen. Juonen jo ulkoa osaavat tyytynevät puhtaasti kaiken tämän ulkoisen komeuden nautiskeluun, joka onkin paljon hauskempaa kuin kiiruhtelevan tarinan sisäistäminen tai hataroiden henkilöhahmojen analysointi. Kannatta muuten laittaa huomioon Cuarónin käyttämät synkät värit, jotka ovat ehkäpä osoitus siitä, että Harry Potterit eivät ole tästä lähtien niinkään paljon lastenelokuvia.Harry Potter ja Azkabanin vanki oli huomattavasti kypsempi elokuva kuin kaksi aikaisempaa, mutta tämä ei auttanut kuitenkaan kokonaisuuden kannalta, joka on enintään välttävä. En haluaisi pakottaa ketään lukemaan J.K Rowlingin kirjat, mutta uskokaa pois, ne päihittävät nämä leffat kuusnolla. Ellei seuraavalle HP-elokuvalle tule suurta asennekorjausta, tämän saagan voisi hyvinkin leimata silkaksi rahastukseksi.nimimerkki: SpaceCadet1","Ellei seuraavalle HP-elokuvalle tule suurta asennekorjausta, tämän saagan voisi hyvinkin leimata rahastukseksi."
8,60.0,"Ennen kuin Potterin uusimman osan näin, ajattelin, että se jatkaa kutakuinkin samaa rataa, kuin edellinen osa; synkkyyttä on lisätty ja huumori kukkii. No voin sanoa, että leffa on todellakin synkkä ja hauska, mutta se on silti erilainen verrattuna Liekehtivään Pikariin. LP:a katsoessa tuntuu, että nimenomaan synkkyyteen ja huumoriin oltaisiin panostettu. Viidennessä osassa ei minun mielestä ole paljoa selviä huumorikohtauksia, vaan naurattavat kohtaukset ovat ennenminkin sellasia sivullisia tilannekohtauksia, jotka huomiota kiinnittäessä saattaa joitakin ( niin kuin minua) naurattaa. Tietynlainen huumori on säilynyt myös edellisistä osista tässä viitososassa. Juonesta sen verran, että sitä ollaan hiukan muutettu kirjan kerronnasta. Se poikkeaa joissakin kohdissa aika paljonkin kirjasta, mutta se annettakoon anteeksi kirjan pitkän sivumäärän takia. Olisi mahdotonta tehdä elokuva, joka kulkee täysin samaa rataa kirjan kanssa. Leffan juoni on kerrottu jo aiemmissa arvosteluissa, joten sitä en enää kertaa.Henkilöistä voin sanoa, että elokuva paneutuu ihan kamalasti juuri Harryyn. Siis, elokuvahan totta kai kertoo Harrysta, mutta esim. Ron ja Hermione jää tässä leffassa todella taka-alalle edellisiin leffoihin verrattuna. Heidän tietty läheinen ja syvä ystävyyden ilmapiiri on täysin poissa. Ja se on todella harmi, koska se on eräs tämän elokuvasarjan tärkeimpiä asioita, joita tuoda esille. Harry Potter, ei vanhempia, ei kummisetää, ei mitään perhettä, mutta kaksi todella hyvää ystävää, jotka pysyvät aina Harryn tukena. Näyttelijätyö on aika lailla samanlaista, kuin edellisessä osassa. Pääosaa näyttelevä Daniel Radcliffe tuntuu kasvavan näyttelijänä pikkuhiljaa elokuva elokuvalta. Potterin ykkösosaan verrattuna Danielin näyttelijän taidot ovat kasvaneet huimasti, mutta LP:iin verrattuna mitään kovin erikoista ei ole tapahtunut. Mutta kyllä se siitä, kun kokemus kasvaa. Muissa osissa aikuiset hoitavat työnsä selvällä ammattitaidolla ja lapset (tai itseasiassa nuoret) hoitavat roolinsa tottumuksella. Tässä elokuvassa ei oikein voi paneutua kenenkään muun kuin Radcliffen suoritukseen, mutta ei minulla mitään negatiivista sanottavaa oikein kenestäkään ole.HP ja Feeniksin Kilta ei todellakaan ole mikään mestariteos, mutta viihdyttävä elokuva kuitenkin. En olisi ikinä uskonut sanovani tätä, mutta minä todella nautin tästä Potterista enemän kuin Pirates Of the Caribbeanin kolmannesta osasta.Loppuun täytyy sanoa, että monet Potterin nuorista miesnäyttelijöistä ovat pirusti tulleet komeammiksi. Mainittakoon vaikka Dean Thomasin näyttelijä Alfie Enoch ja totta kai aina yhtä seksikäs Draco Malfoyn roolia näyttelevä Tom Felton. Myös nuorista naisnäyttelijöistä on monet puhjenneet kukkaan, esim. Bonnie Wright (Ginny Weasley) ja ilman muuta pääkolmikon Emma Watson.  Ja muuten Harryn ensisuudelma Chon kanssa on aivan ihana, vaikka siitä puuttuukin ensisuudelman epävarmuutta. ",Daniel Radcliffe tuntuu kasvavan näyttelijänä pikkuhiljaa elokuva elokuvalta.
9,50.0,"Harry Potter -saaga on pahimmillaan kuin kantakahvilan voileipätiski: tiedät jo ovella, mistä löydät lohileivän, kinkkusämpylän tai juustopatongin. Joskus sinut kuitenkin myös yllätetään palasella kuivaa pizzaa, johon tekijä on jättänyt itsestään jopa karvan muistoksi. Huisia, jee?Potter-leffojen uusin tulokas esittelee katsojille vartaloltaan jo paljon varttuneemman Harryn (Radcliffe, no totta kai) ja kumppanit niissä samoissa vanhoissa vitsauksissa. Nenätön pahis Voldemort (kaavamainen Fiennes) tekee comebackin Harryn elämään – jos hän siitä koskaan lähtikään. Ongelmana on, ettei kukaan tahdo uskoa velhopahiksen paluuseen. Harryä kiusataan (jälleen) ja Dumbledorekin (Gambon) on saamassa passitusta kalterien taakse. Kaiken huipuksi koko velhokoulun määräysvalta näyttää vähitellen kulkeutuvan yli-imelälle Dolores Pimennolle (Staunton). Mikäs sitten neuvoksi? Saisiko apua monesti syytetyltä Sirius Mustalta (täydellinen Oldman) vai keneltä?Edelliseen osaan verrattuna Feeniksin kilta on kaikesta toiminnasta huolimatta tasapaksu, eikä se onnistu hämmästyttämään katsojaa vaikkapa uusilla pedoilla ja ökkömönkiäisillä. Toisaalta tällä kertaa tarjolla on entistä enemmän suhteiden kehittämistä ja vastuunkantamista, eikä jännälle magiapeliturnaukselle uhrata kohtaustakaan. Potterin pojan leikki-ikä alkaa olla ohi, samaten monen hänen faninsa. Ehkä on mukavakin kasvaa Harryn kanssa yhdessä isoksi ja huomata, että tällä pojalla on tavallaan samoja ongelmia kuin itsellä. Tylsää vain, että samankaltaisia tarinoita ovat kirjastot pullollaan jo entuudestaan. Ihan mielikuvituksettomiksi Potter-tarinoita ei silti voi väittää; esimerkiksi kun Dolores Pimento tahtoo estää oppilaitaan oppimasta suojautumisloitsuja, tulee tilanteesta väkisinkin mieleen siveysvalistuksen opettaminen muutamissa amerikkalaiskouluissa. Asioista ei puhuta kuin olisi tarpeen, vaan lapsukaisille tarjotaan lepertelyä, josta lopulta ei apua ole.Daniel Radcliffe, joka siis on tähän päivään mennessä ehtinyt saamaan hyvää palautetta myös Equus-teatterikappaleesta, on oppinut jo silottelemaan ilmaisuaan. Enää hän ei täysin vaikuta pojanklopilta, joka vain vääntää naamaansa hämmästyneestä vihaiseen ohjaajan käskystä. Siinä missä muu näyttelijäjoukko tekee pitkälti vain rutiininomaista perustyötä, Gary Oldman on jokaista silmäkulman nykäystäänkin myöten taas kerran loistava. Vaikka Oldman olisi läsnä vain äänenä ja jälkituotannon luomina efekteinä, hän todella on Läsnä.Kuten aiemmissakin osissa, myös tässä Harry Potter -rainassa efekteillä on iso rooli. Tekniikka on sarjan ensimmäiseen elokuvaan verrattuna kehittynyt roimasti. Silti yhä viilailemisen varaa olisi;  esimerkiksi Hagridin (Coltrane) veljen liikkeet ja iho saavat epäaitoudessaan kaipaamaan niitä aikoja, kun samat kohtaukset olisi luotu ilman bittigrafiikkaa. Noh, kaikesta tästä huolimatta Potter-fanit tuskin kokevat elokuvaa huonona.",Sama vanha resepti.
10,40.0,"Jossain vaiheessa pitäisi tulla Harry Potter-sarjan kuudes osa, puoliverinen prinssi, ja HP-fanina odotan kyseistä elokuvaa innolla. mutta paltaanpa vuoden takaiseen elokuvaan nimeltä Harry Potter ja Feeniksin kilta. Kyseessähän on sarjan viides osa, ja samalla ehdottomasti huonoin. Ensiksi mietitään: mitä saadaan, kun pitkästä kirjasta tehdään liian lyhyt elokuva? Saadaan sekava ja melko varmasti huono elokuva.Entäpä mitä saadaan kun tarinan kannalta hyvin tärkeä kohtaus tehdään hutaisemmalla? Saadaan huono kohtaus.  Ja tämän jälkeen katsotaan Harry Potter ja Feeniksin kilta, ja todetaan, että nuo kaksi virhettä toteutuvat upeasti tässä elokuvassa.Näyttelijäntyö on sentään hvyää. Rupert Grint on edelleen loistava, ja Radcliffe tekee hyvää työtä kuvatessaan Harryn sisäistä ahdistuneisuutta. Emma Watson on ihan hyvä hänkin, mutta parhaimmaksi näyttelijäksi kaikista, nousee Alan Rickman, jonka näyttely on erittäin vakuuttavaa.``Pimeyden lordi ei lepää.´´Evanna Lynch tekee lapsinäyttelijösitä parhaan suorituksen, ja Ralph Fiennes loistaa lordi Voldemortina jälleen. Myöskin Helena Bonham on hyvä, ja antaa Voldemortin uskollisimmasta palvelijasta, Bellatrix Lestrangesta, todella inhottavan kuvan: juuri niin kuin pitääkin. Saman tekee myös Imelda Staunton.Komeat tunnusmusiikit raikuvat edelleen komeasti, mutta eivät pelasta tätä sekavuudella pilattua elokuvaa, josta olisi ollut aineksia mahtavaan elokuvaan. Ei, näyttelijäntyöstä, hyvästä musiikista ja komeista tehosteista huolimatta tämä on tuomittu kuuluvaksi niihin elokuviin jotka ovat joutuneet erään suuren, turmiollisen kliseen uhreiksi: eli elokuviin, jotka on tehty hutaisemalla. Toisin sanottuna tämä on huono elokuva.",Elokuva on pilattu komeasti sekavuudella.
11,50.0,"Viides Harry Potter -elokuva ei täyttänyt odotuksia. Vaikka elokuva ei ollut täysin epäonnistunut, paljon parempaan olisi pystytty. Juoni ei seuraa aivan kaavamaisesti kirjaa, joka tässä tapauksessa olisi ollut lähes parempi vaihtoehto.Harry Potter ja Feeniksin kilta pomppii hatarasti ja töksähtelevästi kohtauksesta toiseen, eikä taatusti innosta kirjoihin tutustumatonta henkilöä lukemaan niitä. Muutamia elokuvaan kaivattuja kohtauksia jätettiin pois ja omasta mielestäni turhia näytettiin. Toki on kuitenkin aivan selvä, että 1050-sivuisesta kirjasta ei saada jokaista kohtausta filmille. Joitakin kohtauksia taas olisi voinut painottaa huomattavasti enemmän. Hyvänä esimerkkinä tästä Harryn ja Dumbledoren välinen keskustelu elokuvan loppupuolella. Harryn ja Siriuksen välisessä suhteessa olisin toivonut tarkempaa kirjan seurausta ja vahvempaa tulkintaa. Käytännössä elokuva jättää Harryn ja Siriuksen ainutlaatuisen suhteen katsojalta täysin kylmäksi.Yksi lempikohtauksistani elokuvassa on loppupuolella esitettävä kohtaus Taikaministeriöstä, jossa Harry heittelehtii maassa Voldemortin luomia kuvia ja ajatuksia päänsä sisällä. Siinä kohdassa voin avoimesti kehua Radcliffen suoristusta ja rooliin paneutumista. Jostain syystä pidän myös siitä, että Harryn ja Chon välistä suhdetta ei spekuloitu liikaa. Olisi ollut tympeää jos siihen olisi syvennytty Siriuksen ja Harryn suhteen sijaan. Joten parempi näin.Pääkolmikkossa näkyy jälleen kehittymistä viime leffaan nähden, joskin toivoisin edelleen Radcliffelta vahvempaa tulkintaa surullisuutta ja vihaa käsittelevissä kohtauksissa. Harryn ajatusmaailmaa ja tunteiden tuomia ristiriitoja ei saada esille tarpeeksi selvästi. Ja jos näin voi sanoa Harryn hahmo on elokuvissa hitusen liian yksinkertainen. Kirjojen myötä Harry on jakanut mielipiteitä kitisevästä teinistä rohkeaan selviytyjään asti. Elokuvissa Harryn hahmosta puuttuu moniulotteisuus.Koko elokuvasaaga on kuitenkin tähän asti ollut melkoinen kasvutarina pääkolmikon kohdalta, ja heidän kehittymistään näyttelijöinä on mukava seurata.Evanna Lynch ja Helena Bonham Carter tekevät molemmat nappisuorituksen omissa rooleissaan. Olin lyhyesti ilmaistuna riemuissani Evanna Lynchin osuudesta elokuvassa. Ensimmäistä kertaa Potter-elokuvissa joku näyttelijä vastaa prikulleen omaa mielukuvaani kirjan hahmosta. Evannasta löytyy juuri oikeanlaista persoonallisuutta ja kykyä tuoda roolihahmoon jotain itsestään. Nämä kaksi edellä mainittua näyttelijää ansaitsevat molemmat yhden tähden elokuvan pisteytyksessä.Elokuva on ehdottomasti synkin tähän mennessä ilmestyneistä. Siinä missä kirja käsitteli muita kirjoja enemmän ihmissuhteita ja tunteita, elokuva keskittyy lähinnä synkän ja dramaattisen ilmapiirin luomiseen.Suurin toiveeni Harry Potter -elokuvien suhteen olisi, että yhteen elokuvaan keskityttäisiin todellisella tarkkavaisuudella, unohdettaisiin elokuvan tuotto ja työstettäisiin elokuvaa tasan niin kauan, että se olisi viimeistä piirrettään myöten täydellinen. Näin hienoista kirjoista pitäisi saada elokuvia, jotka antavat katsojalle vähän enemmän.","Pomppii hatarasti ja töksähtelevästi kohtauksesta toiseen, eikä taatusti innosta kirjoihin tutustumatonta henkilöä lukemaan niitä."
12,70.0,"Harry Potterin taival velhomaailmassa on edennyt elokuvafilmatisoinneissa viidenteen osaansa. Luvassa on aikaisemmista elokuvista tutut näyttelijät, Daniel Radcliffe, Emma Watson ja Rubert Grint etunenässä. Ohjaajana toimii melko tuntematon David Yates, joka punoo J. K. Rowlingin menestyskirjasta varsin kelvollisen tulkinnan. Vauhtia ja vaarallisia tilanteita juoksutetaan kankaalle melkoisella volyymilla, ja nähdäänpä elokuvassa yksi komeimmista kaksintaisteluista sitten Yodan ja Darth Sidiouksen mittelön pari vuotta takaperin. Viides lukuvuosi Tylypahkan koulussa ei ehdi vielä edes alkaa, kun Harry joutuu ankeuttajakaksikon hyökkäyksen kohteeksi. Tapahtuman jälkiseuraukset aiheuttavat murehdittavaa niin Harrylle, rehtori Dumbledorelle kuin Taikaministeriöllekin. Harryn lähipiiri pitää hyökkäystä selvänä todisteena Tiedät-kyllä-kenen paluusta, mutta virallinen taho, ministeriön isonkihon Cornelius Toffeen johdolla, kiistää väitteet jyrkästi. Tästä alkaa Harryn toistaiseksi epävakain lukuvuosi Tylypahkassa, kun jatkuva epätietoisuus ja pelko tulevaisuudesta jäytävät mieltä. Kaiken lisäksi pimeyden voimilta suojautumisen opettaja Dolores Pimento ottaa Harryn silmätikukseen.Saagan kaksi ensimmäistä osaa, Viisasten kivi ja Salaisuuksien kammio, olivat vielä pikkusieviä lastenelokuvia. Sen jälkeen tarina otti suunnan kohti vakavampaa linjaa. Jos Azkabanin vanki oli synkkä, ja Liekehtivä pikari vielä synkempi, niin tämä sarjan viides elokuva on sitten sarjan selvästi synkin. Värimaailma on aikaisempia elokuvia huomattavasti elottomampi, eikä Tylypahkan miljöö näytä enää niin lämpimältä ja turvalliselta. Kaikki ilo ja hauskanpito on jätetty pois, sillä huispausta ei tässä elokuvassa pelata eikä tupapisteistä käydä katkeransuloista kamppailua. Hymyn lasten huulille tuovat vain Weasleyn kaksoset koiruuksineen.Elokuvan luonnetta miettiessä herää kysymys, mille ikäryhmälle Feeniksin kilta on suunnattu. Ikärajan mukaan kyseessä on lastenelokuva (K11), mutta meno yltyy vaiheittain melko rankaksi vielä tuon ikäisille. Nuorten elokuvana Feeniksin kiltaa ei voi kirkkainkaan silmiin pitää, sillä pätkä on yksinkertaisesti liian naiivi ja kiltti.Pituutta elokuvalla on reilut kaksi tuntia, joka on varsin passeli kokonaisuus. On toki sanomattakin selvää, ettei tuohon kaksituntiseen saa ahdettua edes puolta kirjan sisällöstä. Vain kaikki keskeinen on otettu mukaan, mikä tekee kokonaisuudesta melko pinnallisen ja pökkelön. Henkilöhahmot jäävät täysin pahvisiksi suorittajiksi. Pahiten tämä tulee esiin Harryn kohdalla, sillä hänen henkiset ja fyysiset mullistukset jäävät täysin vaille katsojan sympatiaa. Esimerkiksi Harryn ensi-ihastus on ängetty väkisin tarinaan mukaan, vaikka siihen paneudutaan kunnolla vain yhden suutelukohtauksen verran.Todelliselle Potter-fanille Feeniksin killan filmatisointi ei varmasti tarjoa mitään uutta. Mutta asiaan vähemmän vannoutunut katselija saa leffasta varmasti jotain irti. Huono tulkinta elokuva ei missään nimessä ole. David Yates esittää taikamaailman hyvästä perspektiivistä eikä toimintaa ole jätetty vähälle. Tuntuukin siltä, että räiskettä ja pauketta on otettu hieman liikaa mukaan. Tämä vauhdin ylitarjonta peilaa taas pituuden rajoittamaa ehtoa: vain äärimmäisen olennaiset herkitystelykohtaukset on ripoteltu jyskeen sekaan.Feeniksin kilta on Potter-elokuvista tähän mennessä paras. Kirjan tuominen valkokankaalle ei ole koskaan helppo tehtävä, mutta nyt se on tehty vähintäänkin kelvollisesti. Vaikka imelyys ja lapsellisuus hieman ärsyttävätkin vanhempia katsojia, pitää elokuva otteessaan hyvin loppuun asti.nimimerkki: Dezer",Sarjan selvästi synkin elokuva.
13,60.0,"Lordi Voldemort (Ralph Fiennes) on palannut valtaan, mutta taikaministeriö kieltää sen tiukasti. Tämä vaikeuttaa huomattavasti sekä Harry Potterin (Daniel Raddcliffe), että rehtori Dumbledoren (Michael Gambon) elämää, koska molempia luullaan valehtelijoiksi. Samaan aikaan Tylypahkaan saadaan uusi pimeyden voimilta suojautumisen opettaja, kammottava Dolores Pimento (Imelda Stauton). Harry ystävineen aloittaa kapinan Pimentoa ja ministeriön säädöksiä vastaan perustamalla Albuksen kaarti -nimisen salaseuran, jossa Harry opettaa muille Pimentoa vastustaville oppilaille pimeyden voimilta suojautumista. Osa heistä pääsee näyttämään taitonsa pikemmin kuin kukaan osaa aavistaa.Mike Newellin perienglantilainen ja humoristinen ohjaustyyli on vaihtunut David Yatesin synkempään ja arvoituksellisempaan. Harry muuttuu aggressiivisemmaksi ja tuntee olonsa yksinäiseksi, mikä lopulta kuitenkin vain tiivistää hänen ystävyyttään Roniin ja Hermioneen.Feeniksin Killassa on rutkasti vähemmän huumoria, kuin edellisessä osassa, ja kerronnan sävy on muuttunut dramaattisemmaksi.Feeniksin Kilta esittelee jälleen uusia mielenkiintoisia hahmoja. Oudohko Luna Lovekiva ja Voldemortin uskollisin kuolonsyöjä Bellatrix Lestrange ovat molemmat vahvoja, joskin toista pidetään täysin hulluna, ja toinen on sitä sanan psykopaattisimmassa merkityksessä. Dolores Pimento on taas jotenkin kammottavampi kuin kirjassa. Psykopaattisesti hymyilevä noita pistää Tylypahkaan uuteen järjestykseen, eikä mitenkään hyvällä tavalla.Sanomattakin selvää on, että nuori Evanna Lynch, ja elokuva alan konkari Helena Bonham Carter loistavat rooleissaan Luna Lovekivana ja Bellatrix Lestrangena. Nuoret näyttelijät Daniel Radcliffe, Rupert Grint ja Emma Watson ovat huomaamatta kasvaneet aikuisiksi ja kolmikon taidot todella näkyvät. Raddcliffe antaa itsestään jotain ennennäkemätöntä kuvatessaan Harryn sisäistä tuskaa ja kamppailua. Gary Oldman Sirius Mustana saa tuotua kunnolla esiin Siriuksen tunteet Harrya kohtaan.Parannusta olisin kaivannut kuitenkin muutamiin seikkoihin. Harryn ja Siriuksen suhdetta olisi voinut syventää, samoin elokuvan lopussa olevaa Harryn ja Dumbledoren keskustelua. Enemmän aikaa olisi voitu viettää myös Feeniksin Killan päämajassa. Juoni töksähtelee kohtauksesta toiseen ja elokuvasta puuttuu kerronnan keveys.",Raddcliffe antaa itsestään jotain ennennäkemätöntä kuvatessaan Harryn sisäistä tuskaa ja kamppailua.
14,50.0,"Harry Potter vetäisee entistä synkemmän viitan tarinansa niskaan tässä visuaalisesti komeassa, mutta muuten varsin valjussa pätkässä, joka onnistuu purkittamaan Rowlingin enemmän tai vähemmän nerokkaat ideat viihteelliseksi, mutta laimeaksi keskivertofantasiaksi. Sarjan viidennessä elokuvassa Harry Potter istuu jo syytettynä oikeussalissa koko velhoyhteisön halveksimana houreisena teinipoikana, tutustuu salaseuraan, jolla on tietenkin jotain tekemistä hänen kohtalonsa kanssa, kokeilee siipiään opettajana jouduttuaan karmaisevan imelän Dolores Pimennon silmätikuksi ja onnistuu pelastamaan yhteisönsä - jälleen kerran.Voiko katsojamagneetilta muuta toivoakaan? Vaikka elokuva onkin runsaasti pätkitty versio kirjasta, siihen on survottu koko teinipojan tunnespektri laidasta laitaan. Harry Potter esittäytyy meille joko säälittävän sympaattisena, tai vastenmielisen raivostuttavana, jopa naiivina päähenkilönä, jonka tasapainottelu murrosiän keinulaudalla menee jo överiksi. Lievästi sanottuna.Daniel Radcliffe ei ole edellissäkään Potter-pätkissä kunnostautunut uskottavaksi näyttelijäksi, eikä teennäisyys ole karissut mihinkään viidennen leffan myötä. Päinvastoin, Radcliffe ähkii entistä kovaäänisemmin, puhuu kuin kone, mutta jotain hänkin osaa - kuulostaa itseään täynnä olevalta puberteettipoitsulta! Taito se on sekin.Muut pääosanesittäjät eivät myöskään päätä huimaa, vaikka Rupert Grint onkin kelvollisen koominen. Emma Watson ihastuttaa tai vihastuttaa teennäisyydellä, jonka onneksi voi polkea roolihahmon nokkavuuden jalkoihin. Piristystä perinteiseen näyttelijäkaartiin tuo Luna Lovekivana esiintyvä Evanna Lynch. Aikuisnäyttelijät vetävät roolinsa melko värittömästi Potter-leffojen hengessä, mihinkä heitä muka tarvitaan kun 15-vuotias poika on jälleen kerran pelastamassa koko velhomaailmaa?Visuaalisesti Feeniksin kilta on kaikin puolin näyttävä tekele, mutta komeiden kulissien ja efektien takana piileskelee hatara tarina, joka perinteisen nuortenleffakliseen mukaisesti sisältää myös ystävyyslässytystä ja romantiikkaa. Hohhoijaa, eikö tämä ole jo nähty?Pituuskin tuntuu loppuvaiheilla venytetyltä, Harryn ja Voldemortin suurta taistelua sekä jälkipuinteja aiheesta Sirius Musta katsoessaan keksisi parempaakin tekemistä.Suurimmaksi osaksi kehno ja väkinäinen teinileffan irvikuva, josta jää kuivakka fiilis. Silti ihan viihdyttävä, kyllä sitä voi kuitenkin katsoa.",Komeiden kulissien ja efektien takana piileskelee hatara tarina.
15,50.0,"Aiempiin Potter- elokuviin perehtyneenä en enää edes odota näiltä elokuvilta mitään kovin hienoa. Muutamia ihan mukavia kohtauksia lukuun ottamatta Feeniksin kilta on melkoista kökköä. Juoni etenee turhan vauhdikkaasti ja töksähdellen kohtauksesta toiseen ja pudottaa kirjoihin- tai aikaisempiin elokuviin tutustumattoman nopeasti kärryiltä. Tämä juonen tökeryys taas yritetään haudata komeisiin erikoistehosteisiin. Monikin Potter fani varmaan ärtyy moisesta paukkeesta, sillä kirjojen tunnelma on haudatu melkein kokonaan ja elokuvassa lemahtaa ikävästi raha. Näyttelijöiden rooleista taas ei voi sanoa pahaa. Lapsinäyttelijöistä, jos heitä nyt enää lapsiksi voi sanoa, löytyy joka elokuvassa uusia, hienoja ulottuvuuksia. Varsinkin Hermionea näyttelevä Emma Watson tuntuu kehittyvän koko ajan vain paremmaksi. Rupert Grint taas on päässyt eroon koomisesta naamanvääntelystään ja hänestä on kehittynyt mitä parhain Ron Weasley. Daniel Radcliffe taas vetää Harryn roolinsa tyylillä, niinkuin aina. Uusista lapsinäyttelijöistä voisi mainita Evanna Lynchin, jonka Luna Lovekivan rooli on kerrassaan tyylikäs. Harmi, että tästä uudesta kasvosta ei ehditty ottaa kaikkea irti. Aikuiset näyttelijät taas vetävät roolinsa lähes rutiinin omaisesti.Hienoista fantasiakirjoista ei saisi tehdä ""Ihan katsottavaa yhden illan hömppää"", mutta sitä tämä kuitenkin on ja piste.",Juoni etenee turhan vauhdikkaasti ja töksähdellen kohtauksesta toiseen ja pudottaa kirjoihin- tai aikaisempiin elokuviin tutustumattoman nopeasti kärryiltä.
16,60.0,"Voldemort on palannut vahvempana kuin koskaan aiemmin elokuvasarjan päättävässä seitsemännessä elokuvassa Harry Potter ja kuoleman varjelukset, osa 1. Tarina on siis jaettu kahteen osaan, joista jälkimmäinen tulee Suomen elokuvateattereihin heinäkuussa 2011.Harry Potter täyttää 17 vuotta ja häntä suojaava taika Likusteritiellä murenee. Harry ystävineen aloittaa paon Voldemortia ja kuolonsyöjiä vastaan, ja yhdessä parhaiden kavereidensa Hermionen ja Ronin kanssa Harry aloittaa hirnyrkkien etsinnän tuhotakseen Voldemortin lopullisesti pala palalta.Elokuva noudattaa juonen puolesta lähes orjallisesti kirjaa, joka varmasti miellyttää useimpia faneja. Synkkä tunnelma ja silmiä hivelevä miljöö ansaitsevat myös kehuja ja paikkaavat puutteellista dialogia ja kerrontaa, joka tosin on melko johdonmukaista mutta paikoin töksähtelevää. Kunnianarvoista kerronnassa on kuoleman varjeluksista kertovan tarinan esittäminen hauskasti toteutettuna animaationa.Köyhähkön dialogin ja koko elokuvan ajan vallitsevan synkän tunnelman johdosta näyttelijäsuoritukset ovat melko tasapaksuja. Ron Weasleytä näyttelevän Rupert Grintin suoriutumiselle voi nostaa hattua, sillä Grint onnistuu tuomaan aiemmin niin iloiselle ja vekkulille hahmolleen täysin uuden ulottuvuuden. Sen sijaan Albus Dumbledorea esittävän Michael Gambonin rooli elokuvassa jää valitettavan mitättömäksi. Vaikka Dumbledore kuoli edellisessä elokuvassa, on hänellä varsin suuri rooli viimeisessä kirjassa kuoleman jälkeenkin.",Elokuva kärsii väistämättä tarinan jakamisesta kahteen osaan.
17,60.0,"J. K. Rowling kuulemma kirjoitti Harryn seikkailujen viimeisestä osasta painavan tiiliskiven. Potter-fanien iloksi (ja kassavirtojen nostamiseksi - totta kai) järkäleestä muokattiin yhden sijasta kaksi elokuvaa. Hyvä juttu on, että kirjan tapahtumia voidaan näin käydä läpi elokuvassa laajemmin ja tarkemmin. Huonoa on, että aiemmista osista tutut näyttelijät joutuvat pinnistelemään kykyjensä rajoilla. Samalla kun Harry Potter on sarjan aikana kasvanut lapsesta lähes aikuiseksi, hänen seikkailuihinsa on tuotu yhä enemmän aikuisten oikeaa vakavuutta. Lapsitähdillä on vaikeuksia näytellä luontevasti pitkissä puhekohtauksissa, mutta vanhemmat konkaritkin takeltelevat omissa osissaan, kun yrittävät jatkaa sarjan alkupään hengessä. Jos sarjan alkupäässä huispattiin leikillisesti ja jonkin nurkan takana vaani joku mörökölli, sarjan loppupäässä hymyt ovat vähissä ja pedot tosi pahoja. Harrylle turvaa antaneet aikuiset ovat niiden kanssa itsekin niin pulassa, että heistä ei enää apua tahdo olla. Tekijöille ei ole ollut helppoa siirtyä satufantasiasta rankempaan settiin, niinpä kaikki (näyttelijät) eivät näytä tehtäviensä tasalla olevan.Harry Potter ja Kuoleman varjelukset: Osa 1 onnistuu ainakin yhdessä asiassa hyvin - sen kertomisessa, miten rikki Harryn maailma on mennyt. Tylypahkan ankkalinnamainen veikeys karistetaan heti leffan alkupuolella taakse. Miljöö on synkkä ja elokuvan värimaailmassa suositaan harmaan ja sinisen ankeimpia sävyjä. Välillä heittäydytään niin synkiksi, ettei tapahtumista tahdo sen hämyilyn keskellä saada edes selvää. Harryn salama-arpista päänahkaa leffasta toiseen himoinnut lordi Voldemort (Fiennes) usuttaa joukkonsa Harryn puolella olevien kimppuun jälleen. Tällä erää tuho on kuin muurahaiskeossa Raid-suihkeen jälkeen; ne jotka eivät kaadu heti, harhailevat epätoivoisina ja kärsivinä sinne tänne. Harry (Radcliffe), Hermione (Watson) ja Ron (Grint) pelastuvat hilkulla, mutta joutuvat pakomatkalle. Sen seuraaminen on yhtä antoisaa kuin monituntisen sotareportaasin, jossa värjötellään päivätolkulla harmaassa maastossa. Värjöttelyn keskellä nähdään Emma Watsonin pliisu yritys olla älykkötyttö, joka saa Ronin tunteet kuumiksi ja Harryn näyttämään siltä kuin heillä olisi jotakin sutinaa Ronin selän takana. No, Radcliffen Harry on kuitenkin yhtä riehaantuneen oloinen Hermionesta kuin puupölli uudesta iPhonesta. En tarkoita, että Radcliffe olisi Harrynä huono. Hänellä olisi rahkeita mm. teatterimenestyksensä (Equus) perusteella enempäänkin, mutta Harry Potterissa kykyjen todistaminen jää kuitenkin monen muun asian alle. Hahmoja on paljon, ja kaikille pitää antaa oma jäähyväisaikansa, Kuoleman varjeluksiinhan sarja päättyy. Ja tämänkin elokuvan pitää kaikin puolin näyttää ja kuulostaa muiden Harry Potter -elokuvien kanssa samaan joukkoon kuuluvalta. Siinä on paljon hommaa. Parhaiten pääosakolmikosta tässä elokuvassa pärjää Grint. Hän kasvattaa Ronistaan yllättäen ihan uskottavasti tuntevan ja ajattelevan velhojätkän. Ai, että uskotavan, kun jätkä heiluu taikasauvan kanssa? Jeps, se uskottavuus on Harry Potter -sarjan kohdalla aina ajateltava siltä pohjalta, että hahmot kuitenkin ovat fantasiatarinoiden perustyyppejä: velhoja ja muita mielikuvitustyyppejä.Ei-Harry Potter -fanina en saanut elokuvasta suuria kiksejä. Jos minulta joku tulee kysymään esim. viiden vuoden päästä, mihin kohtaan Potter-sarjaa Kuoleman varjelukset sijoittuu, en varmasti muista. En varmaan myös muista, mitä elokuvassa tapahtui. Silti tahdon tämän elokuvan jälkeen nähdä ainakin sen, mitä Harrylle ja hänen kavereilleen Kuoleman varjelusten päätösosassa tapahtuu. Eli sen verran rahaa tähän leffasarjaan on pantu, että joku siinä kumminkin myös ei-fania vetää puoleensa. Eivät ehkä ne tehosteet, eivät ehkä ne näyttelijät, ei ehkä se tarina, mutta ehkä sitten se kokonaisuus.",Yhä synkemmäksi käyvä tarina jaksaa yllättäen kiinnostaa myös ei-fania.
18,30.0,"Harry Potter (Daniel Radcliffe) on kokenut kovia vuosien mittaan. Nyt on edessä ''final battle'', - sota on meneillään, eikä Harrya tällä kertaa nähdä Tylypahkassakaan. Harry kun on päättänyt tuhota Voldemortin. Aivan yksin ei hänen hommaan kuitenkaan tarvitse lähteä: Ron ''Jim Carrey'' Weasley (Rupert Grint) ja Hermione Granger (Emma Watson) tulevat myös mukaan. Ja matka alkaa. Lordi ''Buahhahhaa!'' Voldemort seuraa kuolonsyöjineen kintereillä. Katsoja vilkuilee kelloa.Harry Potter-sarjan viimeinen osa ilmestyykin kahdessa osassa: Kuoleman Varjelukset osa 1 ja 2. Tämän ensimmäisen osan voi tiivistettynä sanoa olevan yksinkertaisesti sitä samaa vanhaa potaskaa. Elokuvan katsoo kerran läpi, mutta juuri mitään siitä ei jää erityisesti mieleen. Tosin pieni plussa, tulee katkaisukohdasta ja Kolme Veljestä-tarinan esityksestä animaationa. Muuten tässä ei ole juuri mitään erikoista.  Käsikirjoitus on juuri sellainen kuin aiempikin: tiivistelmä kirjasta, johon ei ole jaksettu lisätä oikeastaan mitään uutta, jotain on vain jätetty pois. Ei toimi näin. Puoliveriseen prinssiin oli sentään jaksettu lisätä edes muutama uusi kohtaus, mutta tähän ilmeisesti ei. Näin ollen elokuvan kiinnostavuus jää lähinnä visuaalisuuden ja näyttelijöiden varaan. Daniel Radcliffe on Harrynä melko surkea. Vähän on parannusta tullut aiemmista osista, mutta ei hän mikään loistava vieläkään ole. Poju vain pitää kuta kuinkin samaa ilmettä koko ajan ja toistaa vuorosanansa samalla (ärsyttävällä) sävyllä. Sen sijaan Emma Watson ja Rupert Grint ovat sarjan aikana oikeasti parantaneet suorituksiaan. Molemmat ovat oikeasti uskottavia. Ensimmäisissä osissa Grintin Ron oli lähinnä ärsyttävä piipittäjä joka vain väänteli naamansa, mutta myöhemmin hän on parantunut huimasti, nyt häntä voi sanoa jo loistavaksi. Emma Watsonin kohdalla samoin. Ron ja Hermione ovatkin yllättäen läpi elokuvan oikeasti kiinnostavia hahmoja, toisin kuin Harry. Etenkin elokuvan keskivaiheilla, heidän liikkuessaan kolmistaan paikasta toiseen ja telttaillessaan metsissä, alkaa tuntua että Harry jää varjoksi. Syynä lienee sekä Daniel Radcliffen näyttely ja ohjaajan kyvyttömyys tai haluttomuus panostaa itse Harryyn. Sivunäyttelijöistä on sen sijaan hyvää sanottavaa. Alan Rickman vilahtaa vain parissa kohtauksessa, mutta silloinkin hänessä on yksinkertaisesti sitä karismaa, että hän korottaa leffan pistemäärää puolikkaalla tähdellä vaikka väin käväistessään ruudussa. Myöskin Ralph Fiennes lordi Voldemortina tekee ihan kohtuuhyvän suorituksen. Sen sijaan toinen loistava sivunäyttelijä on Helena Bonham Carter, joka esittää Voldemortin ''hieman'' psykopaatin oloista alaista sen verran uskottavasti, että alkaa oikeasti tuntua siltä että tuo nainen on hullu. Elokuva on aika hienon näköinen, mutta mitä muuta voi odottaakkaan kun budjetti on mitä on. Yllätyin positiivisesti siitä, ettei elokuva ollutkaan yhtä efektitykitystä, kuten ehdin pelätä. Alkuun on lisätty (odotetusti) enemmän toimintaa sekä erittäin onneton takaa-ajo kohtaus. Elokuva kompastuu, kuten aiemmatkin Potter-elokuvat, siihen ettei se osaa kylliksi hyödyntää lähdemateriaaliaan. Harry Potter-kirjat ovat sellaista tavaraa että niissä olisi kyllä oikeasti ainesta kunnon elokuvaan, mutta David Yates (kuten kaikki muutkin Potter-ohjaajat, ei sen puoleen) tekee elokuvista vain sitä samaa kaupallista potaskaa, jonka ainoana tarkoituksena näyttää olevan kyniä elokuvateattereihin raahautuvilta faneilta rahat pois. Otetaan kala, revitään lihat pois ja lyödään ruoto lautaselle. Puoliverisessä prinssissä oli jo askel parempaan, mutta loppujen lopuksi sekin kompastui mitäänsanomattomuuden kuoppaan, kuten tämäkin. Tämä sijoittuu Potter-elokuvien sarjassa sinne keskivaiheille. Vaikkei Puoliverinen prinssi ollutkaan mikään mestariteos tai edes hyvä elokuva, oli se paras Potter (mikä ei kyllä ole paljon vaadittu), ja sen jälkeen Kuoleman Varjelukset, osa Uuno tuntuu ikävältä mahapudotukselta suoraan jäiseen veteen. Yksi asia, mikä minua on vaivannut läpi Harry Potter-elokuvien sarjan on liian selkeä kahtiajako ''hyvien'' ja ''pahojen'' välille. Eivät kirjatkaan mitään moniulotteisia olleet tässä suhteessa, mutta etenkin näissä viimeisimmissä Potter-elokuvissa on tämä asia vedetty niin perseelleen kuin olla ja voi. Kuolonsyöjät (ensimmäisissä osissa vain Luihuiset) esitetään niin täydellisen pahoina, ilkeinä ja suurimmaksi osaksi tyhminä, että mennään jo hyvän maun tuolle puolelle. Kirjoissa oli sentään mainintoja siitä, ettei ''hyvän puolen'' toimintakaan aina ollut hyvää, ja mainittiinpa jonkun vajonneen kuolonsyöjien tasollekin. Elokuvissa taas sankarimme toimivat aina täydellisen oikein eivätkä kertaakaan hairahda kuolonsyöjien tasolle - suurin viittaus tähän mahdollisuuteen, tai siihen että se on ylipäänsä olemassa, on elokuvan alkupuolella, ja kyseinen kohtaus nostikin odotuksia hieman, mutta tätä mahdollisuutta ei osata hyödyntää ja elokuva vajoaa nopeasti takaisin ''hyvä vs. paha''-tasolleen. ",Samaa vanhaa potaskaa.
19,70.0,"Pitkä matka on kuljettu siitä kun 9-vuotias Harry Potter (Daniel Radcliffe) asteli ensimmäistä kertaa Tylypahkan käytäville. Kymmenen vuotta Potter-saagan ensimmäisen elokuvan jälkeen velhotarina on tullut hyvän ja pahan lopulliseen taisteluun, ja hengissä selviää vain toinen, 17-vuotias velhopoika Harry Potter tai läpeensä paha Lordi Voldemort (Ralph Fiennes).Kuoleman varjelukset: Osa 2 jatkaa suoraan siitä mihin elokuvan ensimmäinen osa jäi. Ohjaaja David Yates ei koe tarpeen selitellä tai referoida aiemmin tapahtunutta, mutta fanaattiselle Potter-yleisölle tuskin tarvitseekaan. Harry, Hermione (Emma Watson) ja Ron (Rupert Grint) etsivät ympäri maita ja mantuja hirnyrkkejä, joihin Voldemort on pilkkonut osia sielustaan, ja jotka tuhoamalla lordin voimat heikkenevät. Hirnyrkkien lisäksi kolmikko on päättänyt löytää mystiset kolme kuoleman varjelusta, taikaesinettä, joiden avulla voi kohdata kuoleman ja huijata sitä tavoilla, joihin normalisti ei pysty kukaan edes velhomaailmassa. Voldemort kuolonsyöjineen on vahvempi kuin koskaan ennen, ja Harry tietää, että lopullinen taistelu on käytävä nyt tai ei koskaan. Potter-saagan viimeinen osa päättää yhden maailman menestyneimmistä elokuvasarjoista erittäin näyttävästi ja eeppisesti: on räjähtäviä maagisia taisteluita, lohikäärmeitä, hirnyrkkejä, peikkoja, maailman mahtavimpia velhoja ja noitia sekä tietysti vähän rakkautta.Potteria on mahdotonta arvostella vertaamatta sitä J.K.Rowlingin alkuperäisiin kirjoihin tai aikaisempiin elokuviin. Itse kuulun niihin, jotka ovat nauttineet Potterinsa kirjoina, joiden jälkeen kaikki elokuvat ovat olleet pettymyksiä. Mutta niin se taitaa useimmiten mennä, parin tunnin elokuva ei voi koskaan synnyttää niin voimakasta ja henkilökohtaista kokemusta kuin syvemmällä tavalla useaksi tunniksi tai päiväksi sisäänsä imaiseva kirja. Potter-elokuvien suurin ongelma onkin ollut se, että kirjojen jälkeen ne eivät tunnu oikein miltään. Kuoleman varjelukset onnistuu kuitenkin herättämään jotain. Onko kyseessä sitten nostalginen liikutus siitä, että vuosien ajan seurattu potterointi päättyy tähän, vaiko mikä, mutta täysin kylmäksi sarjan viimeinen osa ei voi jättää. Nostalginen liikutus ei silti valitettavasti tee Kuoleman varjeluksista täydellistä elokuvaa. Se pursuilee paikoitellen rumaa CGI-mäiskettä ja mielenkiinnotonta elokuvamusiikkipauhausta, emotionaaliselle lataukselle ei jätetä nopeassa kerronnassa tilaa eikä hahmoja juuri syvennetä. Täytyy kuitenkin muistaa, että hahmoja on esitelty ja syvennetty jo seitsemän aiemman Potter-elokuvan ajan; Kuoleman varjelukset: Osa 2 ei toimi itsenäisenä teoksena, eikä sitä sellaisena voi arvioida, mutta se onnistuu sulkemaan ympyrän hahmoja ja tarinaa kunnioittaen ","Kuoleman varjelukset: Osa 2 ei toimi itsenäisenä teoksena, eikä sitä sellaisena voi arvioida, mutta se onnistuu sulkemaan ympyrän hahmoja ja tarinaa kunnioittaen."
20,90.0,"Kun Roger Ebert, Turun Sanomat ja tavallinen rahvas sanovat, että elokuva on hyvä, niin kai sen sitten on pakko olla. Ja niinhän se on. Kymmenen vuotta kestänyt Harry Potter -saaga päättyy Harry Potter ja Kuoleman varjelukset osa 2:een paukkeella ja ryminällä. Ohjaaja Yates lupaili sarjan finaalista melodramaattista oopperaa kera suurten taistelujen. Ja sitä todellakin saadaan. Raina lähtee liikkeelle täsmälleen siitä mihin ensimmäinen osa jäi. Mitään pohjustusta ei tehdä eikä keskeistä sanastoa (hirnyrkit, Kuoleman varjelukset) enää selitetä, vaan heti ensimmäisestä minuutista pistetään täysi hönkä päälle, eikä pysähdytä ennen kuin lopputekstien Hedwig's Theme alkaa pauhata. Välillä jopa tuntuu, että elokuva on liiankin nopeatempoinen. Harry ystävineen on ristiretkellä, jonka tarkoitus on tuhota pahan lordi Voldemort. Retki lähenee loppuaan ja viimeinen näytös tapahtuu rakastetussa Tylypahkassa, joka muuttuu taikakoulusta sotatantereeksi. Tylypahkan professorit ja Voldemortin kätyrit ottavat toisistaan mittaa mitä kuolettavimmilla loitsuilla samalla kun Harry yrittää suorittaa rehtori Dumbledore -vainaan hänelle jättämää tehtävää loppuun ja Ron ja Hermione puolestaan kehittelevät pientä romanssinpoikasta. Ruumiita tulee ja rakennuksia sortuu, mutta onhan kyseessä toki koko velhomaailman tulevaisuus. Tätä grande finalea on pohjustettu jo seitsemässä filmissä, mutta suurimmat actionpläjäykset, parhaimmat roolisuoritukset ja loistavimmat repliikit on jätetty viimeiseksi. Trio Radcliffe-Grint-Watson on nyt uransa huipulla ja jopa Radcliffe saa vihdoin ja viimein puristettua itsestään tyydyttävän suorituksen. Leffan todellisiksi tähdiksi nousevat kuitenkin Alan Rickman ja Maggie Smith. Rickman, jonka hahmo Severus Kalkaros on jätetty aikaisemmissa osissa lähinnä koomiseksi karikatyyriksi, kohottaa salamyhkäisen juomamestarin aivan uusille tasoille. Montaasi, jossa paljastuu Kalkaroksen menneisyys, on ehdottomasti elokuvan liikuttavin. Myös Maggie Smithin professori McGarmiwasta löytyy aivan uusia puolia taistelun temmelyksessä. Kuivan humoristiseen tyyliinsä hän johtaa Tylypahkan taistelua ajaen kuolonsyöjäopettajat pois linnasta, herättäen Tylypahkan haarniskat eloon ja kehitellen taistelustrategioita kuin sotamarsalkka konsanaan. Smithin ja Rickmanin lisäksi sivurooleissa piipahtaa miltei koko brittiläisen elokuvan eliitti, mutta jokaiselle riittää vain vuorosana tai kaksi. On kuitenkin hauska nähdä tuttuja kasvoja vuosien varrelta vastaamassa esiinhuutoon ja kumartamassa vielä kerran uskolliselle yleisölleen. Visuaalisesti elokuva on vailla vertaa ja Alexander Desplatin musiikki ryydittää täydellisesti niin taistelun ryskettä kuin hieman herkempiäkin kohtauksia. Pienet pätkät John Williamsin alkuperäistä Potter-musiikkia ovat silkkaa nostalgiaa. Parasta tässä viimeisessä valssissa on kuitenkin ympyrän sulkeutumisen tuntu. Rakastettuja henkilöhahmoja on kuollut, Tylypahka on raunoina ja mieli järkkynyt, mutta silti elokuvan lopussa katsoja tuntee kuinka kaikki alkaa kymmenen vuoden epävarmuuden jälkeen palautua normaaleille urilleen. Vahtimestari Voro alkaa siivota palasina olevaa linnaa äkäisesti kuten aina, professori Kuhnusarvio kertoo itsetyytyväiseen tyyliinsä kuinka hän voitokkaasti taisteli kuolonsyöjiä vastaan ja lopulta Hagrid sulkee Harryn lämpimään halaukseensa aivan kuten Viisasten kiven lopussa. Kaikki loppuu, mutta ainakin tyylillä ja näyttävyydellä mennään!",Melodramaattista oopperaa kera suurten taistelujen
21,80.0,"Kymmenen vuotta on takana ja nyt on päästy Harry Potter -elokuvasarjan kahdeksanteen ja viimeiseen osaan. En ole itse lukenut kirjoja, mutta elokuvat ovat vaihdelleet tasoltaan keskitasoa heikommasta hyvään. Edellinen osa, Kuoleman varjelukset osa 1 jätti allekirjoittaneelle aika happaman maun suuhun sen laahaavan kulun, tylsän toiminnan ja hakoteillä olleen ohjauksen takia. Siinä tavallaan odoteltiin vääjäämätöntä eikä oikein keksitty mitä järkevää sen aikana tekisi. Se oli selkeä kärsijä viimeisen kirjan kahtiajaossa. Asia ei ole näin kakkososan kanssa: paras on säästetty loppuun.Tarinasta itsestään en viitsi kertoa hirveästi, koska se on aika spoileri-herkkä. Sanoin vain sen olennaisen: Harry Potterin täytyy kohdata lordi Voldemort viimeisessä taistelussa Tylypahkassa. Tarinaa arvioin kuitenkin sillä tavalla, että siinä on vähiten täytekohtia koko sarjan elokuvista ja se kulkee hienosti eteenpäin eikä tylsiä hetkiä juurikaan ole. Hahmoihin kiintyy hyvin ja heidän haluaa selviytyvän heidän kamppailustaan pahuutta vastaan. Ainoat heikkoudet tarinan osalta ovat sen alku ja aivan loppu. Alkua ei juurikaan pohjusteta ja ensimmäistä osaa näkemättömät jäänevät ihmettelemään mitä tässä oikein tapahtuu. Aivan loppu taas on nostalginen, mutta aivan liian imelä muuhun elokuvaan nähden. Oli erikoista huomata teatterissa, että ihmiset ikään kuin huokailivat että ”ai tässä on tää kirjan loppu.”Näytteleminen toimii kaikin puolin onnistuneesti. Daniel Radcliffe tekee varsin hyvän – joskin yllätyksettömän – roolisuorituksen itse päähenkilönä. Hänen olemuksestaan pystyy aistimaan päättäväisyyden kohdata hänen kohtalonsa. Sivuosakaarti Watson-Grint on myös perushyvässä vireessä, joskaan heihin ei tällä kertaa keskitytä niin paljon. Ralph Fiennes on jälleen kerran mainio lordi Voldemortina, vaikka pientä rutiinia on havaittavissa. Fiennes on ollut niin monta kertaa pahiksen roolissa, että luulisi minkä tahansa sellaisen sujuvan häneltä puolinukuksissa. Näyttelijäkaarti kokonaisuudessaan on vahva ja nimekäs mutta liian suuri, joten harmittaa että esimerkiksi Helena Bonham Carter jää aika vähälle käytölle.Teknisesti elokuva on erittäin hyvä. Elokuvan kuvaus- ja leikkaustyö ovat erinomaista jälkeä ja musiikki pauhaa komeasti hienojen maisemien ja taisteluiden ohessa. Efektipommitusta on luvassa ja se näyttää paremmalta kuin ykkösosassa, vaikka edelleen jotkut efektit ovatkin aika heikkoa tasoa. Värimaailmasta sen verran vielä, että se on hieman liian synkkä. Asiaankuuluva, mutta liian synkkä. Katsoin 2D-version, joten sinänsä se ei haittaa, mutta 3D-version kanssa voi olla jo vaikeuksia. Alle 11-vuotiaalle tämä elokuva voi olla myös aika raju: on verenvuodatusta ja täysin puun takaa tulevia efektejä.Ensimmäisessä Kuoleman varjeluksissa silmätikukseni joutui ohjaus. Ei enää tämän elokuvan kanssa. Ohjaaja David Yates saa kaikki nämä osa-alueet toimimaan saumattomasti. Hänellä tuli luultavasti kiire ykkösosan kanssa ja sen huomasi. Hän on laittanut kaikki paukut kakkososaan ja hyvin räjähtävä elokuvahan tästä tuli kaikilla osa-alueilla, vaikka aivan napakymppi se ei kuitenkaan ole.Kuoleman varjelukset osa 2:en ainoa isompi ongelma on se, ettei se tuo hirveästi mitään uutta ns. blockbuster -tyylilajiin. Se ei kuitenkaan loppujen lopuksi ole iso puute, koska sen ei ole tarkoituskaan keksiä pyörää uudelleen. Sen on tarkoitus olla hienoa toimintaa ja suuria tunteita ja niitä se kyllä tuo valkokankaalle. Hieno lopetus Harry Potter -elokuvasarjalle ja muutenkin varsin kelpo näytös.",Paras on säästetty loppuun.
22,90.0,"Voi sisältää juoipaljastuksia!Loppu on tullut. 10 vuotta (lähes kirjaa orjallisesti noudattanut) kestänyt Harry Potter saaga on saatu päätöksen. Sen lisäksi, että Harry Potter ja Kuoleman Varjelukset osa 2 päättää hyvin JK Rowlingin mainion ja pitkän saagan, se myös osoittauttuu sen parhaimmaksi lenkiksi. Koskettava ja toiminnallinen elokuva uppoaa katsojaan, etenkin Potter-ja fantasia faneihin. Ohjaaja David Yates sai vihdoin todistaa, että hän on paras Potter ohjaaja.Lord Voldemort(Ralph Fiennes) on vahvempi kuin koskaan, mutta myös hirnyrkit vähenevät ja nuo kaksi saavat aikaan Tylypahkassa käytävän taistelun, jossa se myös päätyy Potterin(Daniel Radcliffe) ja Voldemortin kohtaamiseen. Potter elokuvien suurin ongelma on niiden nopea tahti, kun kirjoissa on monta tärkeää kohtaa. Se oli lopulta fiksua jakaa viimeinen kirja kahteen osaan. Etenkin kakkososassa kohtauksia on vähemmän ja viimein tahti pysyy hyvänä koko kaksi tuntisen elokuvan aikana. Elokuvan jokaiseen kohtaukseen syventyy hyvin. Ja on hyvä ettei elokuva kunnioita pilkulleen kirjaa. Lopputaistelultaan kakkospuoli on elokuvana paljon parempi kuin kirja. Lopputaistelu on paljon parempi elokuvassa kuin kirjassa. Efekteistä taikataistelua eikä keskustelua. Loppukohtaus on myös saatu paremmaksi. Kirjakin on silti tosi hyvä. Yates ohjaa mainiosti. Lähes kaikki näyttelijät tekevät hyvää työtä ja tulkitsevat hahmojaan erinnomaisesti. Erityismaininta Alan Rickmanille. Neville Longbottom(Mattew Lewis) ja useat muut sivuhenkilöt tuntuvat saavan enemmän ruutuaikaa ja oman tarkoituksen. Kaikki hyviä suorituksia. Paitsi Bonnie Wrightin Ginny Weasley. Vaikka hahmo on isossa osassa kirjassa, elokuvassa se ei ole. Hahmon osuuksia on otettu paljon pois ja niissä harvoissa kohdissa näyttelijälle ei voi antaa plussaa sen paremmin kuin miinustakaan. Toinen hutaistu hahmo elokuvassa on Jason Isaacsin Lucius Malfoy. Hahmo (kuten Weasley) on tärkeä henkilö tarinassa. Näyttelijä hoitaa homansa hyvin, mutta mainittu henkilö esintyy kahdessa kohtauksessa ja toisessa vain lyhyesti. Nämä ovat silti vain sivuhenkilöitä tässä mainossa päätösosassa. Ääni-ja erikoistehosteet ovat huippuluokkaa. Ainakin irvetassa tapahtuneet rymistelyt, Tylypahkan taistelu ja Harryn ja Voltemortin taistelu on huippuluokkaa. Elokuvan musiikki on hyvin sävelletty ja vanha tunnarikin välillä saa soida. Ne on hyvin kiinnitetty kohtauksiin joka saa syventymään elokuvaan vilä paremmin. Hyvää työtä Alexanter Despat ja John Williams.Yhteenveto:Harry Potter ja kuoleman varjelukset osa 2 päättää sarjan sen arvoisesti ja vielä paremmin. Vaikka löytyy muutama pikkuvika, elokuva on silti mainio ja maineensa arvoinen. Näyttelijät, erikoistehosteet, ohjaus ja Käsikirjoitus(vaikka elokuvaa ei voi avioida itsenäiseksi) osuivat nappiin. JK Rowling aloitti, David Yates päätti tämän mahtavan saagan.",Saagan päätösosa osoittautuu parhaimmimmaksi Potter elokuvaksi.
23,40.0,"Ohi on! Harry Potter ja Kuoleman varjelukset: Osa 2 päättää vihdoin Potter-saagan, jota on saanut seurata täydet kymmenen vuotta kahdeksan eri elokuvan muodossa. Elokuvasarjan päättävässä viimeisessä osassa Harry Potterin on tarkoitus saattaa Albus Dumbledoren aloittama helppo tehtävä päätökseen: tuhota Lordi Voldemort lopullisesti!Elokuvan juoni jatkaa kirjalle uskollista linjaansa kuten edeltäjänsäkin, mutta kerronta on täysin hukassa alusta loppuun. Jokaista lyhyttä toimintakohtausta seuraa kliseinen suutelukohtaus, itkuvirsi tai mikä tahansa tunnelmaa latistava tapahtuma. Harry Potter ja Kuoleman varjelukset: Osa 1 petaa loistavat asetelmat elokuvan toiselle osalle räjäyttää koko potti, mutta kun katsoja vihdoin toivoo saavansa toimintaa tuutin täydeltä, sitä ei tule. Esimerkiksi Tylypahkassa käytävä suuri taistelu hyvisten ja pahisten välillä latistuu katkonaisiin kohtauksiin, eikä kirjassa kuvailtu massiivinen taistelu linnan sisätiloissa pääse oikeuksiina valkokankaalla. Elokuvan efektit ja editointi tekevät siitä visuaalisesti näyttävän näköistä katseltavaa jota aiemmatkin Potter-elokuvat ovat, mutta elokuvan 3D-versiossa 3D-efektit ovat lähes olemattomat, eikä katsoja saa loitsuja päällensä ainuttakaan.Hahmoista kukaan ei juuri säväytä hyvässä mielessä elokuvan aikana. Daniel Radcliffe unohtaa näytellä Harry Potterin roolissaan ja näyttää  kohtauksesta toiseen flegmaattiselta; sama poissaoleva, veltto ilme koko elokuvan ajan. Kuolonsyöjien johtaja Lordi Voldemort vaikuttaa Ralph Fiennesin näyttelemänä lähinnä säälittävältä ja heikolta mutantilta, eikä lainkaan pelottavalta ja julmalta - voittamattomalta hirviöltä. Koko muu näyttelijäkaarti hukkuu näiden kahden epäonnistujan taakse harmaaseen massaan; syy tähän löytyy dialogista, joka ei anna kenellekään mahdollisuutta loistaa.Harry Potterin ja Lordi Voldemortin viimeinen taistelu elokuvan loppupuolella tiivistää hyvin sen, mistä Harry Potter ja Kuoleman varjelukset: Osa 2 :ssa on kyse. Lopputaistelussa päähuomiota eivät suinkaan varasta nämä sankarit, vaan huikaiseva slow motion-editointi, joka näyttää hienolta silmän verkkokalvolla, mutta tappaa täysin tunnelman. Elokuvasarjan loppuhuipennukseksi kaavailtu kohtaus on täydellinen pohjanoteeraus. Kun elokuvan pääpaino ja anti ovat täysin erikoistehosteiden ja kuvakulmakikikkailujen varassa, on tuloksena melko mitäänsanomaton, puuduttava tekele.",Elokuvan pääpaino ja anti ovat täysin erikoistehosteiden ja kuvakulmakikikkailujen varassa.
24,100.0,"Harry Potter näkee painajaisia itse pimeyden lordista. Harryn arpea kivistää yhä useammin, mutta ei halua kertoa asiasta kenellekkään. Ennen koulun alkua Harry pääsee huispauksen maailmanmestaruuskisoihin Weasleyn perheen kanssa, mutta pian kisapaikalla tapahtuu kauheita. Lordi Voldemortin kannattajat hyökkäävät ihmisten kimppuun ja pian taivaalle ilmestyy pimeän piirto, joka on lordi Voldemortin merkki. Koko velhoyhteisö ei tiedä mitä tehdä ja suurin osa pitääkin koko juttua pelkkänä vitsinä.Kaiken hulinan keskellä Harry, Ron ja Hermione aloittavat neljännen lukuvuotensa Tylypahkassa ja pian he saavat tietää, että koulussa järjestetään kolmivelhoturnajaiset, 1000-vuotta vanhan ja kunnioitetun tapahtuman, jossa testataan kolmen velhon kykyä selviytyä vaaratilanteista. Näin Harry Potterin neljäs vuosi Tylypahkassa voi alkaa.Harry Potter ja Liekehtivä Pikari-elokuva iski minuun täysillä kirjana, että elokuvana. Harry Potter-elokuvat synkkenevät joka kerta ja minusta se on plussaan näille elokuvilla.Lapsinäyttelijät ovat taas kasvaneet huimasti ja heidän työtään on ilo seurata. Daniel Radcliffe on vakuuttava Harry Potterina jo neljättä kertaa. On hienoa nähdä hänet pistävän itsensä likoon kaikissa kohtauksissa ja suoriutuu niistä loistavasti. Rupert Grint on hupaisa Ronina kuten aina, vaikka tässä elokuvassa pääsemmekin näkemään hänestä uusia puolia, on hän silti uskottava. Emma Watson on Hermionena yhä samanlainen koppava neiti niin kuin pitääkin, mutta hahmoon on tullut myös syvyyttä ja se näkyy.Robbie Coltrane on edelleen sama vanha Hagrid, joka on kuin kopio kirjojen Hagridista, samaa voi sanoa professori Kalkarosta näyttelevästä Alan Rickmanista, jonka karismaattinen olemus tunkee valkokankaan läpi.Brenda Gleeson on elokuvan omituisin, mutta myös rakastettava hahmo professori Vauhkomielenä. Koskaan ei tiedä mitä hän seuraavaksi keksii.Kuten jo todettu, kirja on entistä synkempi, enkä itse suosittelisi sitä perheen pienimmille. Elokuva tulvii myös entistä enemmän hupaisaa huumoria jolle mielellään nauraa. Visuaalisesti elokuva on huippuluokkaa ja pelkästään sen takia tämän voi katsoa vaikka kuinka monta kertaa.""Every thing going change, isn`t it?""",Visuaalisesti elokuva on huippuluokkaa ja pelkästään sen takia tämän voi katsoa vaikka kuinka monta kertaa.
25,90.0,"Olen jonkinsorttinen Harry Potter -fani, se minun on myönnettävä.  Kaikki kirjat on tullut luettua ja syykin on selvä - ne ovat hyviä! Niissä on sitä jotain, ihan totta. Ensimmäinen Potter-leffa oli ihan hyvä, melko perinteinen, mutta hyvä. Toinen olikin sitten täydellinen filmatisointi, sillä se onnistui joka kantilta. Kolmas olikin jo sitten pettymys, joten ristiriitaiset odotukset varjostivat tätä neljättä filmiä... turhaan.Liekehtivässä pikarissa Harry Potter on jo 14-vuotias. Heti aluksi hän lähtee ystäväperheensä kanssa huispauksen maailmanmestaruuskisoihin ja saa todistaa pahan Lordi Voldemortin seuraajien, kuolonsyöjien esiintymistä. Tämän jälkeen Harry ystävineen lähtee takaisin Tylypahkaan, jossa hän joutuu ilman omaa tahtoaan osallistumaan kolmiovelhoturnaukseen neljäntenä osaanottajana. Harryn elämä saa myös monia muita piirteitä ensirakkauden merkeissä, eikä muidenkaan koulunoppilaiden tunteet enää pysy pikkulapsitasolla, varsinkaan kun jouluna pidetään tanssiaiset!Kolmannessa Potter-filmissä minua eniten häiritsi se, että siitä puuttui kaikki se, mistä Rowlingin kirjoissa pidän. Sen vuoksi minut sai äärimmäisen iloiseksi se, että tämä elokuvan on täynnä sitä! Suurin osa elokuvasta nimittäin on hyvin ja hauskasti kerrottua nuorten ihmissuhdedraamaa. On upeaa nähdä, miten jo pitkään kehittyneet hahmot, joihin olen saanut kirjojen myötä samaistua, heräävät eloon ihmissuhteiden osalta. Se on jotenkin niin upeaa. Onkin siksi ihmeellistä, miten tämä kirjojen kantava peruspilari onkin saatettu jättää niinkin pieneen valoon edellisissä filmeissä? Huumoria elokuvassa on paljon ja se onkin selvästi hauskin Potter. Komediaa vedetään aika pitkälle nuorten tunne-elämästä ja se onkin oikein maukasta. Elokuvateatterissa nauroin moneen otteeseen vedet silmissä, eikä tämä kotisohvaltakaan paljon huonontunut.Hahmot ovatkin elokuvassa kaikkein tärkeimmässä osassa. Kerrankin juonta on hyvä seurata, kun hahmot on saatu juuri oikeankaltaisiksi. Sivuhenkilötkin käyvät kovasti sympaattisiksi, varsinkin Neville Lombottom. Pidän huomattavasti Mike Newellin tavasta käsitellä hahmoja. Hän onnistuu Potter-ohjaajista tähänmennessä parhaiten.Juonikin on hyvä, vaikka jättääkin toivomisen varaa niille, jotka eivät ole kirjaa lukeneet. Aikaisempia elokuvia katsomaton tuskin saa elokuvasta kovin paljon irti. Alku on hieman sekava, mutta paranee huomattavasti, kun Harry ystävineen matkaa Tylypahkaan. Siitä eteenpäin homma toimii erinomaisesti.Näyttelijäpuolessa ei ole valittamista. Pääosanesittäjät ovat saaneet hahmoihinsa sellaista elävyyttä että sitä ei voi kuin ihailla. Lisäksi varsinkin osa pojista osoittaa erinomaisia koomikonlahjoja, erityisesti Rupert Grint ja Matthew Lewis. Ja Emma Watson jaksaa hurmata edelleen.Visuaalisuudella ei ole elokuvan pääpaino, muttei siinäkään ole valittamista. Miljoonat on tuhlattu oikein ja osa leffaa onkin hyvin komeaa tavaraa.Elokuva onnistuu olemaan jännittävä, hauska ja jopa koskettava. Vai mitä voitte sanoa erityisen upeasta kohtauksesta, jossa aikaisemmin onnensa kukkoloilla ollut Hermione jää portaille itkemään tanssiaisten jälkeen ystävänsä Ronin reaktioita hänen rakkauttaan kohtaan, velhobändin hitaan kappaleen soidessa taustalla? Tälläinen tunteiden hullunmyllyn purkaus on todella koskettavaa katsottavaa.Itse pidin tästä elokuvasta aivan älyttömän paljon, mutta täydellinen se ei ole. Selvästi tähän mennessä paras Potter omilla aloillaan, mutta kokonaisuus jää silti hiukan Salaisuuksien kammion kokonaisuudesta. Silti minulle rakkain Potter tähän asti.nimimerkki: Sano mitä sanot","Elokuva onnistuu olemaan jännittävä, hauska ja jopa koskettava."
26,90.0,"On kulunut jo yli neljä vuotta siitä kun ensimmäinen Harry Potter elokuva näki päivänvalon. Ennen sitä en ollut kuullut sanaakaan mistään Potterista. Nähtyäni Harry Potter ja viisasten kiven, niin jäin koukkuun kaikkiiin Potter kirjoihin/elokuviin. On tullut luettua kaikki kirjat monen monta kertaa. Ja kaikista paras kirjoista on liekehtivä pikari, joten elokuvaa kohtaan odotukset olivat suuret.Elokuvahan alkaa siitä kun Harry näkee unta pimeyden lordista (Ralph Fiennes). Seuraavaksihan ollaan jo huispauksen maailmanmestaruuskisoissa parhaiden ystävien kanssa. Alku on mielestäni sekava. Jos et nimittäin ole lukenut kirjaa niin voi olla aika vaikea päästä alussa leffan juoneen mukaan. Oloni oli jotenkin ahdistunut leffan alusta, koska se oli poikennut niin paljon kirjasta. Heti kun kuolonsyöjät (pimeyden lordin kannattajat) alkoivat terrorisoida leirintäalueella niin alkoi tunnelma parantua. Kaiken lisäksi taivaalle ilmestyy pimeä piirto (pimeyden lordin merkki). Harry, Hermoine ja Ron menevät takaisin kouluun, missä järjestetään kolmivelhoturnajaiset.Täytyy sanoa että yllätyin positiivisesti! Elokuvana tämä oli aivan upea luomus, niinkuin kirjanakin. On kylläkin pakko myöntää että joitakin kohtia oli jätetty pois. Esim. kotitontut. Mutta kaikkehan ei voi saada. Kirjahan on yli 700 sivua pitkä joten se on aika vaikea tiivistää elokuvaksi.Näyttelijät (varsinkin lapsinäyttelijät) osaavat näyttellä jo paljon paljon paremmin kun aikaisemmissa osissa. Tosin Radcliffen tulisi harjoitella itkemistä vähän enemmän (kuulosti aluksi että hän olis nauranut). Ron (Rupert Grint) oli kylläkin kärkikolmikosta paras. Hänen näytteleminen oli jotenkin niin aitoa ja hauskaa. Siriusta (Gary Oldman) olisi voinut kylläkin olla enemmän. Koetukset oli tehty hyvin. Lohikäärmeen kanssa taisteleminen oli upeaa katseltavaa. Vesikoetus oli mielestäni koetuksista paras. Siinä oli paljon jännitystä ja täpäriä tilanteita. Labyrinttikin oli aika hyvä. Mutta olisi ollut parempi jos siinä olisi ollut enemmän hirviöitä vastassa (niinkuin kirjassakin). Puutteita kylläkin löytyy, mutta elokuva on silti kerrassaan upea luomus. Ohjaajan vaihdoksen huomaa kylläkin (hyvällä tavalla). Jännittävähän tämä kylläkin on ettei ihan pienten kannata tätä katsoa. Mutta Suosittelennimimerkki: tyttönen","Puutteita kylläkin löytyy, mutta elokuva on silti kerrassaan upea luomus."
27,90.0,"Harry Potter on ilmiö, joka on peräisin brittikirjailija J.K. Rowlingin kynästä. Ja kirjat, joita hän on kirjoittanut tähän mennessä kuusi (joista viisi on suomennettu, kuudes tulossa suomeksi ensi keväänä) ovat niittäneet aivan uskomatonta ja ennennäkemätöntä suosiota ympäri maailmaa, etenkin lasten ja nuorten keskuudessa ja myös aikuisten. Harry Potter itsessään on teini-ikäinen poika, joka kirjoissa opiskelee taikuutta englantilaisessa velho- ja noitakoulussa, Tylypahkassa. Ja yksi ominainen piirre kirjoille on se, että yksi kirja kuvaa aina yhtä Harryn seitsemästä kouluvuodesta Tylypahkassa. Sittemmin, kun aikaa kului ja menestys vaan kasvoi, päätettiin Harry Potterin seikkailuja laajentaa suuremmalle vaikutusalalle kulttuurin muodossa, mikä käytännössä tarkoittaa sitä, että niistä alettiin tekemään elokuvia, aina yhdestä kirjasta kerrallaan. Ja elokuvat ovat saaneet osakseen myös todella laajaa menestystä, tosin kirjojen tasolle tuskin koskaan päästään. Nyt o!n juuri äskettäin ilmestynyt elokuvateattereihin leffasarjan keskimmäisin eli neljäs osa, joka kantaa samaa nimeä, kuin kyseisen järjestysluvun omaava kirjakin, eli Harry Potter ja liekehtivä pikari.Leffa alkaa kutakuinkin siitä, mistä kirjakin tosin alussa pieni, mutta ei häiritsevä sekavuus pistää miettimään, mutta jo 10 minuutin kuluttua alkaa fiilis parantua. Harry (Radcliffe) näkee unta kuinka ulkopuolinen ja täysin tuntematon jästi, eli ""normaali"" ihminen kuulee naapuritalostaan meteliä ja menee tarkastamaan mitä siellä on tekeillä. Muutenkin, kun on yö, niin ihmetys metelistä korostuu. Yläkerrasta kuuluu puhetta ja mies kapuaa päättäväisesti, mutta varovasti sinne. Ovi on raollaan ja hän näkee kutakuinkin, mitä tapahtuu. Joitain outoja miehiä puhumassa tuolille, jonka selkänoja on rakoa päin, eli mies ja samoin siis myös katsoja ei näe kuka tuolissa istuu. Kohtalokseen mies käy liian uteliaaksi. Eräs miehistä huomaa hänet ja se on sitten menoa. Tuolissa istuu nimittäin pimeyden ruhtinas, lordi Voldemort, joka tappokirouksen johdattelemana tappaa ulkopuolisen jästin. Mutta katsojalle jää vielä epäselväksi, onko Voldemort ihminen vai mikä, mutta se onkin juuri idea!na. Sitten tämän tapauksen jälkeen Harry herää painajaisestaan ja hänen arpeaan kivistää. Sittemmin tapahtuu kaikkiea mitä kirjassakin, Harry ja hänen kaverinsa, Ron (Grint) ja Hermione (Watson) menevät katsomaan huispauksen MM-kisoja, ja areena jolle he menevät teki minuun aika siistin vaikutuksen. Näkisittepä, sellaisen rakentaminen ei ole ihan jokapäivästä. Noh, anyway, sitten alkaa taas tutut rutiinit ja kouluvuosi alkaa ja niin pois päin. Ja tämä vuosi onkin poikkeuksellinen. Tylypahkassa järjestetään nimittäin perinteiset kolmivelhoturnajaiset. Siihen osallistuu kolmen eri velhokoulun oppilaita ja tällä kertaa Tylypahka on saanut kunnian järjestää tämä turnajaiskilpailu. Ja niimpä on taas asetelmat valmiit uudelle lukuvuodelle Tylypahkassa ja kokonaan uudelle seikkailulle.Menin teatteriin sellaisella fiiliksellä, etten pahemmin odottanut tältä mitään. Edellinen osa, Azkabanin vanki, oli ollut hyvä elokuva, mutta petti meikäläisen odotukset hivenesti. Siksi odotin tätä leffaa hieman maltillisemmin. Ja voin sanoa, että tällä asenteella kannatti todellakin lähteä leffaan. Sillä elokuva oli minulle ehdottomasti todella suuri positiivinen yllätys. Elokuva osaa nyt tällä kertaa jopa vangita, mitä viimeksi ei oikein tapahtunut. Kelloon ei tarvinnut pahemmin katsella ja kaksi ja puolituntinen vierähtää mukavasti leffaa katsellessa, eikä aika todellakaan käy pitkäksi. Tarina syvenee osa osalta ja samalla leffoihin tulee myös lisää raakutta ja synkkyyttä. Tämä neljäsosa alkaa olla jo vähän synkempi, vertakin näytetään ja osa kohtauksista voi olla melko pelottavia joidenkin, varsinkin pienimpien mielestä. Mutta kyllä tämä on silti vielä K-11 leimansa ansainnut, vielä ei olla sillä tasolla, että ikärajaksi pitäisi säätää astetta kovempi K-15. Juoni on hyvä ja toteutus on myös hyvää. Ohjaus on parempaa kuin viimeksi ja näyttelytyötäkin täytyy kyllä kehua. Entiset lapsinäyttelijät ovat nyt jo kasvaneet hurjasti ensimmäisestä elokuvasta. Tässä he ovat jo teini-ikäisiä ja enemmän aikuisuuden puolella kuin lapsuuden. Mutta näyttelijöiden yli-ikäisyys ei haittaa pahemmin, ainakaan vielä tässä elokuvassa. Sitten huolestuttaakin jo, miten kolmessa viimeisessä elokuvassa menetellään näiden kolmen pääosaa esittävän kaverusten osalta. Jos he jatkavat pääosissa ovat he viimeisen elokuvan valmistuttua jo parikymppisiä, etenkin Grint, joka on syntynyt jo vuonna 1988. Myös Radcliffe (s. 1989) ja Watson (s. 1990) ovat käyneet jo n. vuoden yli-ikäisiksi ja tilanne vaan kärjistyy tulevia leffoja ajatellen. Mutta toisaalta, niistä menisi maku jos kärkikolmikko mentäisiin yhtäkkiä vaihtamaan. Mutta sitä ei vielä tidetä varmasti miten tehdään, sen sijaan nyt haluaisin ylistää vielä lisää näyttelytyötä. Voldemortia esittävä Finnes on kuin ilmetty! roolissaan. Samoin Dumbledore (Gambon) ja Villisilmä Vauhkomieli (Gleeson) ovat mainioita. Mutta sitten leffan valttikortti, joka on ehdottomasti visuaalinen puoli. Tehosteet ja efektit ovat uskomatonta luokkaa. Ilman niitä elokuva ei olisi saanut kuin 4 reikää minulta ja se puolikas olisi jäänyt antamatta. Mutta missä vielä se yksi puolikas? Noh, elokuva on erittäin viihdyttävä ja mukaansatempaava, mutta siitä puuttuu se jokin, eli se ei ole aivan täydellinen. Mutta täytyy sanoa, että tämä oli henkilökohtaisesti yksi vaikuttavimpia teatterikokemuksia, mitä olen käynyt katsomassa. Ja niitähän löytyy jo useampikin, kuin muutama, eli tiedän mistä puhun. Eli kokonaisuutena todella tyylikäs ja visuaalisesti loistava elokuva, joka on ehdottomasti paras osa tähän mennessä Potter-saagassa.Siis tätä elokuvaa voin suositella varauksetta oikeastaan kaikille, vaikka ei olisi Pottereihin tutustunutkaan. Mutta erityisesti Potterfaneillehan tämä on ehdoton katsomisen paikka, sillä kyseessä on selvästi sarjan tähän mennessä paras osa.nimimerkki: Tolppanen",Kyseessä on selvästi sarjan tähän mennessä paras osa.
28,70.0,"Neljäs Potter-elokuva tuo jo alussa musiikillisesti mieleen 1950-lukulaiset kauhuelokuvat. Kun nokeentunutta Ku Klux Klania muistuttavat kuolonsyöjät, terävähampaiset lohikäärmeet, mystiset lääkejuomat ja raakalaismaiset järvenelävät on käyty läpi, paiskataan tiskille vielä nenättömäksi maskeerattu Ralph Fiennes. Se jos mikä on niin hurjaa, että K-11 alkaa tuntua liian lempeältä rajoitukselta. Silti Harry Potter ja liekehtivä pikari näyttää ajoittain erittäin selkeästi varhaisteineille suunnatulta seikkailuleffalta. Harry kumppaneineen käy edelleen velhokoulua, laukoo sellaisia kornilta kuulostavia kommentteja (”I love magic!”) ja alkaa vähitellen katsella tyttöjä uusin silmin.Pääasiassa HP4 pyörii jälleen erilaisten kilpailujen ja koetusten ympärillä. Syvällisempiin asioihin ei juuri paneuduta. Tylypahkassa järjestetään kolmivelhoturnaus, jossa kolme eri maan taikuusopiskelijaa kilpailee henkensä kaupalla jänskästi hehkuvasta pokaalista. Kilpailussa on ikäraja, mutta Harry Potterin (Radcliffe) ikivanha vihollinen, Voldemort (Fiennes) ketkuilee kätyriensä avulla Harry-paran mukaan kisaan. Koko Tylypahka kuvittelee Harryn kieroilleen itse itsensä peliin ja pojan paras kaverikin (Grint) kääntää hänelle selkänsä. Siinäpä nuori Potter sitten yrittää kilpailla kauniin ranskattaren (Poésy), toisen reippaan tylypahkalaisen (Pattinson) ja voimalla voittoon pyrkivän venäläisen (Ianevski) kanssa mielettömässä kilpailussa, jossa kuolema kukkii ja moni asia haiskahtaa. Tukea Harry saa niin professori Dumbledorelta (Gambon) kuin mm. mielipuoleksi haukutulta Alastor-silmäpuolelta (Gleeson).Radcliffe hoitelee roolinsa sen näköisenä kuin se olisi velvollisuus, josta hän ei tohdi fanien vuoksi luopua. Grint väläyttää yhdessä kohtauksessa jopa lupaavia koomikonkykyjä, mutta yleisesti ottaen kaikkia Potter-sarjan hahmoja on varmasti yhtä vaikea tulkita kaikessa stereotyyppisyydessään. Fanit haluavat hahmojen olevat tietynlaisia ja näyttelijät yrittävät mukautua haluttuun muottiin. Tällä kertaa tarjolla on kuitenkin kaksi silmiinpistävän hyvää esitystä, kylmän tappajan osiin syntyneen Ralph Fiennesin Voldemort sekä Brendan Gleesonin tökerösti maskeerattu Alastor.Tuskin Harry Potter ja liekehtivä pikari ovat nuorisolle turmioksi. Herkempien katsojien kannattaa silti ottaa huomioon, että leffateatterin penkkien alla on tarpeeksi jalkatilaa, jonne piiloutua, jos pelottaa. Ja pelottaa varmasti.",Heikkohermoisia pelottaa varmasti.
29,70.0,"Ennen neljättä lukuvuottaan Tylypahkassa, Harry Potter (Daniel Radcliffe) lähtee Ronin (Rupert Grint), Hermionen (Emma Watson) ja lopun Weasley perheen kanssa huispauksen maailmanmestaruuskisoihin. Kisat eivät suju ongelmitta kun kuolonsyöjät riehuvat ja Voldermortin merkki, Pimeyden Piirto ilmestyy taivaalle.Tänä vuonna Tylypahkassa järjestetään Kolmivelhoturnajaiset, Harry joutuu vasten tahtoaan ottelijaksi, kun Liekehtivä Pikari sylkäisee hänen nimensä. Vuosi kuluu seuraavista koetuksista huolehtiessa ja Harry kohtaa pitkin vuotta erilaisia vaaratilanteita. Komivelhoturnajaisten voitto ei kuitenkaan ole enää tärkein asia, kun Harry joutuu taistelemaan elämästä ja kuolemasta.Tällä kertaa jo muutenkin tiiviiseen juoneen on lisätty jotain tavallisen hyvä vastaan paha -jutun lisäksi. Tylypahkassa näkyy nyt ensi kerta normaalien teini-ikäisten ongelmat, romantiikka ja seurustelu. Jos Harry luuli, että ensimmäinen koetus olisi hankala, odottakaahan kun hänen täytyisi saada pyydettyä seuralainen joulutanssiaisiin. Melkein 800-sivuisen romaanin luominen toimivaksi elokuvaksi on tietysti hankalaa, mutta Harry Potter ja Liekehtivä Pikari syöksyy niin suurella vauhdilla eteenpäin, että katsoja ei ehdi hengähtää välissä. Siltikin Potter toimii kiitettävästä, vaikka välillä olisi mukava pysähtyä miettimään vauhdikkaita tapahtumia.Englantilaisohjaaja Mike Newell tuo kokonaan uutta näkökulmaa taikamaailmaan. Newell on saanut Tylypahkaan aidon englantilaisen sisäoppilaitoksen tuntua, ja lisännyt elokuvaan keventävää huumoria. Kaikista Pottereita tähän mennessä ohjanneista miehistä, Newellin panos on huomattavin.Elokuvan alussa nähtävät huispauksen maailmanmestaruuskisat ovat hienosti toteutettu ja on harmi, ettei niitä näytetä kuin hetki.Joulutanssiaiset ovat toinen hieno tapahtuma Liekehtivässä Pikarinaikana, ja sekin on kauniista toteutettu. Salin lavasteet ovat henkeäsalpaavat, ja näyttelijät selvästi nauttivat kohtausten tekemisestä.Kirjassa mukana ollut Ludo Bagman on jätetty elokuvasta kokonaan pois, samoin kadonnut Bertha Jorkins ja kotitonttu Winky. Yllättävää kyllä, näiden hahmojen puuttumien ei oikeastaan harmita leffan aikana. Rita Luodikkoa taas näytetään minun mielestäni liian vähän.Liekehtivässä Pikarissa esitellään myös kiinnostavia uusia henkilöitä. Villisilmä Vauhkomieli tullaan ainakin näkemään seuraavissa elokuvissa, muista en tiedä. Hieman harmitti, kun sain tietää, että Fleur Delacour ja Viktor Krum eivät tulisi esiintymään ainakaan Puoliverinen Prinssi -elokuvassa, koska tässä leffassa he jäivät jotenkin liian pieneen osaan.Brenda Gleesonin Villisilmä Vauhkomieli on samalla pelottava ja hullu, mutta myös ihailtava ja kiinnostava hahmo. Ja Rita Luodikkoa ei voisi tulkita kukaan muu kuin Miranda Richardson. Richardson on yksinkertaisesti loistava.Harryn kilpakumppanit Kolmivelhoturnajaisissa ovat sitten taas toinen juttu. Clémence Poésy ei yllä mihinkään maata järisyttävään kauniina Fleu Delacourina, lähinnä hän vain kiljuu tai seisoo hiljaa ja näyttää nätiltä. Stanislav Ianevski on kuin seipään niellyt bulgarialaisena Viktot Krumina. Kolmikon parhaan suorituksen tekee ehdottomasti Robert Pattinson. Mukavaa, että elokuvaan Harrysta ja Cedricistä on yritetty tehdä kavereita, kun kirjassa varsinkin Weasleyt halveksivat häntä, eikä Harrykaan kovin paljon turise. Ralph Fiennesin suoritus kauan odotettuna Voldemorttina lunastaa kaikki odotukset. Paremmin ei voisi olla.","Tylypahkassa näkyy nyt ensi kerta normaalien teini-ikäisten ongelmat, romantiikka ja seurustelu."
30,50.0,"Joo. Myönnetään nyt heti alussa, ettei kenellekään jää epäselväksi, ettei Harry Potter ole minulle mikään elämää suurempi juttu, ei kirjana eikä kuvallisessa muodossa. Joskus ensimmäisen Potter-kirjan ilmestyessä jäin pahasti koukkuun, ja innostus säilyi useamman vuoden aina neljänteen kirjaan saakka. Sen jälkeenkin on tullut kaksi teosta, kuten jokainen varmasti tietää, mutta kumpaakaan en ole jaksanut aloittaakaan. Ei vaan enää kiinnosta. Ensimmäiset kaksi filmiäkin onnistuivat vielä ensimmäisellä kerralla viihdyttämään, mutta toiset katselukerrat saivat pläjäykset tuntumaan jo aikalailla armottomalta tuubalta. Perheen yhteisessä DVD -hyllyssä on kolmas leffa (henk. koht. suosikkini kirjoista) maannut jo vuoden verran, mutta enpä ole siihen vielä tarttunut. Jep, myönnetään, etten odottanut Liekehtivältä pikarilta yhtään mitään, mutta filmipä osoittautui jossain määrin jopa positiiviseksi ylläriksi. Eipä silti, ei se tarkoita, että Liekehtivä pikari olisi erikoisen hyvä elokuva, se ei nimittäin ole. Toisaalta, ei se hemmetin huonokaan ole. Ja tällaisesta, hajuttomasta ja mauttomasta, harmaasta keskivertokakasta on pirun vaikea kirjoittaa minkäänlaista arvostelua. Yritetään nyt silti, ja puhutaan aluksi vaikka hyvistä puolista:Harry on kasvanut vuosien varrella, ja kundin saadessa ikää, muuttuu meininki astetta rankemmaksi. Näin ollen hommaan saadaan hieman enemmän jännitettä ja actionia, kuin kahteen ensimmäiseen filmiin, jotka lässähtivät pahasti, ja tyytyivät lähinnä ihastelemaan hienoja tehosteita ja satumaailmaa. Lisäksi, vaikka kuinka olisit velho, on teini-ikäinen silti teini-ikäinen, ja kun nyt puhutaan vielä teini-ikäisestä elokuvassa, se tarkoittaa tasan varmasti katsojalle myötähäpeää aiheuttavia kohtaamisia vastakkaisen sukupuolen kanssa. Vielä kun pitäisi löytää tyttö mukaan tanssiaisiin, tulee epävarmalle ja nörtinoloiselle Harrylle (kaveri Ronista puhumattakaan) runsaasti ongelmia. Juuri tästä ne useat onnekkaat, jotka saavat palkkansa elokuva-arvosteluiden rustaamisesta, ovat pläjäystä kritisoineet. Nyt on silti sanottava, että Liekehtivässä pikarissa tämä teiniyden ensiaskeliin keskittyvä, filmin keskivaiheille sijoitettu jakso ei ihme kyllä olekaan suvantokohta, vaan jopa leffan parasta antia. Liekehtivä pikari kun käsittelee noita teemoja kieli poskessa, ja jopa aidontuntuisesti, eikä yhtään niin kornisti kuin voisi kuvitella. Muutaman oikeasti hauskan replan (”More older they get, more scarier they are!”) lisäksi mukaan mahtuu heittoja, joista ei voi olla ihan varmoja, ovatko ne tahallisen vai tahattoman kaksimielisiä (”Jep, mietit munaasi, vai mitä?”), ja jotka pistävät hieman mietityttämään, onhan kyseessä perheleffa… noh, juu.Toinen, ehdotonta plussaa tuova juttu on näyttelijäntyö. Sillä juu, vaikka mukana onkin muutama, lähinnä ulkonäköseikkojen perusteella rooleihinsa valittu, kohtuuärsyttävä näyttelijänalku, on sivuroolit miehitetty hienosti. Välistä tuntuu, että Brendan Gleeson kannattelee filmiä lähes yksin mahtavalla suorituksellaan uutena opettajan, Alastair Vauhkomielenä. Valitettavaa on, että, kirjaa noudatellen, koko teoksen paras hahmo pilataan lopussa täysin typerällä ”yllätyksellä”. Richard Harrisin heitettyä kesken saagan henkensä miestä paikkaamaan tullut Michael Gambon on kohtalainen Dumbledorena, mutta jotenkin miehessä ei silti ole samanlaista auktoriteettiä kuin edeltäjässään. Pääkolmikosta (Harry, Ron ja Hermione) kerää pisteet oikeastaan vain Rupert Grint, joka tuntuu pistävän muita paremmaksi jokaisessa filmissä. Sitten ne huonommat puolet. Ne seikat, jotka pääasiassa vaivasivat kahta ensimmäistä Potter -filmiä, olivat lapsellisuus, turhan lässyttävä satufiilis ja töksähtelevä tarinankerronta. Näitä seikkoja on paranneltu, mutta yhä ne vaivaavat hieman. Varsinkin tarinankerronnassa olisi reilusti parannettavaa; Jos ensimmäinen puolituntinen on päätöntä sinkoilua kohtauksesta ja tapahtumasta toiseen ilman varsinaista dialogia tai punaista lankaa, on jotain vialla. Pahasti. Toki minun pitäisi nyt ottaa huomioon, että Liekehtivä pikari on lastenleffa, ja että tämän varjolla voisi tavallaan antaa anteeksi filmiä vaivaavan, disneymäisen satufiiliksen, töksähtelevän tarinankerronnan, erikoisefektisirkuksen ja yllätyksettömyyden. Mutta minä en vain osaa ottaa huomioon tätä, ja antaa puutteita anteeksi. Varsinkin, kun ottaa huomioon, että loppupeleissä melkeinpä ainoa asia, joka lähemmäs kolmituntisesta seikkailueepoksesta jää päähän, on tehostepuoli. Kai näinkin odotetulta teokselta olisi ollut lupa odottaa jotain, edes vähän syvällisempää ja elokuvateknillisesti hienompaa? Varsinkin, kun pituutta, johon noita änkeä, olisi kyllä ollut. Joten yhteenvetona: Harry Potter ja liekehtivä pikari ei ole surkea elokuva, muttei erikoisen hyväkään. Tusinakamaa, joka kestää tasan sen kuuluisan yhden katselukerran.PS: Kovasti on mediassa kohistu myös leffan raakuudesta ja painostavuudesta. Noh, varmasti oli Lipposen viisivuotias peloissaan, mutta K11-ikäraja ei kyllä ole ollenkaan alakanttiin heitetty. Olkoonkin, että loppuun on saatu mukaan hieman sellaista jännitettä, jota ensimmäisissä leffoissa ei ollut, mutta enpä itse ainakaan todennut pläjäystä pelottavaksi, tai edes kovin jännittäväksi. Noh, pelko on tunnetusti henkilökohtainen asia. Lähemmäs nelikymppistä äitimuoriani kyllä pelotti, kovasti. ;D",Haukotuksista huolimatta leffan parissa viihtyy sen kuuluisan yhden katselukerran. Vähänpä on sisältöä melkein kolmessa tunnissa.
31,60.0,"Harry P. on täällä taas. Vuonna 2001 alkanut elokuvasarja lähestyy vääjäämättä päätöstään ja samalla sen tähdet varttuvat. Tai näin ainakin väitetään, sillä professori Dumbledorekin on näkevinään Harryn leuassa sänkeä. Minä en kyllä myönnä mitään semmoista nähneeni. Sen sijaan Harry Potter ja puoliverinen prinssi sisältää runsain mitoin hyvännäköistä kuvanmuokkausta sekä yllättävänkin tasokasta näyttelemistä, ottaen huomioon sen keskeisten näyttelijöiden aloittaneen käytännössä nollasta.Harry Potter ja puoliverinen prinssi jatkaa Harryn tarinaa siitä, mihin edellinen osa jäi. Jos tuosta elokuvasta ei juuri mitään muistikuvaa ole, eivätkä Potter-kirjatkaan ole käsissäsi kuluneet, voi elokuvanautintosi jäädä heikoksi. Kun aiemmissa Potter-elokuvissa on ollut vauhtia ja seikkailullisuutta, uutukainen ottaa askeleen jos toisenkin ihan eri suuntaan. Elokuvassa on toki taikoja ja jännittäviä, jopa kuolettavan karmeita hetkiä, mutta enimmäkseen tällä erää keskitytään puhumiseen.Ihan kaikilta elokuvan nuorilta näyttelijöiltä ei luontevuutta pitkiin puherooleihin löydy, mutta pääosakolmikko Radcliffe-Watson-Grint esiintyy yhdessä kuin he olisivat oikeastikin parhaat kaverukset. Kokeneemmat nimet pääsevät vaihteeksi pätemään, kun heidän ei tarvitse huitoa molemmin käsin ja taikasauvalla joka kuvassa, johon ovat päässeet. Dumbledoren harmaaseen viittaan kääriytynyt Michael Gambon saattaa roolissaan olla erilainen kuin alkuperäisteosten professori, mutta henkilökohtaisesti nautin hänen vakaasta ja hiljaisesti älykkäästä performanssistaan. Myös Alan Rickman, jonka Severus Kalkaroksella on vihdoinkin jotakin kunnon tekemistä, esiintyy edukseen.Potter-tarinan edetessä sen sävy muuttuu yhä tummemmaksi, eikä tässä elokuvassa niin ollen juuri huumorilla juhlita. Ja miksi juhlittaisikaan, sillä Harry Potter ja puoliverinen prinssi muuttuisi sellaisen myötä helposti mauttomaksi ilkamoinniksi rakkaan ystävän hautakummulla. Kun synkistellään, tehdään se mieluummin tyylillä, ja kun sydänsurut alkavat vaivata nuorta Potteria tai hänen lähimpiään, kyyneleet ovat tehokkaampia kuin tyhjä nauru.",Enemmän puhetta ja myös enemmän tilaa näyttelijäkonkareille.
32,70.0,"Kuudennella J.K. Rowlingin kirjasarjaan perustuvalla Harry Potter-elokuvalla, Puoliverisellä prinssillä on sama ohjaaja kuin viidenellä teoksella, Feeniksin killalla. Eli David Yates. Kaikki voivat ymmärtää, että Yatesin pilattua viides filmi täysin alusta loppuun, eivät odotuksert kuudennen kohdalla olleet kovin korkealla. Siksi yllätys olikin iloinen kun Puoliverinen prinssi osoittautui koko sarjan parhaaksi.Puoliverisessä prinsissä Harry Potter ystävineen on jo 16-vuotias ja kuudes lukuvuosi Tylypahkan taikalyseossa alkaa. Taikatemppujen opiskelua varjostaa kuitenkin pimeyden lordi Voldemortin valtaannousu ja velhomaailman terrorisointi. Viime rainassa selvisi, että Harry on ainoa, joka pystyy lopullisesti kukistamaan Voldyn ja nyt rehtori Dumbledore, kaikkien aikojen mahtavin taikuri, ryhtyy valmistelemaan Harryä tulevaa koitosta varten. Pimeyden voimia vastaan taistelessa Harryn ja kaverusten elämää häiritsevät rakkaushuolet ja kuudentena vuonna Tylypahkassa nähdään jos jonkinmoista kolmiodraamaa ja romanttista kommellusta.Kun Feeniksin kilta oli täysin rytmitön sekametelisoppa, Puoliverisessä prinssissä ohjaaja Yates on loistavasti osannut tasapainottaa komedian ja draaman sekä romantiikan ja toiminnan. Ehkäpä viidennen osan kömpelyys johtuikin käsikirjoittaja Michael Goldenbergistä, sillä kuudenteen elokuvaan on palannut neljä ensimmäistä filmiä värkännyt Steven Kloves ja taas ollaan tutuilla Potter-raiteilla. Varsinkin kömpelöistä vitseistään tunnettu Kloves on onnistunut kuudennen rainan käsikirjoituksessa loistavasti jopa huumoripuolella ja elokuva on ehdottomasti sarjan hauskin.On myös hauska nähdä että nuorten pääosaesittäjien näytteleminen on parantunut huimasti. Rupert Grint ja Emma Watson vievät edelleen homman kotiin, mutta nyt jopa itse Potterin roolia näyttelevä Daniel Radcliffe on onnistunut oppimaan näyttelemisen salat ainakin osittain. Sarjan pikkupahista Draco Malfoyta esittävä Tom Felton saa nyt enemmän aikaa estradilla ja todistaa olevansa sen väärti. Ihmeellistä on kylläkin, että Neville Longbottomia mallikkaasti esittänyt Matthew Lewis saa tässä elokuvassa lausuttavakseen yhden ainokaisen vuorosanan...Loppujen lopuksi niin tämä kuin kaikki muutkin Potter-rainat lepäävät vanhojen konkareiden harteilla. Se, että brittinäyttelijöiden kerma Maggie Smithistä Michael Gamboniin ja Alan Rickmanista Jim Broadbentiin pyörii taustalla on ainoa asia, joka erottaa Potterit tavallisista teinihömpötyksistä. Puoliverisessä prinssissä on ilo huomata, että vanhat tekijät, varsinkin tomeraa professori McGarmiwaa ja mystistä professori Kalkarosta esittävät Maggie Smith ja Alan Rickman saavat lisää valkokangasaikaa. Loppujen lopuksi koko show'n varastaa kuitenkin uusi tulokas Jim Broadbent, joka tasapainottelee erinomaisesti komiikan ja traagiikan rajoilla snobbailevana juomamestari Kuhnusarviona. Kunniamaininta Gemma Jonesin ylihoitaja Pomfreylle, joka 40 sekunnin roolisuorituksellaan tekee ehkä koko rainan tunteikaimman performanssin.Erityismaininta vielä kuvauksesta, joka tosiaan on vailla vertaa.",Brittinäyttelijöiden Kuka on kuka -teos nro 6.
33,70.0,"Täytyy myöntää että olin yllättynyt. En välttämättä positiivisesti tai negatiivisesti mutta kuitenkin. En oikein halunnut uskoa, että sama mies, joka oli ohjannut edellisen pohjanoteerauksen ja joukon muita keskinkertaisuudeksi kelpaamattomia tuotoksia, oli tehnyt jotain näin erilaista. Hän oli onnistunut luomaan aivan erilaisen tunnelman elokuvaan, mikä on jo sinänsä saavutus koska edellisessä Potterissa sitä ei ollut lainkaan. Ei edes huonoa sellaista. Ongelmana selvästi on tyydyttää kirjasarjan lukenut yleisö, koska niin paljon joudutaan jättämään pois ja vaikea arvioida sitä mikä on oleellista ja mikä ei. Joissakin juonivalinnoissa on onnistuttu, joissakin ei. Ihmettelen edelleen miten elokuvan keskivaiheille lisätty toimintakohtaus jota ei kirjassa ollut oli parempi vaihtoehto, kuin kirjassa esiintyvä lopussa oleva toiminta kohtaus. Tätä en vain voi käsittää. Dumbledoren näyttelijä onnistuu muuten hienosti, mutta välillä tuntui kuin hän olisi ollut jossain ihan muualla. Jäi katsomaan tulevaisuuteen, tai sinne suunnalle. Häiritsi paikoin. Uutena on Horatius Kuhnusarvion näyttelijä ja uusi juomamestari Jim Broadbent, jonka suoritusta joka paikassa kehutaan, mutta mielestäni turhaan. Hän vaikuttaa lähinnä häiriintyneeltä vanhukselta, joka on nauttinu muutaman omatekoisen juoman liikaa. Lisäksi hän tuntuu omaavan vain yhden ilmeen josta tuli lähinnä mieleen että hänen mielessään liikkuu kokoajan kysymys: ""mitä helvettiä täällä tapahtuu"". Ymmärrän kyllä että näyttelijä saa tehdä omia ratkaisujaan roolin kohdalla niinkuin esim. Dumbledore joka ei yhtään tunnu samalta kuin kirjassa, mutta tuntuu silti vakuuttavammalta kuin edellinen näyttelijä, joka seurasi kirjaa tarkalleen. En vain ymmärrä miten hämmentynyt hullu vanhus sopii mukavan leppoisan, hyvästä ruuasta ja juomasta pitävän miehen kenkiin.Severus Kalkarosta ei voi tarpeeksi kehua, vaikka hän ei juuri mitään tee tai sano ja on oleellisessa osassa vain henkilönä eikä roolina. Jotenkin Alan Rickman on vain liian vakuuttava Kalkaros ja koko olemus on vain niin karismaa ja loistavuutta huokuva, että jo pelkästään siitä puolitähteäKokonaisuutena elokuva on melko keskinkertainen. Tunnelma on yllättävän hyvä. Suurin osa näyttelijöistä ovat stallonen/norris/schwarzenegger luokaa, eli omaavat katukiven tunneskaalan.Erikoistehosteet on huolella tehdyt ja niitä oli ilo katsella eikä niitä oltu käytetty liikaa. Muutamat lisätyt ja pois jätetyt kohtaukset häiritsivät kirjan lukenutta mutta tuskin haittaa niitä jotka eivät tiedä niiden olemassaolosta mitään. Huumoria on enemmän kuin olin odottanut. Huomasin nauravani yllättävän paljon elokuvan aikana, vaikka kyseessä oli melko synkkä sellainen. Vertailussa edellisiin nähden onnistunut, normaali vertailussa tusinatuote. Todellisuudessa siis kolmen tähden elokuva.Viimeisiä osia odotellessa toivokaamme, että kolme tärkeää henkilöä oppivat näyttelemään.",Vertailussa edellisiin nähden onnistunut. Normaali vertailussa tusinatuote.
34,20.0,"Harry Potter –sarjan edetessä kuudenteen osaansa, ei sarjan elokuvilla ole enää juuri mitään uutta tarjottavaa katsojilleen. Ja silti virtaavat nuo lampaat, joita myös yleisöksi kutsutaan, katsomaan elokuvaa teatteriin. Ja niin vain minäkin itsepetokseen vajonneena päätin katsastaa kyseisen elokuvan, toivoen sen tarjoavan jotain hyvää (eli jotain mitä Harry Potter –leffat eivät ole sitten ”Azkabanin vangin” tarjonneet), ja toisaalta vakaasti uskoen, ettei se voisi olla mitään huonompaa kuin sarjan nelos– ja viitososat. Mutta niin vain paljastui virhjekäsitykseni; Harry Potter ja puoliverinen prinssi on aivan hirveää skeidaa, ja itsepetoksenikin muuttui nopeasti itsetuhoksi kun jouduin katselemaan tätä elokuvataiteen totaalista häpäisyä markkinavoimien demonisten kourien kynsissä.Jutun juju noudattelee samoja kaavoja kuin kaikki muutkin sarjan elokuvat. Harry Potterille (Radcliffe) tapahtuu outoja asioita kotona. Tai eihän se ollutkaan koti, sillä hän asuu Likusteritiellä ikävien tätinsä ja setänsä luona. Voi Harry parkaa! Onneksi Harry tapaa kaverinsa Ronin (Grint) ja Hermionen (Watson) ja lähtee sitten kouluunsa Tylypahkaan opiskelemaan taikoja. Tylypahkassa on uusi pimeyden voimilta suojautumisen opettaja. Harry tietää pimeyden voimilta suojautumisesta enemmän ja hänellä on siitä enemmän käytännön kokemusta kuin opettajalla. Harry ei tule toimeen professori Kalkaroksen (Rickman) kanssa. Harry väsyy koulunkäyntiin ja kohta metsästetäänkin jo jotakuta pimeyden voimien edustajaa, jotta Harry voisi käydä tätä vastaan ”jännittävän” taistelun.Tätä samaa kaavaa noudattaa siis joka ainoa sarjan elokuva. Harry Potter –elokuvien juonta on mahdotonta spoilata juonipaljastuksilla siitä yksinkertaisesta syystä, että leffojen juonet noudattelevat niin karkeasti ja kankeasti samaa kaavaa, johon yksinkertaisesti on jätetty pari valkoista kohtaa, jotka joka leffassa täytetään hitusen eri tavalla. Pisteenä i:n päällä Harry Potter ja puoliverinen prinssi ei edes tarjoa näihin kaavan valkoisiin kohtiin mitään niin mielenkiintoista tapahtumaa tai henkilöhahmoa, että jutusta jaksaisi innostua – toisinhan oli esimerkiksi ”Azkabanin vangissa” (ja miksei myös sarjan kahdessa ensimmäisessä osassa), joiden maailmankuva ja hahmogalleria ei vielä ollut aivan niin mustavalkoinen kuin näissä myöhemmissä osissa, vaan sisälsi jopa hieman harmaata (tosin vain hyvin tumman ja vaalean harmaata, mitkään syvälliset hahmojen väliset suhteethan eivät Harry Potter –elokuviin ole koskaan kuuluneet).Tämä kaavamaisuus on tietenkin suoraan kopioitu J.K. Rowlingin alkuperäisteoksista. Joku voisi jopa kehaista leffaa siitä, että se noudattaa niin uskollisesti kirjasarjaa. Tällä tarkoitan lähinnä sitä, että se yrittää epätoivoisesti puristaa kahden ja puolen tunnin kestoon niin suuren määrän tuhatsivuisen kirjan tapahtumia kuin mahdollista. Lopputulos on tietenkin kaoottinen ja suihkukoneen nopeudella etenevä. Kirjan elokuvaksi sovittanut, muissakin Pottereissa häärinyt Steve Kloves, on kyllä saanut survottua kirjan tapahtumia leffaan kunnioitettavan määrän, mutta entä sitten? Kirjan filmatisoinnin ei koskaan kuuluisi olla pelkkä alkuperäisteosta kuvittava audiovisuaalinen pätkä, vaan ohjaajan näkemys samasta aiheesta. Yleensä paikkaansapitävä kaavahan on, että mitä tunnetumpi kirja, sitä vähemmän ohjaaja edes yrittää luoda itsenäistä taideteosta. Ja kun pohjana on kirja, jonka kirjoittaja tienaa vuodessa enemmän kuin Britannian kruunupäät, voidaan olettaa ettei mukana ole omaa näkemystä paskaakaan. Ja näinhän asia onkin. Keskinkertaista kirjaa kuvittamalla ohjaaja David Yates on saanut aikaan tympäisevän ja sekavan elokuvan, jonka tapahtumissa mukana pysyminen on mahdotonta, ellei kirjaa ole aiemmin lukenut. Mistään ohjaajan näkemyksestä ei Puoliverisen prinssin kohdalla voida puhuakaan, joten vaikka leffa joiltain osin olisikin onnistunut kirjan muuntamisessa eläväksi kuvaksi, koko tekele pohjimmiltaan on yhtä tyhjän kanssa, sen ohjaaja täysi nolla silmissäni ja kaikki sen kyseenalaiset saavutukset arvottomia.Daniel Radcliffe Harry Potterin roolissa jatkaa vanhojen kliseidensä mukana. Tympeä ja tunteeton patsastelu saa edelleen kaverikseen melkoista ylinäyttelyä. Rupert Grint Ron Weasleynä on, jos mahdollista, vielä ärsyttävämpi. Luoja miten vihaankaan hänen venähtänyttä naamaansa, laiskaa artikulointia ja löysää näyttelyään – poju tekee ehkä huonoimman roolisuorituksensa Pottereissa ikinä, ja se on aika huono suoritus se. Joskus kauan sitten sarjan ensimmäisissä osissa pienenä toivonkipinänä loistanut Emma Watson topakkana Hermione Grangerinakin on degeneroitunut aikoja sitten samaan mitättömän ylinäyttelyn suohon, jossa elokuvan muutkin ”lapsitähdet” rypevät. Leffan mainonnassa ja myös eräissä filmillä itsellään esiintyvissä kohtauksissa en myöskään millään voinut olla huvittumatta tavasta jolla päätrio poseeraa taikasauvat kädessä – selvästikin Potter-leffojen takana oleva markkinakoneisto pyrkii muuntamaan taikasauvan jonkinlaiseksi seksi- tai jopa fallos-symboliksi. Jos joku pitää koppuraista puukeppiä kädessään, ei se muutu sen katu-uskottavammaksi vaikka kuinka olisi kasvoilla tuima ilme. Luontevuutta puuttuu jokaiselta puherooliin päässeeltä lapsi-, teini- ja nuoriaikuis-näyttelijältä.Jos nyt joku näyttelijä pitäisi poimia parrasvaloihin, niin se on epäilemättä ah-niin-ilkeää professori Kalkarosta esittävä Alan Rickman, joka on suunnilleen ainoa laatunäyttelijä tässä ongelmajätteessä. Rickmanin vähäeleinen näyttely sotii selvästi muiden roolihahmojen liioiteltua hillumista vastaan, kuten myös hänen karismansa, mikä auttaa häntä erottumaan joukosta positiivisesti edukseen. Sille, että hänen hahmostaan on kirjoitettu armottoman yksipuolisesti paha, ja vain paha, eikä mitään muuta kuin paha, kateellinen, tuhma, tyhmä, ruma ja ilkeä, ei Rickman tietenkään voi mitään. Myös Jim Broadbent uutena Tylypahkaan saapuvana opettajana onnistuu käsikirjoituksen onnettoman hahmonkehittelyn puitteissa tuomaan elokuvaan sympatiaa. Teoksen aikuisnäyttelijät nyt yleisesti ovat astetta parempia kuin penskat, mutta johtuneeko Yatesin ohjauksesta vai yksinkertaisesti siitä että kaarti on totaalisen kyllästynyt näyttelemään näissä b-luokan kassamagneeteissa, kukaan ei tee mitään vaikuttavaa suoritusta – rima ylitetään kyllä, mutta vain vaivoin, vaikka useimmat keskeisempiin rooleihin päässeet näyttelijät tilaisuuden tullen kyllä osoittavat osaavansakin jotain.Toimintaa jutussa on aika lailla. Samoin seikkailua. Ja samoin fantasiaefekteillä mässäilyä. Kuten niin monet nykyajan suuren budjetin tekeleet, uppoaa Harry Potter ja puoliverinen prinssi jatkuvasti lähinnä esittelemään efektejään. Nämäkin kohtaukset ovat tosin ohikiitäviä siinä valtavassa massassa, jossa Yates syöksähtelee tilanteesta toiseen saadakseen inhimillisessä ajassa näytettyä kaiken mitä kirjasarjan fanit voisivat ehkä toivoa näkevänsä filmatisoinnissa. Huispauskohtaukset tyyppiesimerkkinä jutussa on paljon mukana täysin turhaa efektikikkailua. Mukana on myös kömpelöä rakkausdraamaa, joka saa lähinnä vaivaantumaan. Kun draama ei toimi, niin ei toimi. Ja tässä tapauksessa se ei toimi ollenkaan, sillä ihmissuhteet ovat äärimmäisen karikatyyrisiä, eikä niiden kehittelyyn satsata kunnolla aikaa, vaan ne etenevät seitsemän peninkulman saappailla aina siinä kohtaa kuin se Yatesille sopii. Puoliverinen prinssi onkin pitkälti epäonnistunut kokeilu yrittää sekoittaa nuortenelokuvaa ja perinteistä potterilaista seikkailusekoilua. Onneksi sarjassa on luvassa enää kaksi elokuvaa, jonka jälkeen Harry Potter – toivon mukaan – jätetään sinne Likusteritielle mätänemään.Iäisyydeksi.",Keskinkertaista kirjaa kuvittamalla ohjaaja David Yates on saanut aikaan tympäisevän ja sekavan elokuvan.
35,30.0,"Harry Potter ja Puoliverinen Prinssi on jo peräti kuudes HP-elokuva. 2000-luvun puolella olemme siis jo kuusi kertaa päässeet nauttimaan hienoon kirjasarjaan perustuvista heikoista elokuvista, joissa on kuitenkin jotain pientä ihanuutta, jonka takia tämäkin oli pakko katsella. Tai sitten se johtuu vain siitä että olen nähnyt kaikki edellisetkin elokuvat, ja nyt piti tämä uusinkin käydä katsomassa.Pienenä kuusivuotiaana poikana luin ensimmäisen Harry Potter kirjan, ja rakastuin sarjaan heti. Kuusivuotiaana näin myös ensimmäisen Harry Potter-elokuvan, ja pidin kovasti (sitemmin arvostus elokuvia kohtaan on romahtanut). Sen jälkeen olen lukenut kaikki kirjat, ja katsonut elokuvat vasta lukemisen jälkeen - onneksi. Jos minulta kysytään, kirjat kannattaa lukea ensin, sillä Harry Potter-elokuvat saattavat tuntua liian hienoilta ellei ole kirjoja lukenut. Hirveästi harmitti pienenä kuin joitain kirjan suosikkikohtauksia oli jätetty pois, ja tapahtumat etenivät liian nopeasti. Sama asia vaivaa tässä viimeisimmässä pätkässä - niin hienoa kirjaa on vaikea tiivistää elokuvaan, vaikka kesto onkin kaksi ja puoli tuntia.Näyttelytyö, kuten kaikissa edellissäkin pätkissä, on erittäin ärsyttävää. Näyttelytaidot pääsevät tässä elokuvassa enemmän oikeuksiinsa, eikä elokuva ole pelkästään tylsää sählimistä ja sauvojen heiluttelua. Toki sekin puoli löytyy, mutta huomattavan vähäisenä.Ohjaustyön kannalta kuudes Potter on suurin piirtein sitä samaa vanhaa, mutta pari kivaa kamera-ajoa on huomattavissa. Ei HPKuutosen ohjaus ole maailmaa mullistava, ei lähelläkään. Omaperäisyydeltä pyöreä nolla.Kuten alussa jo vihjailin, kirjan lukeneelle tämä on suhteellisen tyhjä kokemus. J.K Rowling on kirjoittanut erittäinkin hienon kirjan, ja sitä on pirun hankala muuttaa elokuvaksi. Hahmojen tunteet ja mietteet eivät pääse oikeuksiinsa ollenkaan, paitsi surkuhupaisissa teinidraamakohtauksissa, jotka olivat kirjassa pirun paljon kutkuttavampia ja jännempiä. Pari ihanaa mysteeriä on myös selostettu elokuvassa liian suoraviivaisesti, mutta ovat kuitenkin pakollisesti mukana. Myöskään pimeä tunnelma ei ole läheskään yhtä vahva kuin kirjassa, eikä myöskään erittäin laimeasti kuvattu lopetus.Loppukevennyksenä kerron teille, hyvät lukijat, että Harry Potter-sarjan teemamusiikki on erittäin hieno, ja toivon todella että siitä pidetään kiinni vielä sarjan seitsemännessä osassa. Valitettavasti sitä ihanaa tunnussävelmää emme päässyt kovin usein kuulemaan tässä elokuvassa.","Hienoa kirjaa on vaikea tiivistää elokuvaan, vaikka kesto onkin kaksi ja puoli tuntia"
36,90.0,"Jokunen vuosi sitten tuiki tuntematon kirjailija J.K. Rowling kirjoitti kirjan pojasta nimeltä Harry Potter. Kirja oli menestys, joten pitihän siitä elokuvakin sitten vääntää. Elokuvasta piti tulla Hollywood-painoitteinen kun pääosaankin kaavailtiin amerikkalaista Haley Joel Osmentia. Onneksi näin ei kuitenkaan käynyt, vaan pääosaan saatiin aivan kirjan esikuvaansa muistuttava Daniel Radcliffe, kavereiksi myös esikuviaan muistuttavat Emma Watson ja Rupert Grint. Ohjaajan paikalle istahti Chris Columbus ja käsissä oli brittipainotteinen hitti joka oli erittäin uskollinen kirjalle Harry Potter ja viisasten kivi. Kuten jo tiedämmekin, oli Harry Potter ja viisasten kivi hitti kirjana että elokuvana, joten pitihän seuraavalle kirjalle, Harry Potter ja salaisuuksien kammiollekin tehdä elokuva-versio. Onneksi homma ei kuitenkaan mennyt tavallisten jatkisten tapaan rahastuksen piikkiin, vaan homma viedään kunnialla kotiin. Harryn toinen kouluvuosi alkaa erittäin mallikkaasti. Ennen kuin päästään edes laiturille yhdeksän ja kolme neljäsosaa, ilmestyy kotitonttu Dobbie kylään ja varoittaa Harrya. Seuraavaksi portti Tylypahkan kouluun vievään junaan meneekin kiinni, ja tusinaa koulusääntöjä tulee rikottua... Vuoden ajan koulussa tapahtuu kummia, ja taas kerran Harry, Ron ja Hermione pääsevät ratkomaan salaisuuksia mystisessä koulussa. Onpa kouluun tullut uusi opettajakin Gilderoy Lockhart. Tässä siis tuttu ja turvallinen perusasetelma Potter-elokuvalle joka toistuu jokaisessa kirjassa/elokuvassa tähän mennessä. Onneksi homma ei jää siihen, vaan kirjailija J.K. Rowling osaa kirjoittaa vangitsevia tarinoita, mielenkiitoisia hahmoja ja jännittäviä juonikoukeroita. Ja kun ohjaajan tuolilla istuu Chris Columbus ei homma voi mennä ojaan.Mikä on tärkeintä kirjasta elokuvaksi leffassa? Käsikirjoitus.  Jos kässäri lähtee poukkoilemaan liikaa omille teilleen, ei elokuva voi olla kovinkaan uskollinen kirjalleen. Tätä virhettä ei ole kuitenkaan Salaisuuksien kammiossa menty tekemään.  Hommassa pysyy helposti mukana, vaikka kirjoihin ei olekaan tutustunut. Tietenkään elokuva ei tarjoa niin mielenkiintoista elämystä kuin kirja, mutta silti...Lapsinäyttelijät vetävät homman hyvin kotiin. Parhaiten tässä onnistuu Rupert Grint joka vetää Ronin hahmon tunteella. Heikoimman tuloksen vetäisee pääosaa näyttelevä Daniel Radcliffe, jonka ilmeet ovat hieman töksähteleviä. Muista lapsinäyttelijöistä välittyy selvästi se tunnelma mikä löytyy myös kirjoista. Aikuiset näyttelijät vetävät myös hyvät roolit, ehkä parhaimman tekee joka leffassa vaihtuvan pimeän voimilta suojautumisen opettajaa näyttelevä Kenneth Branagh machona opettaja persoonallisella luonteellaan. Albus Dumbledorea näyttelevä edesmennyt Richard Harris vetää myös hyvän, tosin pienen roolisuorituksen opettajana josta pursuaa se vanhan miehen ""hellyys"". Emma Watson vetää myös hyvän suorituksen.Kun elokuvan  katsoi ensimmäisen kerran, se ei toiminut yhtään. Amerikkalainen aksentti ja Hollywood-tehosteiden puuttuminen tekivät elokuvasta aivan erilaisen kuin mihin oli tottunut. Nyt, vuosien saatossa olenkin huomannut että tällainen rauhallisempi meininki onkin paljon parempi ratkaisu kuin se, että peitetään tunnelmaa massiivisilla tehosteilla. Onneksi sama meininki välittyy tässä ja seuraavissakin leffoissa, eivätkä ne taivu tietokone-efekt!ien alle. Hyvä näin.Kun ohjaajan tuolilla istuu vielä tässä elokuvassa Chris Columbus, on tunnelmassa paljon sitä samaa taikaa mitä kirjoissakin, kameratyö sujuu hyvin ja muutenkin homma hoituu hyvin. Harry Potter ja salaisuuksien kammio on hyvä leffa joka sopii niin vanhemmille kuin nuorillekin. Se on hauska, jännittävä, mukaansatempaava ja tähän mennessä paras Potter.","Salaisuuksien kammio on hauska, jännittävä, mukaansatempaava, ja tähän mennessä paras Potter."
37,100.0,"Vuosi ensimmäisestä Potterista ja elokuvissa pyöri jo odotettu toinen Potter. Kokemuksena elokuvissa se oli todella hieno. Sitten tuli VHS, jota myös katselin paljon, mutta vähän aikaa sitten näin DVD:n kaupassa. Hinta oli niin pieni, että piti ihan ostaa ja verestää vähän muistojani tästä elokuvasta.Toinen Harry Potter kertoo siis jälleen Harrystä, jonka vanhemmat on murhattu ja lisäksi hän on velho ja käy velhojen ja noitien koulua, Tylypahkaa. Merkillisen loppukesän jälkeen Harry sitten pääsee useiden kummallisten sattumien jälkeen loppujen lopuksi Tylypahkaan asti, jossa alkaa tapahtua myös outoja asioita, kun joitakin oppilaita (+ yksi kummitus ja kissa) vuoron perään kangistetaan. Harry, ystäviensä Ronin ja Hermionen kanssa pääsevät suuresta, pelottavasta ja vaarallisesta asiasta selville, kun alkavat tutkia salaperäisen Salaisuuksien Kammion tarua ja sen yhteyttä linnan outoihin tapahtumiin.Kuten varmaan huomasitte, juoni sisältää niin paljon nerokkaita yksityiskohtia (jotka täytyy pitää salassa, että ne purisivat täydellisesti), että tarina tuntuukin hyvällä tavalla olevan sukua vanhoille brittiläisille dekkareille, sillä vähän samanlainen henki tässä on mukana.Salaisuuksien kammio räjäytti pankin täydellisesti. Se oli juuri niin hyvä, kuin muistin. Juonen kuljetus on vieläkin yhtä mestarillista, kuin kirjassa, mutta kun vielä tarina on huomattavasti parempi, nousevat pisteet huimasti. Columbus on hionut ohjaustyyliään ja lopputulos on ehkä jopa herran paras ohjaustyö.Myös näyttelijät ovat kehittyneet aivan hirveästi. Pääkolmikosta selvimmän parannuksen on tehnyt Emma Watson, jonka roolisuoritus yltää tälläkertaa ihan poikien tasolle. Myös Daniel Radcliffe on kehittynyt paljon ja hän on nyt paljon uskottavampi ja inhimillisempi Harry kuin ensimmäisessä osassa.Elokuvaan mahtuu niin hauskoja kuin melkein pelottaviakin hetkiä. Jännitystä on mukana kiitettävästi ja Rowlingmainen huumori puree täydellisesti.Kokonaisuus on tälläkertaa aivan loistava, tähän mennessä (jolloin on tehty kolme osaa) paras Potter, joka on vihdoinkin Rowlingin kirjan ansaitseman filmatisoinnin arvoinen. Tämä Potter ottaa mukaan ykkösosan hyvät puolet, vielä kehittää niitä, sekä kaataa mukaan roppakaupalla lisää. Täydellinen fantasia-seikkailu.nimimerkki: Sano mitä sanot","Juonen kuljetus on vieläkin yhtä mestarillista, kuin kirjassa."
38,100.0,"Harry Potter tuli taas ja valloitti teatterit. Salaisuuksien kammio on toinen osa Harry Potter kirjojen elokuva versioista. Ensimmäinen elokuva, Harry Potter ja Viistasten kivi, oli suuri menestys, eikä mikään ihme.Harry Potter on tavallinen poika joka asuu tätinsä ja setänsä luona kurjissa oloissa Englannissa. Hän saa tietää olevensa velho ja aloittaa 11-vuotiaana velhokoulu Tylypahkan. Siellä hänelle koituu paljon pelastettavaa pimeän puolen pahalta velholta, Voldemortilta, joka aikoinaan myös tappoi Harry omat vanhemmat. Toisena vuonnaan Tylypahkassa jokin kulkee ympäriinsä koulussa ja kangistaa oppilaita. Harry saa syyt niskoillen ja siitä alkaakin toisen kirjan jännitysvaiheet. Harry pääsee sisälle salisuuksien kammioon ja tapaa taas kerran Voldemortin.Harry Potter ja salaisuuksien kammio on paljon mielenkiintoisempi ja jännitävämpi kuin Viisasten kivi. Toisessa elokuvassa ollan jo enemmän perehdytty heidän valho maailmaan eikä esittelyyn kulu niin paljoa aikaa enään. Suosittelen käydä katsomassa! Jos on nähnyt ykkösosan eikä siinä ollut tarpeeksi actionia, niin älä tuomitse kakkososaa sen takia.Nimimerkki: narcisa",Salaisuuksien kammio on paljon mielenkiintoisempi ja jännitävämpi kuin Viisasten kivi.
39,100.0,"J.K.Rowlingin Harry Potter ja Viisasten kivi -kirjasta tuli sen verran suosittu, että pitihän sille tehdä elokuvaversiokin. Samoin kävi jatko-osalle, Salaisuuksien kammiolle. Harry Pottereitahan on tullut tähän mennessä monia, ja kaikista ensimmäinen minkä olen niistä nähnyt on tämä. Salaisuuksien kammio onkin lievästä ylipituudestaan huolimatta erinomainen elokuva, ja tähän mennessä paras näkemäni Potter.Mietin usein, mitä Harry Potter, Ron, Hermione ja Basiliski keskustelisivat kuvausten jälkeen.Basiliski: - Elokuvan juoni on melko yksinkertainen. Seinille ilmestyy verisiä tekstejä, ja Tylypahkassa liikkuu salaperäinen hirviö: jättiläiskäärme Basiliski. Ja kun oppilaita vuoron perään kangistetaan mystisesti,  Harryn ja kumppaneiden on etsittävä Salaisuuksien Kammio ja pian. . . .Harry: - Kyllä me kaikki tuon tiedämme, miksi sinä sitä selität? Kuvitteletko olevasi jonkin leffa-arvostelun selittäjä? Mutta eipä kiistellä siitä. Miten onnistuimme?Basiliski: - Hyvin. Mutta loppukamppailu sattui!Hermione: - Sehän kuului käsikirjoitukseen. Ron: - Mitähän tästä pidetään? Heitelläänkö meitä mädillä kananmunilla?Harry: - Toivon mukaan ei.Basiliski: - Kiemurtelinko oikein minä oikein? Näytinkö minä tarpeeksi hurjalta?Hermione: - No mistä minä sen tietäisin? En ollut mukana kohtauksissa joissa sinua näytettiin.Ron: - Yksi asia minua ihmetyttää - miksi tuntuu koko ajan siltä kuin meitä tuijotettaisiin?Basiliski: - Niin, ja miksi minä näytän jotenkin videomaiselta? Tunnun kuulevan oman äänenikin jostain muualta. Outoa. Harry: - Taidan tietää vastauksen. Olemme pelkkää elokuvaa, nytkin keskustelemme vain mielikuvituksessa. Olemme elokuvahahmoja, ja kaikki mitä teimme, tapahtui vain elokuvassa.Basiliski: - Jaa, se selittää monta asiaa.","Lievästä ylipituudestaan huolimatta erinomainen elokuva, ja tähän mennessä paras Potter."
40,90.0,"Odotin jo ennen leffan alkua tämän olevan parempi kuin ykkösosan. Ja niin se olikin! Leffa oli jännittävämpi ja hauskempi - meidän teatterissa ainakin oli hyvä meininki!Näyttelijät tekivät parempia suorituksia ja huispaus -ottelu oli tehty paremmin. Plussaa tulee myös siitä, ettei leffa ollut ihan niin pikkutarkka kopio kirjasta, kuten ykkönen oli.Ainoa miinuspuoli oikeastaan oli tarinan kulku! Paikoittain juoni kulki todella kovaa vauhtia ja melkein hypättiin kohtauksista toisiin! Mutta eipä se pitemmän päälle oikeastaan haitannut. Olisin antanut vain neljä pistettä, mutta puolikas tulee hyvin tehdyistä Dobby -kotitontusta ja basiliskista, sekä aivan ihanasta musiikista!Nimimerkki: Taina",Paikoittain juoni kulki todella kovaa vauhtia ja melkein hypättiin kohtauksista toisiin!
41,50.0,"Harry Potter-Trilogian toinen osa tyrmäsi minut keskinkertaisuudellaan. Ensimmäistä jaksoa näkemättömänä, mutta kirjat lukeneena odotin seikkailuhenkistä, täyteläistä ohjausta, mutta koinkin lähes kolmituntisen läsyilyn pakollisine tietokoneleikittelyineen. Kerronta oli lapsellisen mitään sanomatonta ja tarinan henkilötkin jäivät näennäisyydessään täysin hengettömiksi.Loppukohtauksen käärmesessio oli sarallaan lähes täydellinen floppi. Pelokkaaksi tarkoitetut jättikäärmeen räiskähtelyt vasten valkokangasta ja karjunta ei saanut toivottua vaikutusta. Jostain syystä tietokonekäsittelyllä on kuitenkin ilmeisen hankala saada aikaan vakuuttavaa ja todenmukaista kuvausta. Pisteet tulivat kaikki ja ainoastaan jotensakin kirjaa mukailevalle käsikirjoitukselle.Nimimerkki: Jokkeri",Jostain syystä tietokonekäsittelyllä on kuitenkin ilmeisen hankala saada aikaan vakuuttavaa ja todenmukaista kuvausta. 
42,40.0,"Harry Potterin (Daniel Radcliffe) toinen kouluvuosi Tylypahkassa alkaa kunnon rytinällä, kun Harry ja hänen ystävänsä Ron Weasley (Ripert Grint) eivät pääsekään Tylypahkan pikajunaan, vaan saapuvat kouluun lentävällä autolla. Tylypahkassa alkaa kauhujen vuosi, kun seinäkirjoitukset julistavat tarunomaisen Salaisuuksien Kammion avaamista. Monet oppilaat joutuvat hyökkäysten kohteeksi ja syyllistä etsitään silmä kovana. Harry, Ron ja Hermione (Emma Watson) tekevät omia tutkimuksiaan ja saavatkin asioita selville. Kuvioita mutkistavat Harrya ”auttava” kotitonttu Dobby (äänenä Toby Jones), tyttöjen vessakummitus Murjottava Myrtti (Shirley Henderson) sekä uusi, ylimielinen opettaja Gilderoy Lockhart (Kenneth Branagh). Mutta kun Ronin Ginny-siskolle (Bonnie Wright) meinaa käydä köpelösti, joutuu Harry kohtaamaan urheutensa rajat. Harry Potter ja Salaisuuksien Kammio on kirjoista kaikista huonoin, mutta elokuvana se yllättäen toimii ihan kohtalaistesti. Tarina on kuitenkin niin heikko, että elokuvaa ei voi sanoa loistoleffaksi.Salaisuuksien Kammiossa on kyllä hienosti tehtyjä juttuja. 20 metrinen basiliski on vaikuttava, samoin kotitonttu Dobby. Dobby onkin heti Narnian Aslan-leijonan ja Taru Sormusten Herrasta -trilogian Klonkun jälkeen vaikuttavimpia tietokoneella tehtyjä hahmoja. Ensimmäisen Harry Potterin jälkeen Daniel Radcliffe varsinkin on kasvanut noin fyysisesti ja kehittynyt näyttelijänä huimasti. Myöskin Emma Watson ja Rupert Grint petraavat toisessa elokuvassa, mutta Radcliffen parannus on huomattavin.Harry Potter ja Salaisuuksien Kammio jäi Richard Harrisin, joka näytteli Albus Dumbledorea, viimeiseksi Potter-elokuvaksi. Harris kuoli syöpään vuonna 2002, juuri hieman ennen Salaisuuksien kammion ensi-iltaa.","Kirjoista kaikista huonoin, mutta elokuvana se yllättäen toimii ihan kohtalaistesti."
43,80.0,"Harry Potter- kirjat ovat olleet kivaa ja aivan ihanaa luettavaa, mutta kun näin leffan petyin aika pahasti. Leffasta on jätetty pois paljon kirjaan liittyvää ja lisätty mitä kirjassa ei mainita kertaakaan, esim. liikkuvat portaat. Mutta leffassa on paljon hyvää. Maaginen tunnelma on säilynyt ja maagian voi melkein tuntea.Erikoistehosteet ovat hyvin tehty, mutta näyttelijöiltä voisi odottaa enemmän reaktiota jos vaikka shakkinappulat yhtäkkiä hyppäävät eteenpäin miekat sojossa. Huispaus -ottelut ovat kovinkin todellisia, ja Kalkaros on suorastaan pelottava! Dumbledore on edelleen vanha ja hassu ukkeli, minusta aikuisemmat näyttelijät ovat tehneet loistavaa työtä. Olisin kuitenkin halunnut enemmän kirjaan viittavaa otoksia. Koko kirjassa ei mainita pihaustakaan liikkuvista rappusista, en tajua mistä elokuvantekijät ovat saaneet sellaisen päähänpistoksen. Miinusta tulee siis 'vääristä' otoksista ja plussaa kokonaisuudesta.",Maaginen tunnelma on säilynyt ja maagian voi melkein tuntea.
44,80.0,"Kaltoin kohdeltu orpopoika nimeltä Harry Potter (Daniel Radcliffe) asuu setänsä ja tätinsä luona. Mutta kun Harry täyttää yksitoista vuotta, hän saa tietää olevansa velho. Hän pääsee Tylypahka-nimiseen noitien ja velhojen kouluun, jossa hän huomaa olevansa kuuluisa. Ystäviensä Ronin (Rupert Grint) ja Hermionen (Emma Watson) kanssa Harry joutuukin pian osalliseksi seikkailuun, jossa mukana on jo kuolleeksi luultu pimeyden velho, joka tappoi Harryn vanhemmat.Kirjan lukeneena huomaa, että elokuva on erittäin uskollinen kirjalle. Itse asiassa en ole pitkään aikaan törmännyt filmiin, joka olisi tätä uskollisempi kirjalle.  Tosin monet kohtaukset, erityisesti alkupuolella, on kuvattu hyvin (ja osittain myös liian) lyhyesti. Etenkin alkupuolella hypitään kovaa vauhtia kohtauksesta toiseen, jäämättä sen enempää syventymään mihinkään niistä.  Entäpä erikoistehosteet? Ne nyt ovat vähän niin ja näin, mutta tässä filmissä eivät efektit (onneksi) olekaan tärkeimmällä sijalla. Niiden sijaan keskitytään itse tarinaan. Harry Potter ja viisasten kivi -elokuvassa on monia upeita kohtauksia, mm. loppupuolen kuljeskelu öisessä metsässä. Ja huumori. Huumoriahan Harry Potter -kirjoissa on vaikka millä mitalla, ja vieläpä hyvänlaatuista sellaista. Elokuvassakin huumoria on, ja monessa kohtauksessa tuli tirskahdeltuakin. Huumori ei kuitenkaan sekään ole aivan pääosassa, kun seikkailuelokuvasta kun on kyse. Näyttelijäntyö. Näyttelijäntyö on osin loistavaa mutta osin myös keskitasoista. Loistavia ovat Alan Rickman Harrya vihaavan opettaja Severus Kalkaroksen roolissa ja Rupert Grint Ronin roolissa. Radcliffe sen sijaan on vähän keskitasoinen, vaikka sarjan toisissa osissa on hänenkin suorituksensa parantunut rajusti. Emma Watson tekee ihan hyvää työtä.Mitä pidemmälle HP-sarja on edennyt, sitä synkemmäksi elokuvat ovat muuttuneet. Tämä ensimmäinen sen sijaan on vielä ihan selvä lastenelokuva, vaikka toki hyvä sellainen.","En ole pitkään aikaan törmännyt filmiin, joka olisi tätä uskollisempi kirjalle. "
45,80.0,"Ainakin leffan markkinoinnille ja DVD:lle sekä oheissälälle voi nostaa hattua jo ennen näkemistä. Enpä muista ihan heti toista pläjäystä, jonka läpilyömiseen olisi laitettu paukkuja näin kovasti. Tuplapläjäys sisältää leffan lisäksi toisen plätyn extroja, joiden kanssa ainakin homman kohderyhmä eli lapset jaksaa varmasti touhuta. Itsellä riitti mielenkiinto aiheen pyörittelyyn n. puolen tunnin ajan.Harry Potter kuuluu siihen fantasiaosastoon, jossa koko leffan todellisuus on pienintä piirtoa myöten mielikuvitusta. Kaikki yksityiskohdat on mietitty tarkkaan kirjoja kirjoitettaessa. Kaikkien asioiden esikuvat on löydettävissä oikeasta elämästä, mutta kyseessä on erittäin mielikuvitusrikkaan henkilön aivoituksia. Kasvattiperheessään täydellisesti alistettu Potter pääsee velhokouluun ja hänestä on tuleva suuri sankari. Sisäoppilaitoksessa on normaalit kanssakäymisprobleemat, joiden parissa Harry painiskelee. Kaiken kuorrutteen takana on kysymys erilaisuudesta, rohkeudesta, ystävällisyydestä ja toisten kunnioittamisesta. Lisäksi taikuus on kiehtonut lapsia aina. On helppoa ymmärtää nyt miksi maailmassa on tällä hetkellä paljon Potter-faneja, jotka samaistuvat päähenkilöön.Mitä sitten leffalla on annettavaa aikuisille. Tosikoille tuskin mitään muuta kuin kasan digiefektejä. Lapsenmieliset aikuiset viihtyvät leffan parissa ja vuodet pyörähtävät matkamittarissa hetkellisesti taaksepäin. Kun hommaan asennoituu oikein, kiireettömästi, niin ihan kiva pläjäyhän tässä on kyseessä. Juttu on rakennettu taidokkaasti ja digiefektit toimivat. Lasten näyttelijätyössäkään ei ole mitään moitittavaa.Ainoa juttu, joka hommassa ärsyttää on markkinointi vaikka sille hattua haluaa nostaakin. Leffabusinesta ja leffoja tulee ajateltua välillä hiukan naivisti. Kaiken takana hollytuotannoissa on kumminkin elinkeino ja mieletön rahan takominen. Harry Potterissa homma on jo ""sivustaseuraajan"" näkökulmasta todella läpinäkyvää. Tällä on päästy isien ja äitien kukkaroille sekä lasten sydämeen... onhan tarina toki hyvä, ei siitä pääse mihinkään.",Lapsenmieliset aikuiset viihtyvät leffan parissa ja vuodet pyörähtävät matkamittarissa hetkellisesti taaksepäin.
46,70.0,"Harry Potter -kirjat ovat yksi parhaista tapauksista, mitä kirjallisuudessa on tapahtunut. Rowlingin upea tyyli tempaa lukijan mukaansa uskomattomalla voimalla ja harvaa kirjaa tuleekin luettua puolisataa sivua päivässä.Vuonna 2001 ilmestyi sitten ensimmäisen Potter-kirjan elokuvaversio suurine mainoskamppanijoineen. Tuolloin suhteellisen nuorena poikana (11-12 -vuotiaana) oli elokuva elokuvateattereissa saamani kokemuksen nojalla parasta, mitä olin elokuvissa ikinä kokenut. Seuraavana keväänä sainkin tämän sitten videolle (koska emme omistaneet vielä DVD:tä) ja koin samanlaista ihastusta elokuvaa kohtaan taas.Vuodet vierivät...Ja pian koittaa vuosi 2005 ja Harry Potter -elokuvia on tehty jo kolme, eikä kannata väheksyä odotuksia nelososaa kohden. Ajattelinpa sitten katsoa Potterin uudelleen, pitkän ajan jälkeen ja tehdä siitä oikein arvostelunkin.Harry Potter ja viisasten kivi perustuu siis J.K. Rowlingin samannimiseen kirjaan. Tarina kertoo vanhempansa menettäneestä pojasta, joka saa 11-vuottis syntymäpäivänään tietää olevansa ihan oikea velho. Hän lähteekin heti syksyllä Tylypahkaan, noitien ja velhojen kouluun, jossa opitaan kaikenlaista taikuutta ja magiaa. Mutta samalla Harry saa tietää koko velhomaailmaa järkyttävästä asiasta, että paha velho nimeltä Voldemord olisi herännyt kuolleista aikomuksenaan varastaa viisasten kivi, joka voisi palauttaa hänet täysin eläväksi kaikkien tämän taikamaailman ihmisten kauhuksi. Lisäksi tämä sattuu olemaan Harryn vanhemmat murhannut velho!Odotukseni olivat näinkin pitkän ajan jälkeen aika matalalla, mutta positiivinen yllätyshän se oli. Elokuva on kestänyt tuon lyhyen ajan yllättävänkin hyvin, eikä sen tarvitse yhtään hävetä jatko-osiensa rinnalla.Columbus saa filmiin samanlaista kerronnallista taikaa, jota Rowlingin kirjassakin oli, mutta myös näyttelijät ovat rooleissaan hyviä näin sarjan alussakin. Tarkemmin ajatellen olisi vaikea kuvitellakkaan ketään muuta Harryn rooliin, kuin Daniel Radcliffeä. Seuraaviin osiin verrattuna kaikki tosin tekevät astetta huonomman suorituksen, mutta anteeksihan se on annettava kun tämä on kuitenkin ensimmäinen osa. Seuraaviin osiin kaikkein suurimman parannuksen tekee Emma Watson, jonka roolisuoritus jää tässä ikävän mitäänsanomattomaksi.Juoni on mielestäni kaikista Pottereista yksinkertaisin, mutta elokuvakäsikirjoitus pitää kuitenkin otteessaan koko leffan ajan, kirjalle tyypillisistä, rauhallisista kohtauksista huolimatta.Kokonaisuutena varsin suositeltava fantasia-seikkailu, joka on onnistunut filmatisointi kirjan suhteen, kuin ihan itsenäisenä elokuvana.nimimerkki: Sano mitä sanot","Columbus saa filmiin samanlaista kerronnallista taikaa, jota Rowlingin kirjassakin oli."
47,80.0,"Brittikirjailija Joanne Rowling vavisutti maailmaa 1990-luvun lopulla maailmankuuluisuuteen nousseiden fantasiaromaaniensa kautta, herättämällä henkiin ehkäpä kaikkien aikojen kuuluisimman velhopojan, Harry Potterin. Vain kaksi vuotta ensimmäisen kirjan ilmestymisen jälkeen Warner Bros osti oikeudet velho-oopusten kääntämisestä elokuvakielelle – ja loppu onkin sitten silkkaa historiaa fantasialeffojen ihmeellisessä maailmassa.11-vuotis syntymäpäivänään tavallinen ottolapsi Harry saa postissa mystisen kirjeen, jota hänen painajaismaiset sijaisvanhempansa eivät jostain syystä haluaisi pojalle luovuttaa. Kirje kutsuu taikavoimistaan tietämättömän Harryn Tylypahkan linnamaiseen velhokouluun, josta starttaa ikimuistoinen seikkailu tavanomaisesta täydellisesti poikkeavassa taikamaailmassa, jossa normaali maanantai-iltakin muodostuu toinen toistaan mystisimmistä salaisuuksista ja pahuuden arvaamattomista voimista.Itsekin lapsena kirjojen kautta hypetettyyn Harry Potter -maailmaan tutustuin, eivätkä Rowlingin kaunokirjallisuudet varmasti jätä ketään kylmäksi – iästä tai sukupuolesta riippumatta. Hienolla ja moniulottuvaisella tarinalla on varmasti suuri potentiaali menestyä oikeissa käsissä myös elävien kuvien maailmassa ja onneksi tekele päätyi mm. Yksin kotona ja Gremlins -leffojen ohjaajana häärineen Chris Columbuksen työpöydän ääreen. Saagan ensimmäinen elokuva Viisasten kivi tutustuttaa katsojan tähän fiktiiviseen velhoulottuvuuteen. Kirjan rikkaassa henkilögalleriassa ja tilannevyöryssä oli varmasti suuri haaste leffamuottia työstäessä. Columbus pitää kuitenkin kokonaisuuden ihailtavasti kasassa ja onnistuu kuin onnistuukin lisäämään leffaan kaikki tärkeimmät pointit ja pitämään tarinan eheänä alusta loppuun. Toki monet kohtaukset joudutaan käymään läpi nopealla otteella, mutta juostenkustun tehtyä oloa ei silti missään vaiheessa katsojalle tule.Harry Potter ja viisasten kivi on elokuvana lapsenomaisempi kuin jatko-osansa ja sopii huomattavasti paremmin kokoperheen illanviihdykkeeksi kuin saagan synkät päätösteokset. Yleisilme on aurinkoinen velhopojan tehdessä tuttavuutta uuteen ympäristöönsä ja kokonaisuudesta paistaa tietty vilpittömyys ja halu tehdä näitä elokuvia myös lapsikatsojille. Rowling itse olikin henkilökohtaisesti valvomassa kahden ensimmäisen leffan tekemistä kuvauspaikoilla, joiden jälkeen Potterin pojan seikkailut ovat muuttuneet selkeästi totisempaan ja dramaattisempaan suuntaan. Viisasten kivi tarjoaa huumoria ja paikoitellen nasevaa dialogia, josta kiitokset kuuluu käsikirjoituksen väsänneen Steve Klovesin suuntaan. Välillä dialogi on tosin turhankin lapsenomaista, mutta täytyy muistaa päähenkilöidenkin olevan tässä vasta 11-vuotiaiden tasolla.Onnistuneet lapsinäyttelijävalinnat ovat toki ehto tämänkaltaisen elokuvan menestymiselle, sillä koko päähenkilötrio koostuu näistä nuorista nousukkaista. Harrya esittävä Daniel Radcliffe on lähes täydellinen valinta omaan rooliinsa ja näin jälkeen päin on vaikea kuvitella ketään muuta noihin viistokujalta ostettuihin kangassaappaisiin. Poika hoitaa homman kotiin vakaalla otteella, mutta täytyy muistaa ettei ensimmäinen osa anna hänelle vielä mahdollisuutta sen kummempaan tunnenäyttelyyn. Radcliffe jää kuitenkin näyttelijänä auttamattomasti Hermionea näyttelevän Emma Watsonin ja Ronina hilluvan Rubert Grintin varjoon. Kumpikin päähenkilön tukipilareista hohtaa lahjakkuutta Viisasten kivessä, ja heille on ehdottomasti annettava kiitosta useiden kohtausten onnistumisista. Kolmikko kumarsi syvään Chris Columbuksen suuntaan, joten hänen ohjaajan panokselleen on tässäkin osa-alueessa annettava raikuvat kunnianosoitukset. Sivuosagalleria on myös erittäin onnistunut.Näyttävine erikoistehosteineen Harry Potter ja viisasten kivi kohoaa kyselemättä genrensä absoluuttiselle huipulle ja saaga nousee – ellei ole jo noussut – elokuvahistorian kuuluisimpien teosten joukkioon. Jokainen sohvankuluttaja saa tästä varmasti jotain irti, ja juurikin se kiireinen yksinhuoltaja äitikin saattaa nauliutua laiskanlinnaansa niin tiukasti kiinni, ettei edes pienimuotoinen tankkaustauko ehdi vilahtaakaan mieleen kahden ja puolen tunnin tiukan taikasession aikana.", Näyttävine erikoistehosteineen Harry Potter ja viisasten kivi kohoaa kyselemättä genrensä absoluuttiselle huipulle
48,80.0,"Nämä kyseiset klassikkokirjat sekä -elokuvat saivat huikean massiivisen vastaanoton, kun ne tuotiin lukijoille ja katsojille julki. Suosio ei rajoittunut pelkästään edellä mainittuihin taidemuotoihin, vaan taikuuteen liittyvät henkilöt ja asiat tunkeutuivat oheistuotteiden maailmaan. Yhä edelleen kaupoissa on saatavilla lukematon määrä Pottereihin liittyviä leluja, vaatteita, mukeja, sisustustarvikkeita, videopelejä ja ties mitä härpäkkeitä. Kaikesta julkisesta huomiosta huolimatta on ilo todeta, että yhä edelleen sarjan luoja, J.K. Rowling sekä elokuvien ohjaajat ja muut tekijät saavat ansaitsemaansa arvostusta. Näin ainakin haluan uskoa.Harry Potter ja viisasten kivi -elokuvan nimikkohenkilö Harry (Daniel Raddcliffe) on 11-vuotias hintelä poika, joka joutui orvoksi pienenä poikana ja päätyi epämiellyttävien sukulaistensa hoiviin. Eräänä myrskyisenä yönä hänelle selviää, että hänet on valittu noitien ja velhojen kouluun, Tylypahkaan. Hänen elämänsä muuttuu täysin, kun hän aloittaa velho-opinnot ystäviensä Hermionen (Emma Watson) ja Ronin (Rupert Grint) kanssa sekä pelailee velhoshakkia, harjoittelee huispausta ja tutustuu taikamaailman muihin ihmeellisyyksiin. Täysin harmitonta velhoilu ei kuitenkaan ole, sillä maailman pelottavin ja julmin hahmo, Voldemort, on nousemassa takaisin voimiin. Hänellä ja ruipelolla Harrylla on kiinteä yhteys toisiinsa, sillä nimenomaan Harry on se sankari, joka pienenä poikana aiheutti Voldemortin kukistumisen.Viisasten kivi on nokkela ja hieno aloitus pitkälle elokuvasarjalle. Pistää ajattelemaan, mihin ylimääräistä leffakäsikirjoitusta tarvittiin, kun juoni seuraa kirjaa lähes pilkulleen. No, ei nyt sentään, mutta lojaalius alkuperäistä kirjaa kohtaan on ihailtavaa. Elokuva ei lähde kikkailemaan omiaan, vaan tyytyy niihin ratkaisuihin, joita Rowling teki kirjan kirjoittamisen aikana. Joitakin kohtauksia on tietenkin lyhennetty tai jätetty väliin, mutta muutoin oma luovuus on pitkälti heitetty syrjään. Suurimmaksi ongelmaksi eivät muodostu näyttelijät, juonen kulku tai ohjaajan valinnat, vaan lukemattomat klaffivirheet, joita viljellään koko elokuvan ajan. Niille antaa toki paljon anteeksi, mutta ne häiritsevät useammilla katsomiskerroilla ja pistävät miettimään, onko katsojakunnaksi valittu pelkästään nuoremmat lapset, jotka eivät välttämättä näe virheitä niin helposti?Elokuva pitää ottessaan täyden kestonsa ajan ja vasta jälkeenpäin tulee huomattua, että reilu pari tuntia kuluu todella vauhdikkaasti. Kaikkiin kohtauksiin ei ehditä pureutua kovinkaan syvällisesti ja ne töksähtelevät välillä kohtauksesta toiseen, mutta muutoin juoni etenee mukavalla temmolla. Elokuva toimii täydellisesti omana teoksenaan, eikä edellytä kirjoihin tutustumista. Keskeisimmät käsitteet ja hahmot esitellään yksinkertaisesti ja annetaan tilaa seuraaville teoksille, joissa niihin päästään syventymään paremmin. Elokuvassa onkin useita erityispiirteitä, jotka vaativat avaamista, mutta haasteisiin on tartuttu rohkeasti. Chris Columbus tekee varmaa työtä ja saa pidettyä kokonaisuuden hienosti kasassa.Leffa on tunnettu myös musiikistaan ja efekteistään, mitkä ainakin itseeni tekevät vaikutuksen ja luovat maagisen tunnelman. Myös lavasteet ja muut ulkonaiset asiat ansaitsevat kiitoksen, vaikka silloin tällöin greenscreenin käyttö pistää silmään. Huispausottelussa on ihan syystä käytetty hyödyksi animaatiota, mutta siihen liittyvät kohtaukset saavat ehkä turhankin paljon minuutteja kokonaiskestosta. Kritiikistä huolimatta kirjan taikuuteen liittyvät asiat on tuotu valkokankaalle hienosti, vaikka leffasta selvästi huomaa, että se on tarkoitettu koko perheen seikkailuksi. Synkkyys ja selkeä taistelu hyvän ja pahan välillä tulee esiin vasta myöhemmissä osissa.Nuoret näyttelijät Raddcliffe, Watson ja Grint, onnistuvat rooleissaan kohtuullisesti, vaikka ovat selkeästi työssään vielä kuitenkin lapsenkengissä - kuten he ovat konkreettisestikin. Parhaiten suoriutuu mielestäni Grint, vaikka kyllä muillakin on hyvää yritystä. Aikuisista näyttelijöistä ylitse muiden nousee erityisesti Kalkarosta esittävä Alan Rickman. Jonkinlaisena johtopäätöksenä voi sanoa, että pienistä tai suurista puutteistaan huolimatta Viisasten kivi on loistava elokuva varsinkin omassa genressään, ja jättää jälkensä elokuvamaailman historiaan. Se on ehdoton hankinta omaan leffahyllyyn sekä hyvä valinta leffasarjamaratonia varten.",Columbus tekee varmaa työtä ja saa pidettyä kokonaisuuden hienosti kasassa.
49,50.0,"Englantilasikirjailija J.K. Rowlingin huippusuosittu Harry Potter -kirjasarja nähdään myös valkokankaalla. Viisasten Kivi ilmestyi kirjana vuonna 1997, ja 2001 ensimmäinen Potter saatiin myös elokuviin.Harry Potter (Daniel Radcliffe) saa 11-vuotissyntymäpäivänään tietää olevansa velho, kun jätti nimeltä Hagrid (Robbie Coltrane) tulee kutsumaan hänet Tylypahkan noitien ja velhojen kouluun. Hänelle avautuu kokonainen uusi maailma taikasauvoineen ja loitsuineen. Aloitettuaan opinnot Tylypahkassa Harry tutustuu Ron Weasleyhin (Rupert Grint) ja Hermione Grangeriin (Emma Watson), ja ystävystyy heidän kanssaan.  Samalla Harry saa tietää miten hänen vanhempansa todella kuolivat, ja miksi maailman jokainen noita ja velho tietävät Harry Potterin nimen. Opiskelun ja uuden huispausharrastuksen lomassa Harry joutuu kiperiin tilanteisiin kun kuvioihin astuu joku, joka haluaa Potterin pojan hengiltä. Ensimmäinen Harry Potter -filmatisointi on hyvin kirjasta tiivistetty, mutta silti elokuvana aikamoinen pettymys. Yhdentoista vuoden ikärajankin voisi minun mielestäni olla vain seitsemän, sen verran lastenelokuvalta tämä näyttää.Lapsinäyttelijöiden söpöyden varaan on laskettu paljon. Okei, kyllähän se toimii aina tiettyyn pisteeseen saakka, mutta ei silti pientä, pyöreäposkista Radcliffea jaksa kauaa katsella. Silti nuorilla tähdillä on jokaisella edessään loistava tulevaisuus, koska kyllä lahjakkuuskin ruudun läpi näkyy.","Hyvin kirjasta tiivistetty, mutta silti elokuvana aikamoinen pettymys."
50,80.0,"Irakin sodassa palvellut Jim (Bale) on palannut takaisin kotiinsa Los Angelesiin ja odottelee työtarjousta poliisivoimilta. Mike (Rodriguez) elää työttömänä vaimonsa Sylvian (Longoria) rahoilla, ja tämä ei katso tilannetta hyvällä. Jimiä painaa edelleen mielessä kuvat sodasta ja turhautuneena hän alkaa menettää otettaan kun mitään ei tunnu tapahtuvan. Lopulta Jim ja Mike päättävät laittaa LA:n kaduilla hieman tuulemaan kohtalokkain seurauksin, josta paluu todellisuuteen onkin vaikeampaa.Harsh Times on David Ayerin esikoisohjaus, jossa käsiteltävänä on monet nykyajan ongelmat. Työttömyys, Irakin sota ja turhautuneisuus. Ayerin (joka on käsikirjoittanut mm. Training Dayn ja Dark Bluen) sisältämä teksti tähän elokuvan on ankaraa kritiikkiä yhteiskuntaa kohtaan kahden miehen näkökulmasta. Ayerin ohjaama Harsh Times on hieman sukua Martin Scorsesen mestariteokselle Taksikuski ja Antoine Fuguan Training Daylle, joista molempien päähahmoista De Niron Travis Bicklestä ja Washingtonin Alonzo Harrisista on hieman Christian Balen tulkinassa Jimissä.Kuvaukseltaan ja väreiltään Harsh Times on realisitinen. Kahden miehen uhomatka pitkin LA:ta ja ympäristöjä paranee koko ajan väjäämätöntä loppua kohden. Matkalla Ayer käsittelee myös miesten välistä ystävyyttä ja lojalisuutta, kuinka pitkälle he ovat valmiita menemään ja kaunko pää kestää? David Ayer ohjaa taitavasti kahden miehen odysseijaa, ja onhan Ayer jo palkattu ohjaamaan seuraava James Ellroyn filmatisoinnin Night Watchman.Christian Bale jatkaa vahvojen roolien parissa. Bale on hyvinkin uskottava hiljalleen elämän halunsa menettäneenä ex-sotilaana, jota elämä ei kohtele hyvin. Nouseva Freddy Rodriguez antaa Balelle loistavaa tukea Miken roolissa, jolle elämä on myös antanut takapakkia. Eva Longoriakin osaa jopa hieman näytellä turhautunutta vaimoa, eikä vain olla kaunis.Kokonaisuutena Harsh Times on rankka matka yhteiskunnan pimeisiin syöväreihin kahden elämänhalunsa menettäneen miehen näkökulmasta. Harsh Times on katsomisen arvoinen rikos-draama ja antaa ajateltavaa.",Rankka matka yhteiskunnan pimeisiin syöväreihin kahden elämänhalunsa menettäneen miehen näkökulmasta.
51,40.0,"Ei mikään erikoinen elämys. Jim (Bale) palveli Irakin sodassa ja kadotti käsityksen mikä on oikein ja mikä on väärin. Mike (Rodriguez) on Jimin paras kaveri, reppana, joka ei osaa sanoa ""Ei"". Pojat ajautuvat juopottelemaan ja asiat lähtee hanskasta kun molemmat saavat hankituksi töitä.Ilmeisesti kun Irakissa käy mutkan niin sen jälkeen ei enää jää kiinni tappamisesta, ammuskelusta, varastelusta, ryöstelystä, ratissa ryyppämisestä, ylinopeudesta, salakuljettamisesta tai edes kusitesteissä huumeista. Kyllä se elämä on helppoa, kun voi tehdä mitä vaan. Rahaa saa kun käy entisen tyttöystävän luona ja olutta saa soittamalla vaimolle. Näinkö se nykyään menee? Meksikostahan on helppoa saapua USA:n puolelle, vai oliko se toisinpäin? Huraa, elämä on laiffii.Loppu pilaa elokuvan, sillä joku käänne elokuvaan olisi pitänyt vielä saada, sillä loppu oli kuin suoraan kaupan hyllyltä, ei tarjonnut mitään mitä ei olisi voinut arvata jo leffan alussa. Niin elokuva laittaa todellakin ajattelemaan:  Milloin tuottajat menevät lakkoon? Käsikirjoittajat meni, mutta minkä takia?No on sitä huonompiakin nähty, mutta elä ehdota tätä elokuvaa kuitenkaan heti ekoilla treffeillä!","Kyllä se elämä on helppoa, kun voi tehdä mitä vaan..."
52,40.0,"Jenkkisenaattorin poika on lunastamassa kunniaa sotatanterella toisella puolella maapalloa Belgiassa. Gloriaa vaan on paha kerätä fläppitaulun nuppineulavastaavana. Niinpä poju lähtee luottamustoimena roudaamaan etulinjan nappikarpaaseille samppakaljaa. Paha natsi väijyttää kuitenkin ukkelin ja sotavankeus odottaa. Eletään vuotta 1945 ja toinen sota lähestyy loppuaan.Hart's War on kummallisin sotaleffa mikä on kohdalle sattunut. Ei riitä että ""ronteiksi"" kutsutut Niksmannit kurmottaa sotavankeja, vaan mukaan on ympätty jenkkien keskinäinen rasismi, oikeussalidraama ja loppuhuipentumana paatoksellisuus. Lippaan vedon määrällä ei ole mitään rajoja kun tippasilmässä ihmetellään jenkkisotilaan uhrautuvaisuutta ja kunniaa. Leffassa on onneksi pari käännettä, jotka pelastavat sentään jotain. Mutta veteläksi jää tämä sotaeepos. Käänteiden lisäksi pilkahdus paremmasta on Colin Farrell, joka alkaa lunastamaan paikkansa starana. Häneltä irtoaa jotain tunnelmaan sopivaa elettä. Willisistä tukkalisäkkeineen ei kannata mainita mitään. Kokonaisuudessa oli käsittääkseni haettu kurjuutta ja angstia, mistä kertoivat niukat sävyt ja leffan musapuoli. Lopputulokseksi jäi kuitenkin outo keitos josta maku ja haju oli väljähtänyt, tai niitä ei ollut koskaan leffaan suunniteltukaan. ",Gloriaa vaan on paha kerätä fläppitaulun nuppineulavastaavana.
53,40.0,"Tom Greenin ohjausdebyytti Sormet pelissä (2001) oli kansan kahtia jakavaa, kreisiä ja paikoin säädytöntä huumoria. Mauttomuudet paikattiin täydellisellä antaumuksella ja luottamuksella omaan juttuun. Samalla tasolla olivat myös miehen vierailut Charlien enkelit- ja Road trip-leffoissa. Aivotonta crazy-huumoria parhaimmillaan, mutta tällä kertaa jotakin on pahasti pielessä.Greenin tuttu räävittömyys on tyystin poissa, ja kehnot puolittaiset vitsit hyppelevät pitkin ruutua. Homma ei todellakaan tunnu olevan ohjaaja McCullochin hanskassa. Tuntuu aivan siltä kuin tuotantoryhmä olisi luottanut Tom Greenin nimeen, ja olettanut fanien nielevän kaiken paskan mitä miehen nimissä tehdään.En ymmärrä miten Green lopulta edes on suostunut mukaan projektiin, sillä hänen (pienenä ja rajoitettuna) roolinaan on vain leikkiä pääosamies John Plummerin (Jason Lee) pöhköä kaveria, joka onnistuu mokaamaan kaiken mihin vain koskee. Päähuomio kohdistuu Jason Leen ja Leslie Manin keskiluokkaiseen elämään, joka on vaarassa sortua. Mm. Dogmassa, Almost Famousissa ja Vanilla Skyssa hyvät roolit tehneen Leen meininkikään ei päätä huimaa. Itse asiassa se on kuivaakin kuivempaa. Tosin ei kumma, kun isoimpia nauruja yritetään vääntää sänkyhommien aikana itkevästä naisista tai leluaseiden avulla tapahtuvasta ryöstökeikasta.Typerä juoni on tiivistettynä hyvinkin lyhyt: poliisi John Plummer lupaa tyhmyyksissään siskon tytölle maksavansa tämän opiskelut Harvardissa. Tietenkin lupaus sattuu löytymään videolta, ja mukava avioelämä sekä uuden talon hankinta uhkaavat tyttösen vartuttua vaihtua opiskelun sponsorointiin. Moisessa jamassa ei auta kuin alkaa varkaaksi ja hankkia rahat keinolla millä hyvänsä. Kertakaikkisen typerää, muuta en voi sanoa.","Greenin tuttu räävittömyys on tyystin poissa, ja kehnot vitsit hyppelevät pitkin ruutua."
54,70.0,"Sedät jaksaa heilua. Joo, tää kyllä on juuri sitä osastoa. Kun meikäläinen opetteli mopolla ajamaan ja viritteli Suzukia äärimmäisiin suorituksiin, yksi kasvattajista oli Ismo Alangon luotsaama Hassisen Kone. Pohjat kestävalle suhteelle Alangon musiikkia kohtaan luotiin silloin. Se on myös kestänyt Sielun Veljien kautta nykyiseen soolotuotantoon asti kohtalaisen hyvin. Hassisen kone itsessään vaikutti vain vuosina 80-82, mutta sitäkin intensiivisimmin tuloksin. Rappiolla ja Levottomat jalat, nehän ne on, jotka nyt aivan varmasti puolikuurot Datsunkuskitkin jonkinasteiseksi musiikiksi tunnistaa.Joensuun juhannusjuhliin vuoden 2000 kasattu re-union-keikka piti tietenkin työntää masinaan ja tsekata mikä on meininki. Keikka on todellakin alkuperäismiehistönä väännetty ja ei siten niin innostava, mikä taas itse musiikin puolesta olisi todellakin mahdollista. Siis aika kuluu ja se näkyy miehissäkin. Kaikki ei yksinkertaisesti vaan ole olleet tietenkään rokkikuvioissa enää vuosiin ja se on vaivaannuttavaa katsottavaa. Välillä vaan kun ei voi todellakaan välttyä koti-isät jammailee kauhuskenaariolta.Keikkasetti on kasattu kronologisessa järjestyksessä Hassisen koneen tuotannosta alkuajoista loppuun, lukuunottamatta encorena heittettyjä biisejä ""Muoviruusuja omenapuissa"" ja ""Paskan suggeroiva vaikuus"", jotka sulkevat ympyrän Koneen tuotannossa. DVD-version keikan pituus on runsas tunti. Biisivalikoiman tuntien materiaalia ei kuulla Hassisen Koneen viimeiseltä Harsoinen teräs -levyltä kuin kaksi biisiä. Tämä tuo ikävän fiiliksen siitä että varsinkin keikan loppuosaa olisi pätkitty suuremmalla kädellä.Keikkaa katsellessa kiteytyy se olennainen seikka mikä on kantanut tätä musiikkia kaikki nämä vuodet. Se sattuu olemaan hemmo nimeltä Ismo Alanko. Äijän intensiivisyys ja eläimellinen apinanraivo ei ole kadonnut mihinkään ja tässäkin tapauksessa ukkelin karisma on välillä ainuita elementtejä jotka kannattelevat konserttia eteenpäin. Muuten pläjäys olisi kyllä aika ajoin tylsää katseltavaa.Itse tuon juhannuskeikan lisäksi lätyllä tarjolla on Hassisen Koneen miehittämät pätkät Kaurismäen ""Saimaa Ilmiö"" -elokuvasta, joka kuvasi Eppuja, Juicea ja Hassisen Konetta Tuuliajolla -kiertueella. Hauska kontrasti siis tähän päivään. 80-luvulla kitaristi heiskasellakin oli tukka päässä ja poikien nuoruuden vimma on aistittavissa. Muutakin elokuvallista kamaa Hassisen koneen matkan varrelta lätyllä olisi toki voinut mukana olla. Tekstimuodossa olevat kaiken maailman grafiat ja stillgalleriat ovat sinänsä tylsää extraa. ",Siis aika kuluu ja se näkyy.
55,80.0,"John Candy näyttelee renttuilevaa poikamiestä, joka joutuu lastenvahdiksi veljensä lapsille. Nuoremmat tenavat Buck-setä saa nopeasti otteeseensa, mutta teini-ikäinen veljentytär kiukuttelee sinnikkäästi. Buckin ja tytön välistä jännitettä lisää se, että Buck yrittää häätää tytön poikaystävän tiehensä, koska tajuaa tämän olevan vain yhden asian perässä. Perheen poikaa esittää Yksin kotona -tähti Macaulay Culkin.Mahtavista näyttelijöistä mainittakoon John Candy, Jean Louisa Kelly ja Macaulay Culkin. Lisäksi juoni, ohjaaja John Hughesin hyvä maltti elokuvien teossa lisäävät elokuvaan 5 tähteä. Miinusta tulee siitä, että ainoastaan Jean Louisa Kellyn esittämä tyttö on elokuvan idea, kun taas muilla pojilla ei ollut suurtakaan osaa elokuvassa. Lopputulos on siis 4 tähteä.","Se aito 80-luvun lastenleffa, jossa on myös draamaa."
56,90.0,"Spike Jonzen kaksi edellistä kokopitkää (Being John Malkovich ja Adaptation) olivat kaikin puolin niin omalaatuisia, aitoja ja monitahoisia leffoja, että odotukset kolmatta ohjausta kohtaan olivat varsin epärealistiset. Osa karisikin pois, kun ilmeni, ettei Jonzen uusin projekti olisikaan käsikirjoitusguru Charlie Kaufmanin kynäilemä, vaan filmatisointi Maurice Sendakin 60-luvulla tekemästä lasten kuvakirjaklassikosta.Epäluulot sikseen: seitsemän vuoden odotus kannatti. Hassut hurjat hirviöt on Totoromaisen maaginen ja kaikkea sitä, mikä tekee Jonzesta Jonzen. Kertomus tottelemattomasta 9-vuotiaasta, joka karkaa kotoa ja purjehtii monikarvaisen ystäväjoukon asuttamalle saarelle, ei ole erityisen juonivetoinen, mutta sisällöltään ajaton ja toteutukseltaan kaikin puolin upea. Sulokkaasta ulkomuodostaan huolimatta elokuva käsittelee lapsuuden pelkoja suoraviivaisen rehellisesti ja välillä jopa julmasti; maailma on usein ristiriitainen ja epäreilu, eikä mielikuvitukseenkaan voi paeta loputtomasti. Juuri Miyazakin lastenelokuvien tai Gilliamin Time Banditsin tapaan kokonaisuus on kyllä helposti lähestyttävä myös hieman päähenkilöä nuoremmille, mutta tietyt asiat auennevat vasta myöhemmin. Yleisöä ei missään nimessä aliarvioida, ja leffalla onkin täysi potentiaali ravisuttaa vahvasti myös aikuiskatsojia. Jonze on itse huomauttanut, ettei tähdännyt tekoprosessilla millään muotoa ”lastenelokuvaan”, vaan ”elokuvaan lapsuudesta”. Siksi ote lieneekin niin välitön ja samastuttava.Vaikka hurjien hirviöiden kasvot on toteutettu osittain tietokoneilla, ulkoasussa on miellyttävää käsityöhenkisyyttä. Olennot on tehty ensisijaisesti jättipuvuilla ja animatronic-tekniikalla, mikä lisää aitouden tuntua yllättävän paljon; kun päähenkilömme Max rähisee luonnossa kaksi kertaa itsensä kokoisten karvaturrien kanssa, kohellus todellakin on hurjan fyysistä. Cameronin Avatar – viidakkojuoksuleffa ja ala-aste-skenen kova sana epäilemättä sekin – on visuaalisuudeltaan niin kaunis kuin maailman kalleimmalta leffalta voi odottaa, mutta toimintakohtauksissaan se kalpenee Hassuille hurjille hirviöille auttamatta.Näyttelijäsuoritukset ovat tasaisen vahvoja ja etenkin päähenkilöä esittävä Max Records nähtäneen valkokankaalla vielä moneen otteeseen. Hirviöiden ääniksi on kerätty melko nimekäs kaarti, mutta kukaan ei onneksi staraile turrien takaa, vaan hahmot tuntuvat luontevilta. Tähän lahjakkaaseen joukkoon kun vielä lisätään Yeah Yeah Yeahs –yhtyeen solisti Karen O:n maanläheinen musiikki, alkaa leffa todella elää ja nousta suuremmaksi kuin osiensa jo merkittävä summa. Lopputekstien rullatessa, lapsikuoron tavatessa yhdessä L-O-V-E, olo on pörröinen ja maailma astetta parempi.",Sulokkaasta ulkomuodostaan huolimatta elokuva käsittelee lapsuuden pelkoja suoraviivaisen rehellisesti. Yleisöä ei aliarvioida.
57,90.0,"Hassut hurjat hirviöt pohjautuu samannimiseen lastenkirjaklassikkoon (Where The Wild Things Are). Alkuperäisessä kuvakirjassa oli juonta vain muutama lause joten elokuvan dialogi on enimmäkseen lähtöisin ohjaaja/käsikirjoittaja Spike Jonzen sekä Dave Eggersin kynistä. Hassut hurjat hirviöt on näin vahvana animaatiovuotenakin (Ponyo rantakalliolla, Up, Coraline...) hyvin esille nouseva lastenelokuva jonka valtti on elokuvan tunnelmallinen ote.Hassut hurjat hirviöt on yllättävän alakuloinen lastenelokuvaksi mutta se tekeekin elokuvasta mukavan erilaisen perinteisestä rakenteesta huolimatta. Heti elokuvan päähenkilön Maxin yksinäisiä leikkejä kuvaavasta alkukohtauksesta lähtien elokuvan aito ote tempaa myös vanhemmat katsojat mukaansa eikä latistu fantasiamaailmaan siirryttäessäkään. Elokuvan juonihan on suurimmalle osalle tuttu jo Maurice Sendakin kirjasta: Maxille tulee riitaa kotona ja hän karkaa kotoa naamiaispuku päällään löytäen tiensä omituisten hirviöiden kansoittamaan satumaailmaan jossa hirviöt kruunaavat hänet kuninkaakseen ja Max oppii seikkailuiden lomassa paljon uutta ystävyydestä sekä muista lapsille tärkeistä asioista.Puoliksi näytellyt ja puoliksi animoidut lapsuuden pelkoja kuvaavat hirviöt ovat melko häiriintyneen, mutta silti rakastettavan näköisiä otuksia. Erityisesti ilmeikkäät kasvot on tehty erityisen hienosti. Vaikka elokuva on valoisa ei se silti ole pelkkää auringonpaistetta vaan yhtälailla hienovaraisen alakuloinen teos kuin alkuperäinen kirjakin. Pääosan lapsinäyttelijä osaa eläytyä tilanteisiin yllättävän hyvin ikäisekseen eikä vain tuijottele ympäriinsä silmät pyöreinä kuten monet 90-luvun lapsitähdet, elokuvan muista ihmisnäyttelijöistä ei ole paljoa sanottavaa koska heitä nähdään vain elokuvan alkukohtauksessa sekä kauniissa loppukohtauksessa mutta hekin hoitavat roolinsa hyvin.Kuvaustyyli vaihtelee melko rajusti nopeatempoisista käsivarakuvatuista kohtauksista kauniisiin maisemakuviin ja tunnelmointiin. Kohdeyleisölle mieluisasti pääpaino on edellämainituissa eikä elokuvassa hidastella enempää kuin on tarpeen muttei turhaan sekoillakaan. Väkivaltaa ei elokuvassa ole lumi/savipaakkusotia enempää ja Hassut hurjat hirviöt ei muutenkaan aliarvioi lapsia turhaan. Elokuvan opetukset eivät ole alleviivaavia vaan ne jätetään pienten katsojien itse oivallettavaksi. Kaiken kruunaa Karen O:n loistavan pirteä soundtrack joka toiminnallisemmissa kohtauksissa yltyy lähes rokiksi. ",Koskettava lastenelokuva joka ei aliarvioi kohdeyleisöään
58,70.0,"'Pään sisällä kulkevi lapsosen tie,hänt' lihava hirviö kotihin vie.Niin hurja on matka, ei kotia näy,vaan karvainen opas vierellä käy...'Hassujen hurjien hirviöiden ensimmäisten minuuttien tuntemus on kuin olisi joutunut keskelle tarharuokailua, jossa X kpl ADHD:sta kärsiviä lapsia olisi aloittanut ruokasodan. Seikkailun päähenkilö Max (Max Records) kärsii pahalaatuisesta känkkäränkästä ja pistää siinä sivussa talon uuteen kuosiin, kiusaa koiraa, puree äitiään ja karkaa kotoa. Katsojaakin ketuttaa.Mutta ei hätä ole ihan tämännäköinen. Hassut hurjat hirviöt on hitaasti lämpenevä kasvutarina ja karvaisten mielikuvitusolioiden täyttämä kurkkaus lapsuuteen sekä lapsuuden pimeisiin puoliin. Viimeisillä metreillään leffa myös onnistuu kutomaan sanomaansa yhteen – vieläpä oikein onnistuneiden sävelten soidessa.Ongelma onkin siinä, että megapanostuksen leffaksi – ja etenkin Spike Jonze -leffaksi – Hassut hurjat hirviöt jää pelottavan etäiseksi. Elokuvalla oli jo tuotannossa valtaisia ongelmia. Vuosien lykkäys ja sitten näytti jo siltä, että testiyleisöjen kauhistuneet lapsoset sysäisivät leffan kokonaan leffahautuumaalle. Lopulta lisärahoitusten ja lukuisten edittien jälkeenkään Hassut hurjat hirviöt ei ole järin hassu, mutta hurjuutta löytyy. Itse en lapselle ensimmäisenä valikoisi katseluun tätä tekelettä, jonka Jonze otti Kaufman-käsikirjoitus Synecdoche, New Yorkin sijasta urakakseen.Hassut hurjat hirviöt perustuu Maurice Sendakin kirjaan, joka ei ole allekirjoittaneelle tuttu, mutta ainakin leffaversio valitsee aikuisen perspektiivin lapsielokuvaan. Maxin taikamaailman karvapallerot, toinen toistaan kummallisemmat otukset, ovat kuin psykologin potilaastaan tekemiä analyyseja. Heijastuksia tämän teoista ja elämäntilanteesta. Näinpä periaatteessa elokuvan idea ei poikkea perinteisestä kasvukertomuksesta kuin sillä, että Max oppii elämää katsomalla omia virheitään mielikuvitushahmojen tekemänä.Mielikuvitusmaailma ”kuolevan auringon alla” on synkeä, jopa ahdistunut, mutta musiikki tasapainottaa sitä loistavasti. Musiikkivideoguruna Jonze osaa vetää useimmiten leffoissaan oikeasta oljenkorjesta ja nappaa tällä kertaa mukaan exänsä, Yeah Yeah Yeahsin keulahahmo Karen O:n. Tuloksena syntyy läjä hyväksyttävästi hymiseviä pikkuballadeja ja nopeampaa räiskettä, joiden tahdissa mörrimöykkyjenkin kelpaa velmuilla.Musiikkikaan ei silti tuo ratkaisevaa tarvittavaa lämpöä elokuvaan. Tuntuu uskomattomalta, että niin nimekkäiden äänien (mm. James Gandolfini, Chris Cooper ja mainio Lauren Ambrose) voimilla puhuvat karvapallerohahmot jäävät niin tylsiksi. Valloittaviksi tarkoitetut oliot eivät tällaisinaan valloita katsojan sydäntä. Siksipä, kun on yli tunnin turhaan odottanut leffan ponkaisevan todelliseen vauhtiin ja pyörinyt sitten keskinkertaisessa mielikuvitusmaassa, ei pari lopun laatukohtausta riitä viemään leffaa kiitettävyyden puolelle. Ei, vaikka miniosiin sysätyt osaajat, kuten Jonzen luottonäyttelijä Catherine Keener perheenäitinä, ovat tehneet selvästi parhaansa. Jos minun pitäisi valita kaupassa, otanko leffan vai sen soundtrackin, niin Hassujen hurjien hirviöiden kohdalla musiikki veisi voiton.Jollakin kieroutuneella tavalla meluisasti ulvovan fantasiatripin kuitenkin hyväksyy vastalauseetta osaksi Jonzen mainiota filmografiaa. Being John Malkovichissa kurkistettiin Malkovichin pään sisään, Adaptionissa etsittiin kirjailijan elämäniloa ja kai Jonzen tuottamat Jackass-kamatkin jotain olennaista kertovat ihmisestä itsestään. Hassut hurjat hirviöt taipuu keskinkertaisuutta kohden, mutta on jonkinmoinen ”Spike Jonze esittää; Elämäni hajonneen perheen nuorimmaisena lapsosena purkamassa epävarmuuttani äänekkäisiin raivokohtauksiin ja lapsekkaaseen – lapsi kun olen – käytökseen päänsisäisessä taikamaailmassa”. Sattuneista syistä kyseistä nimeä ei otettu edes työnimeksi.",Kuolevan auringon alla lapsi mekastaa. Kunnes seikkailu opettaa.
59,40.0,"Aina ei voi onnistua, ja tällä kertaa ei todellakaan. Adam Greenin ohjaama Hatchet on melko kamala tekele, jossa on jotain hyviäkin puolia.Juoni on alusta loppuun asti täyttä huttua. Joukko ihmisiä lähtee suoajelulle paikkaan, jossa epämuodostunut ja jälkeenjäänyt Victor Crowley -niminen poika on saanut ""traagisesti"" surmansa. Traagisesti-sanalla tarkoitan, että hänen isänsä löi häntä vahingossa kirveellä päähän. Kuulostaa campiltä. Sitä se onkin. Vielä, kun Victor alkaa riehumaan kirveen kanssa...Koko elokuva on tehty liian heppoisin ottein, eikä kannessa mainostettu Old school American Horror oikein missään vaiheessa ala. Toinen mainostuslause kuuluu näin:It's not a remake. It's not a sequel. And it's not based on a Japanese one.","Näytteleminen on kamalaa, lavasteet surkeita ja tunnelma pahasti hukassa."
60,60.0,"Mennään kauppaan. Otetaan kärryyn blondi suttura (Mercedes McNab), brunetti suttura (Joleigh Fioravanti), yksi älykkäämpi suttura (Tamara Feldman), kiintiöjuutalainen joka on myös kiintiönörtti (Joel David Moore), kiintiöneekeri (Deon Richmond), kiintiöniljake (Joel Murray), kiintiövanhukset (Richard Riehle, Patrika Darbo) ja kiintiönilkki joka on samalla kiintiöaasialainen (Parry Shen). Juonen perusteena on mörköjuttu Victor Crowleysta (Kane Hodder), joka kummittelee neworleansilaisella suolla. Pisteenä iin päällä on vanhanaikainen lotraus tekoverellä, suolenpätkillä, lateksimaskeilla, ja kaikella terävällä mikä sopii käteen ja leikkaa em. materiaaleja.Adam Green on ohjaaja ja käsikirjoittaja ja tietää tasan tarkkaan millaista elokuvaa on kirjoittamassa. Asianmukaista arvovaltaa lisää Robert Englundin ja Tony Toddin cameot ja em. Kane Hodder pääsee paitsi luonnerooliinsa myös näyttämään oikean naamansa. Ensimmäiset kolme varttia menee ""hahmojen"" kehittämiseen jonka jälkeen poksahtaa korkki auki ja erikoistehostemiehet pääsevät valloilleen. Veri alkaa siis lentää gallonamitalla ja yleisö nauraa katketakseen.Näyttelijäkaarti on näöltään ja maneereiltaan juuri asianmukaisia tällaiseen elokuvaan. Eli tyhmä suttura on tyhmääkin tyhmempi ja hupineekeri on hupaisa. Näitä hahmoja teurastaa ammattitaitoisella raakuudella Kane Hodder isossa maskissa.Lopputulos on aiheeltaan ja käsittelyltään silkkaa slasher-kalkkunaa, mutta asianmukaisen kirkas pilke tekijöiden silmäkulmassa takaa viihdearvon.",Veri lentää gallonamitalla. 
61,50.0,"Nörttijäbä on eronnut tyttöystävästään, tai siis tyttöystävä on jättänyt nörttijäbän. Jäbän ääliökaverit roudaavat tämän piristymään New Orleansin Mardi Gras-festivaaleille, joka vissiin vastaa suomalaista vappua, ainakin meno näyttää samansuuntaiselta. Nörttijäbän mielestä juhliminen on kuitenkin tylsää, mutta onneksi Louisianasta löytyy mielenkiintoisempaakin ajanvietettä, kuten esimerkiksi yöllinen turistiveneajelu kirotulla suolla. Jee!No, kovin moni suolle lähtijöistä ei tietysti takaisin New Orleansiin asti selviä, ainakaan yhtenä kappaleena. Ohjaaja/käsikirjoittaja/tuottaja Adam Green on selkeästi kovan luokan kauhufani, ja rakkaus genren legendoja kohtaan paistaa läpi kaikesta tekemisestä, jopa häiritsevässä määrin. Mukaan on saatu houkuteltua Robert ”Freddy Krueger” Englund pieneen cameoon ja Jason Voorheesin maskia useamman kerran kantanut Kane Hodder. Englundin osaksi jää vain näyttäytyä, mutta Hodder tuo epämuodostuneen Victor Crowleyn rooliinsa sellaista fyysistä preesenssiä ja raivokasta heittäytymistä, mikä lopulta muodostuu leffan kantavaksi voimaksi. Näyttelijäntaitoja mokomassa roolissa ei tarvita, eikä maskin alta nää ilmeitä, mutta tällaisenkin roolin voi tehdä hyvin tai huonosti. Liian usein hyvin hoidettuna tämän ruudun täyttäjä ei saa mainintaa, mutta huonosta slashermurhaajasta jaksetaan aina nauraa tappiin asti. Isot pisteet Kane Hodderille siis.Käsikirjoitus on geneerinen ja liikkuu jopa odotettua tutummilla laduilla, ottamatta mitään riskejä tai astumatta sivupoluille kertaakaan. Hatchetissä ei ole mitään, ei yhtään mitään millään tasolla vähääkään omaperäistä, mikä on suuri harmi. Green on selkeästi kyvykäs ohjaaja jolla on hyvä genrentuntemus ja kykyä rytmittää tapahtumansa nopeasti ja viihdyttävästi. Lisäksi kuullun mukaan ohjaaja vannoo käsintehtyjen efektien perään ja se pelastaa Hatchetin; murhakohtauksia on mukavasti (olisin tosin voinut tämäntyylisessä over the top-leffassa odottaa ja toivoa niitä vielä reilusti enemmänkin) ja ne ovat todella toimivia. Crowley hakkaa ihmiset kirveellä pelkäksi veri -ja visvapulpiksi, kiskoo päät sekä irti paljain käsin ja sitä rataa. Gore on niin yliampuvaa, ettei se pysty mitenkään pelottamaan, mutta naurunpyrskähdyksiltä ei voida välttyä. Ja sitähän yleisö aina haluaa, halusi jo 80-luvulla marssiessaan katsomaan Jasonin kuudetta tai Freddyn neljättä tulemista, MITEN teinit tällä kertaa lahdataan? Eli Green toimittaa vain itsensä kaltaisille genren faneille sen, mitä tietää, että he haluavat nähdä. Tässä on onnistuttu ihan hyvin.Kyseessä on siis kohtalaisen hyvä yritys. Tavallaan taidokas ja viihdyttävä splätterigoreilu, joka ei kuitenkaan pysty kasvamaan niihin mittasuhteisiin, mihin tarvitsisi, eikä siis ollenkaan lunastamaan täyttä potentiaaliaan. Ei ole mikään ylläri, että ristiriitaisesta vastaanotosta huolimatta Hatchetille on siunaantunut jatko-osia parikin kappaletta, ja vaikka Victor Crowleysta ei vielä ole tullut sitä seuraavaa kauhumaailman suurta nimeä, kuten Green selkeästi yritti, on sarjalla silti oma, vankkumaton kulttiseurantansa. Ei huonosti.","Viihdyttävä ja hauskahko splätteri, joka ei loppupeleissä pysty lunastamaan täyttä potentiaaliaan."
62,50.0,"Adam Greenin ohjaama splatter Hatchet sai tasapaksun vastaanoton vuonna 2006. Nelisen vuotta myöhemmin halpikselle kirjoitettiin 2 sivua lisää käsikirjoitusta ja se kuvattiin nimellä Hatchet II. Kauhuikoneiden maineella ratsastava elokuvasarja esittelee katsojille soilla asustavan, traagisen lapsuuden kokenut henkselivesseli Victor Crowleyn (Kane Hodder). Tämä simppelin oloinen klöntti pyrkii kaatamaan kirveellään suollensa saapuvat uteliaat tyttöset (Danielle Harris) metsästäjät, bimbot ja raha-ahneet poppamiehet (Tony Todd). Sitten ei muuta kuin suolet solmuun ja lihat nippuun.Ottaen huomioon, että Hatchet II:n budjetti on jopa Suomen mittakaavassa huomattavan pieni (n.800 000$), on saatu aikaan ihan kelvollinen tekele. Kelvollisella tarkoitan tässä tapauksessa sitä, että se antaa, mitä kansikin lupaa: Kirvestä. Ja paljon.  Kauhua on aina ollut ”halpa” filmata, mutta eri asia kuitenkin on, osataanko sitä kuvata. Vastaus on että ei. Hatchet II:n kirous on siinä, että kaikki on kuvattu jo turhan tarkoituksellisesti.  Mukana ovat kaikki tutut ja turvalliset kliseet. Jopa pakollinen rinnastus Victor Crowleystä suoraan Jason Voorheesiin. Pelottavaa, todellakin.Muutama kauhupiireistä tuttu nimi tuotannossa tosiaan häärää, mikä oli elokuvan mainonnan kannalta ainakin ratkaiseva tekijä. Jos Kane Hodder on näytellyt kymmenen kertaa epämuodostunutta vajakkiteurastaja Voorheesia, kyllä hän varmaan osaa sen homman sitten tässäkin eri naamarilla ja eri nimellä. Näin on tekijätiimi ajatellut ja näin katsojakin sen ajattelee. Hodder tekee verta kaikesta, mihin koskee. Viihdyttävällä tavalla. Toddin hahmo on kuitenkin loppujen lopuksi se viihdyttävin. Arvoituksellisen mystinen murjaani, joka on tarvittaessa kuitenkin myös raha-ahne bisnesmies.",Alkeellisen antoisaa ajankulua ja verenpunaista huumoria.
63,60.0,"Adam Green ohjasteli riehakkaan kunnianosoituksen slasher-genrelle ja sen nimi oli Hatchet, sillä siinä käytettiin kirvestä. Jatko-osan nimi on hurjaa kekseliäisyyttä osoittaen Hatchet II ja se kierrättää häpeämättä edeltäjänsä vinksahtanutta meininkiä. Ihmiskeho on siis varsin heppoista laatua kestävyydeltään tai sitten juuri tarpeellisen kestävää tekoa. Jälkimmäinen kylläkin pätee vain silloin kun ruhoa revitään palasiksi. Joka tapauksessa mörköjuttu Victor Crowleysta (Kane Hodder) elää ja lopettaa elämiä veriturskeella. Soppaan liittyy myös Reverend Zombie (Tony Todd) joka tietää jutusta hieman enemmän. Joka tapauksessa suolle suuntaa sekalainen lauma punaniskoja joiden joukossa on myös Crowleyn rellestyksestä selvinnyt Marybeth (Danielle Harris). Sanomattakin on selvä että tekoveri alkaa roiskua kameran edessä ja tarpeisto-osasto laittaa valmistamansa irtopalaset sotkettaviksi.Kane Hodder jälleen kerran joutuu raskaan meikin alle ja hoitaa dialoginsa mörähtelemällä, mutta hullun, tappavan mörön roolin hän osaa hoitaa ja juuri sen takia hän on Victor Crowley. Danielle Harris eloonjääneenä ei paljoa loista, mutta ei myöskään ärsytä liikaa. Tietty jähmeys ja epävakaus on ymmärrettävää erittäin raskaan stressin kokeneelta. Tony Todd on cameota laajemmassa roolissa ja tuo nautittavasti kolkon ties-mikä-voodoo-tyypin joka on myös rahan arvon tunteva bisnesmies.  Hatchet II on juuri sitä verihurmeista splatter-soseutusta missä lentävän meren määrä mitataan gallonissa (oikeasti) ja mukana on vielä suurempi lauma kaupan hyllyltä otettuja idiootteja joiden verinen loppu ei paljoa katsojaa haittaa. Itse asiassa verinen teurastus on juuri tämän elokuvan ainoa syy olemassaoloon. Elokuvalliset arvot ovat edeltäjäänsä heikommat, sillä itseparodinen ote on menettänyt tuoreutensa. Onneksi silkka läträävä meininki peittää juonen heikkodet alleen.Kirves leikkaa jälleen lihaa ja siinä lihassa on ämpärimitalla verta suuressa paineessa. Hyvä niin.",Ämpärikaupalla verta suuressa paineessa.
64,60.0,"New Orleansin alueella kummitteleva Victor Crowley (Kane Hodder) on aika todellinen ja Marybeth (Danielle Harris) käsitteli asian loppuun. Sattumoisin Mardi Gras on tapahtumassa ja Victor Crowley itse on slasher-genren rankasti meikattu mörkö ja elokuva on kolmas kekseliäästi nimetty kirves-elokuva. Luvassa on siis isopaineista läträystä ja oksaan ripustettuja kepeksiä.Adam Green istuu kolmannen kerran kirjoittamaan Victor Crowleyn verisistä edesottamuksista ja ohjaajaksi delegoitui edellisia osia kuvannut BJ McDonnell. Vaihdos ei vaikuta leffaan käytännössä ollenkaan, sillä mustan huumorin sävyttämää splatter-meininkiä on luvassa ja dialogissa naljaillaan.Danielle Harris on aiheesta traumatisoitunut uhri joka joutuu taas keskelle veriläträystä ja Kane Hodder kantaa massiivista lateksiasua veteraanin pätevyydellä ja läträä isosti. Leffassa on myös muitakin persoonallisuuksia suolla, SWAT-tiimiä johtava Hawes (Derek Mears) saa oppitunnin veriläträyksestä ja MacMullen (Sid Haig) on veteraani joka ei pelästy tuliaseesta.",Splatter-meininkiä ja naljailua.
65,20.0,"Tämä on Ed Woodilaisen elokuvan huipentuma. Näyttelijät ovat kehnoja, budjetti olematon, käsikirjoitus silkkaa sekundaa ja kaikki muukin on enemmän tai vähemmän pielessä.Ulkoavaruuden oliot yrittävät selittää ihmiskunnalle ydinaseiden vaarallisutta elvyttämällä ruumiita. Miten tämä sitten voisi auttaa tilannetta, jää hämärän peittoon.Ed Wood on ainoa elokuvaohjaaja, joka on saanut mainetta ja elämänkertaelokuvan olemalla täydellisen lahjaton. Hän oli innokas, mutta lahjaton sähläri, mikä näkyy myös elokuvissa.Plan 9 on huono elokuva. Sitä ei voi kiistää, mutta surkean epäonnistumisen sijasta se onnistuu viihdyttämään aivan toisella tavalla. Camp-henkisenä komediana se on raskasta sarjaa ja ansaitsee tarkalleen yhden tähden kunnianosoituksena huonoudelleen. Huono se on, mutta onneksi samalla viihdyttävä.  ",Camp-henkisenä komediana se on raskasta sarjaa ja ansaitsee tarkalleen yhden tähden.
66,60.0,"Pahat kielet tietävät kertoa, että Ed Woodin, tuon amerikkalaisen pienten budjettien valtiaan ja vähälahjaisen auteurin, vuonna 1959 julkaistu elokuva Plan 9 from Outer Space – suomalaisittain Haudanryöstäjät ulkoavaruudesta – olisi kaikkien aikojen huonoin elokuva. Tästä on äänestetty kymmeniä, ellei satoja kirjoja, Woodista ja hänen teoksestaan on kirjoitettu kirjoja ja artikkeleja ja itse elokuva on lukemattomien muiden juhlajulkaisujen ohella saatavilla myös jälkikäteen väritettynä versiona. Kun vielä otetaan huomioon taideteoksen nimi – Suunnitelma yhdeksän ulkoavaruudesta lupailee lähinnä halpaa scifi–b-elokuvaa mitä Plan 9 toki onkin, mutta virallinen suomalainen (ja elokuvan alkuperäinen työnimi Grave Robbers from Outer Space) kertoo elokuvan järjettömyydestä lähes kaiken oleellisen – voisi perustellusti olettaa leffan olevan jotain hulvattoman hillittömän hilpeää. Kyllähän se onkin, mutta silti on myönnettävä, että maailman huonoin elokuva se ei ole. Huonoimpien ja kömpelöimmin tehtyjen joukossa, ehdottomasti; mutta huonoin, ei todellakaan. Valehtelematta voi sanoa, että Haudanryöstäjät ulkoavaruudesta on camp-komediana yliarvostettu ja oikeana elokuvana aliarvostettu.Noo, okei, myöntää täytyy, juonellisesti leffa on aivan omaa luokkaansa – avaruusolennot huolestuvat superräjähteestä, jota ihmiset eivät ole keksineet, mutta voisivat keksiä, joten mikäpä muu siinä auttaa kun ruveta asentamaan vainajiin mikrosiruja, jotta ne nousisivat haudasta ja tappaisivat lisää ihmisiä, jotka voisi jälleen muuttaa zombeiksi näillä transistorimallisilla voodoo-taioilla. Näiden kahden toimen välinen yhteys on aika epäselvä, mutta kieltämättä hupaisia. Lisäksi ruudulla vaappuu lauma vampyyrejä, jotka eivät tunnu kuuluvan sen enempää avaruusolentojen palkollisiin kuin mihinkään muuhunkaan – paitsi tietysti sitä kautta, että Wood oli onnistunut huijaamaan alkuperäisenä kreivi Draculana tunnetun kauhukuningas Bela Lugosin elokuviinsa; hautausmaalla viitassa vaappuvasta Lugosista jäi arkistoon lyhyt pätkä filmiä, jonka Wood kierrätti mestariteoksessaan uudestaan ja uudestaan, toisinaan vähän lyhyempinä pätkinä, toisinaan kokonaisuudessaan. Koska yhdestä hautausmaakohtauksesta on vaikea saada perusteltua osaa elokuvaan, ellei sen hahmo esiinny missään muualla, Wood pestasi Lugosin sijaisnäyttelijäksi vaimonsa kiropraktikon Tom Masonin, joka yrittää epätoivoisesti peitellä erinäköisyyttään ja –kokoisuuttaan peittämällä kasvonsa viitalla. Hah, hah, surkuhupaisaa kieltämättä, mutta ei tällä perustalla ei camp-elokuva vielä yksinään seiso.Taikasana Ulkoavaruuden haudanhäpäisijöiden hauskuuden takana onkin asia, johon on perinteisesti totuttu liittämään positiivisia odotuksia: kunnianhimo. Jos elokuva on tehty tyystin vailla kunnianhimoa, ja siitä tulee huono – kuten yleensä siinä tapauksessa pääsee käymään – hupi on yleensä kaukana, sillä jos ei mitään yritä, ei myöskään missään epäonnistu, ja tahaton komedia nousee nimenomaan epäonnistumisista. Ja niitä Haudanryöstäjät ulkoavaruudesta on pullollaan: tuskin yksikään näyttelijä pääsee lävitse joko unohtamatta tai lunttaamatta vuorosanojaan – eläytymistä on turha odottaakaan. Varsinkin sankari Jeff Trentiä esittävä Gregory Walcott on melkoinen rautakanki, kuten myös ruotsalaisesta painijasta poliisikomisarioksi päätynyt Torn Johnson. Kauaa ei Johnson tosin leivättömän pöydän paremmalla puolella viihdy, vaan rupeaa pian zombiksi juuttuen kiusallisesti hautaan, josta hänen pitäisi ”uhkaavasti” nousta. Onkohan moinen ongelma yleinenkin zombeilla? Elokuvathan eivät kerro läheskään aina totuutta, joten kuka tietää, vaikka Wood olisi osunut tällä kertaa oikeaan… Tai sitten Johnson vain mokaa, kuten tekee myös suomalaissyntyinen Maila Nurmi ympäriinsä päämäärättömästi haahuilevana vampyyrinä, jolla ei silläkään ole mitään merkitystä koko elokuvan kannalta.Kun tekijätiiminä on ollut melkoinen lauma aivottomia apinoita, ei siis ole ihmekään että surkea epäonnistuminen saa kunnianhimoiset pyrkimykset pölykapseliufoineen näyttämään naurettavilta. Ei silti ole syytä liioitella elokuvan kökköyttä: vaikka Haudanryöstäjät ulkoavaruudesta onkin tekniseltä toteutukseltaan vuosikymmenen tai pari aikaansa jäljessä, monet tekelettä haukkuneet tekevät sen melko asiantuntemattomalta pohjalta; eivätpä tuon ajan kauhuilut suurellakaan budjetilla olleet visuaalisesti erityisen näyttäviä nykymittapuulla. Sitä paitsi Woodin kunnianhimoa on kunnioitettava: mukana on jopa muutamia suhteellisen luovia ratkaisuja ja ainakin Wood on yrittänyt – samaa ei voi sanoa vaikkapa kotimaamme elokuvateollisuutta vuosikaudet 1940–1950-luvuilla dominoineista ”ratkihauskoista” sotilasfarsseista. Tietty laiskuus tosin on Woodiakin täytynyt riivata, sillä monet ongelmista olisi saatu korjattua yksinkertaisesti uusintaotolla – ja esimerkiksi vähän turhan inhimillisistä avaruusolennoista (ainoa piirre, jolla alienit erottaa maapallon barbaareista on viitta) olisi päästy helposti eroon vaikka vappunaamarilla. Siltikin, totuus on, ettei Woodin tekele sen paremmin teknisesti kuin elokuvallisestikaan ole se kaikkein huonoin. Tuotanto-olosuhteisiinsa nähden se voittaa tietyssä mielessä jopa nyky-Hollywoodin vähäjärkiset miljoonabudjettihirvitykset ala ”300” – ainakin tässä on mukana yritystä ja campia tai ei, Plan 9 viihdyttää.Ei se silti niin hauska ole kuin mitä sanotaan. Suuren osan ajasta filmi on oikeastaan aika tylsä. Sitä paitsi parhaisiin camp-leffoihin verrattuna Ulomman avaruuden haudankaivertajien koomisuus ei ole aivan niin visuaalista. Pikemminkin hölmöys ja hauskuus nousee yleisen hömelöstä kontekstista, uskomattoman hooposta juonesta ja niin logiikan kuin elokuvanteon jalon taidon sarallakin esiintyvästä pikku- (ja isojen) virheiden uskomattomasta tulvasta. Tietyssä mielessä siis on nähtävä vaivaa jotta teoksen huonoudelle voisi nauraa, eikä moinen käy päinsä! Parhaat camp-leffat tarjoavat aina jotain kaikilla rintamilla! Sitä paitsi Plan 9 ei todellakaan kestä katselua kovin montaa kertaa, kun taas hyvä huono elokuva kestää useammankin eliniän verran! Noh, kyllä Haudanryöstäjät ulkoavaruudesta silti on viihdyttävä elokuva, ja jo sellaisenaankin – puhumattakaan sen maineen tuomasta kuriositeettiarvosta – kiehtova kappale elokuvahistoriaa.",Camp-komediana yliarvostettu ja oikeana elokuvana aliarvostettu.
67,100.0,"1950-luvulla syntyi ns. uusi, nuorekas elokuvagenre, jota nuoret rakastivat ja ymmärtämättömät hölmöt paheksuivat. Ei, kyseessä ei ole kauhuelokuva, vaan genre, josta on helppo sanoa ne kolme parasta tekelettä, eli science fiction.Vuosikymmenen alkupuoliskolla syntyi H.G. Wellsin romaaniin perustuva, nykyisen sci-fi kulttuurin virstapylväs, Maailmojen sota. Ja eipä menyt kauaa, kun sci-fi -tarinoista kiinnostunut, angoravillapaidoista pitävä nuorimies päätti tehdä elokuvan, josta hänet muistettaisiin. Tuottajaksi järjestettiin eräs kirkko ja kaikki miehen vakiokaartiin kuuluvat näyttelijät pääsivät mukaan, kuten entinen TV-tähti Vampira (alias Maila Nurmi), The Tonight Shown ennustaja Chriswell, ruotsalainen ammattipainia Tor Johnson, sukupuolen vaihdostakin miettinyt Bunny ja jo muille maille siirtyny ex-Dracula Bela Lugosi. Miehen nimi oli siis tottakai Ed Wood ja elokuva kaikkien aikojen huonoimmaksi elokuvaksi valittu Plan 9 From Outer Space.Elokuvan juoni on lievästi sanottuna ihmeellinen. Avaruusolennot saapuvat maahan hienoilla pölykapseli-ufoillaan ja herättävät kuolleet henkiin, jotka laittavat sitten tappamaan lisää ihmisiä, jotka he myös herättävät... Ja motiiviksi kerrotaan jotain pommeista ja auringon säteistä. Selvähän se, eikö vain? Ed Wood on todistetusti aikamme huonoin ohjaaja-käsikirjoittaja. Käsikirjoitus lienee unohtunut jonnekkin junaan ja filmiin päätynyt juoni on keksitty kuvauspaikalla? Käsikirjoitus on täynnä epäloogisuuksia ja virheitä, mutta sen takia se kantaakin koko elokuvan ajan. Pelkillä juonellisilla eväillä ei elokuva olisi yhtään katsottava. Paljon perinteisiä sci-fi -aineksia on mukana ja sanomaakin on yritetty tunkea. Tälläisenaan juoni on jo mielenkiintoinen!Visuaalisesta loistosta ei ole tietoakaan ja suoranaiset kuvaukset on toteutettu teatterimaiseen tyyliin. Lavasteet ovat kieltämättä upeita, mutta nekin joutuivat vääriin käsiin poropeukaloisten näyttelijöiden ja ohjaajan kanssa. Haudat liikkuvat, ruohomatto rypistyy ja Tor jää kiinni hautaan, mutta nehän ovat vain pikkujuttuja. Kysehän on aina isosta elokuvasta. Elokuvassa ei ole mitään tehty onnistuneesti, mutta mikäli Wood olisi osannut oikeasti tehdä elokuvan, ei siitä olisi ikinä tullut ikimuistettavaa. Tuollaisella juonella ei ole minkäänlaista merkitystä, ellei siinä ole virheitä ja hölmöyksiä ja sen toteutusta ei olisi tehty näin katastrofaalisen huonosti. Mikäli Ed ei olisi puhkunut intoa tätä ohjatessaan, olisi tämä täysin kelvotonta tavaraa. Mutta nykyisessä ulkoasussaan se on ikimuistoinen filmi, joka kuuluu yleissivistykseen ja joka kaikkien pitäisi nähdä, vaikka ihan opetusmielessä.Kauan sain puntaroida, annanko elokuvalle viisi tähteä vai yhden, sillä se on ihan joko tai. No, koska pidin elokuvasta, onkai se annettava täyden pisteet. Tälläista elokuvaa ei tulla toista tekemään.nimimerkki: Sano mitä sanot","Mikäli Wood olisi osannut oikeasti tehdä elokuvan, ei siitä olisi ikinä tullut ikimuistettavaa."
68,40.0,"Jokainen, joka on nähnyt vaikkapa nuorten kloppien rockyhtyeen ensimmäisissä harjoituksissaan tai lapsen ottamassa ensimmäisiä horjuvia askeliaan, tietää, että joskus into voittaa taidon. Tämä totinen väite pätee myös Edward D. Wood Jr.:n elokuvatuotantoon ja sen kuuluisampaan esimerkkiin eli Haudanryöstäjät ulkoavaruudesta -elokuvaan.Haudanryöstäjät ulkoavaruudesta on huonoudestaan kuulun Woodin oma lapsenaskel ja ensitreenin näköinen repäisy, vaikka se yrittää edustaa monta astetta vakavammin otettavaa elokuvataidetta. Katselun lomassa tulee monta kertaa salaa toivoneeksi, että Wood olisi paljastunut, vaikka edes postuumisti, itseironiseksi parodiantaitajaksi ja elokuvaneroksi, mutta totuus todella taitaa olla lähempänä auttamattomasti taidotonta ja yli-innokasta tahattoman komiikan mestaria. Eipä silti, jo tämmöisenään Woodin komiikaksi kääntynyt elämäntyö jakaa voimakkaasti mielipiteitä, sillä viikonlopun nauruhermojenkutkutuskaman monet tuntomerkit täyttyvät.Woodin käsikirjoitusta ei ole syyttä haukuttu maailmanhistorian huonoimmaksi, sillä se jopa maininta Surkeaakin surkeammasta surkeudesta yliarvioi sen laatua. Herra Ohjaajakäsikirjoittajalla kun ei juuri ollut tajua yhdistää aikajatkumoita kohdilleen tai asetella sanasia näyttelijöiden suuhun ja, mikä pahinta, tarkkaavaisuudenpuutetta angorapaitoihin tykästyneellä herralla oli sitten muiden puutteidenkin edestä. Muutamassa kohtauksessa näyttelijätkin tuntuvat koetelleen ohjaajan huomiointikykyä. Tai sitten vain olleen samalla tietämättömyyden aaltopituudella kuin leikki-ufoja mystisinä muukalaisina esittelevä leffa ohjaajineen.On suorastaan tajunnanräjäyttävää katsella, kuinka kesken kohtauksen päivä vaihtuu yöksi tai näyttelijä korvautuu pään mitan alkuperäistä pidemmällä korvikkeella. Jälkimmäiseen toki syynä oli legendaarisen Bela Lugosin menehtyminen ennen elokuvan varsinaista syntymistä, mutta sekään ei puolusta Woodia laisinkaan. Tämän visio avaruuden ihmismäisistä olioista, näiden lentävistä lautasista ja tarpeesta pelastaa maailmankaikkeus ihmisten käsissä vaaralliselta solaniittiaseelta oli alkujaan tuhoon tuomittu, mistä kielii myös kolmen vuoden viive tuotannon valmistumisen ja julkaisun välillä. Tuottajaksi löytyi (lue: harhautettiin) lopulta baptistikirkon rahaherroja.” We are all interested in the future, for that is where you and I are going to spend the rest of our lives. And remember my friend, future events such as these will affect you in the future… And now, for the first time, we are bringing to you, the full story of what happened on that fateful day.”Jo leffan ensimmäiset sanaset aiheuttavat epätodellista tunnetta Woodin totaalisen aikakyvyn hahmottamisen puutteesta (samoja erheitä pursusi transseksuaalisuutta tilittävä Glen or Glenda), eikä alussa alieneiden ja ihmisten välillä vaadittavan ”kielimuuntimen” puuttuminen lässähtäneestä loppukohtauksesta kyllä parane menoa lainkaan. Samaa selittämätöntä käännettä on koko elokuva, lähinnä pahassa mielessä, mutta kuten maine kertoo, jossakin vaiheessa surkeudesta voi syntyä jotain hyvääkin. Joskus se tapahtuu kolaa juomalla, joskus pahvisten hautakivien katveessa. Joskus into todella voittaa taidon. Ja sitä kautta, kaikessa irrallisuudessaankin, Plan 9 from Outer Space on huojuvan heikko, mutta nimenomaan leffasivistykseen kuuluva, teos. Ed Wood ei tarvitse avaruuden olioita herättämään henkiin itseään, koska näin hän elää teoksissaan.",Kun into voittaa taidon.
69,60.0,"Huhhuh, mikä pläjäys. Muuta ei voi sanoa.Avaruusoliot hyökkäävät maapallolle käyttäen apunaan zombeja, joita he tekevät kuolleista maan asukkaista. Weird, ha? No, eipä yhtään sen tavallisemmaksi muutu jatkossakaan.Ohjaus ja kässäri ovat surkeita. Kummatkin siis elokuvahullun mutta lahjattoman Ed Woodin käsialaa. Näyttelijät voisi vaihtaa mätiin kalapuikkoihin eikä kukaan huomaisi eroa kovin pian. Lavasteet ovat tuota... ööh. No okei, niitä ei juurikaan ole. Suurimman osan ajasta henkilöt seisovat ulkona ollessaan pelkkä seinä taustanaan. Ja sittenhän on tietenkin hautausmaa joka on synkkä ja sumuinen vaikka muualla olisi valoisaa ja aurinkoista. SITTEN on tietenkin ne pölykapseliufot, joiden tukilangat sojottavat jäykkinä. Ei ihme, että tämä elokuva on äänestetty maailman huonoimmaksi, ja se löytyy myös IMDB:n sadan huonoimman elokuvan listalta.No miksi minä siis annan jopa kolme tähteä? No, kuten arvoisa kolleegani Söpö Lentävä Rukkanen tuossa alempana totesi, elokuva on suoraan sydämestä. Se on tehty todella suurella innolla ja se näkyy. Mikään muu elokuvassa ei sitten olekaan hyvää... tai no. Itseasiassa on, kunhan sitä katsoo campina. Näille jutuille ei voi olla nauramatta, mutta ei tämä kuitenkaan mikään kuoliaaksinaurattaja ole. Campina ihan toimiva ""sci-fi"" leffa joka oli alusta alkaen tuomittu epäonnistumaan.PS: Muuten, eihän jenkeillä oikeasti ole armeijassaan ""lautastentorjunnastavastaavaa"" upseeria, eihän?",Campina ihan toimiva 'sci-fi' leffa joka oli alusta alkaen tuomittu epäonnistumaan.
70,50.0,"Otetaan yksi surkea ohjaaja-näyttelijä-käsikirjoittaja, jolla on intoa, mutta ei juuri mitään muuta. Lisätään keitokseen kummia heppuja, joista yksi on morfiiniriippuvuutta kärsivä entinen kauhustara. Hämmennetään niillä tuottajaksi suostuvaa kristillistä tahoa ja voilà: meillä on maailmanhistorian surkeimmaksi julistettu elokuva.Kulttikamaahan tämä on, ei siitä pääse minnekään. Transvestiittidokumentti Glen or Glendan jälkeen Ed Wood halusi käyttää Bela ""Dracula"" Lugosia hyväkseen yhä uudelleen ja uudelleen, mutta valitettavasti mies oli jo niin puhki tähän elokuvaan mennessä, että kuoli kesken kaiken. Niinpä aiottu ""suurelokuva"" lässähti entisestään, kun Ed joutui sahaamaan käsistään luonnollisen poistuman vuoksi. Lugosin stand-in on hilpeä näky kaikessa kökköydessään.Elokuvan stoori on varsin järisyttävä: pahat ulkoavaruuden häiskät saapuvat herättämään kuolleet eloon ja valtaamaan Maan zombieiden avustuksella. Pahviset hautakivet kaatuilevat, ruotsalainen voimailija juuttuu kuoppaan ja pölykapselit lentävät. Kyllä on rattoisaa.Oikeastaan tämä on viiden tähden vilimi. Tämähän on suoraan sydämestä, angorapaidan sisältä.","Pahviset hautakivet kaatuilevat, ruotsalainen voimailija juuttuu kuoppaan ja pölykapselit lentävät."
71,70.0,"Freddie Francisin ohjaama kauhuleffa perustuu 1950-luvun suosittuun amerikkalaiseen sarjakuvalehteen. Elokuvassa viisi mystisissä katakombeissa vierailevaa turistia eksyvät ja kohtaavat kaapuun pukeutuneen pahaenteisen miehen, joka paljastaa heille kaikille synnillisen elämänsä karut tulevaisuudennäkymät. Mukana turistiporukassa on mm. aviomiehensä murhaamista hautova nainen, naapuriaan piinaava julmuri ja sokeita vanhuksia tylysti kohteleva turvakodin johtaja.Kauhukeitos koostuu viidestä erillisestä tarinasta, joista jokainen sisältää yllättävän tiivistunnelmaista jännitystä ja selkäpiitä karmivan juonenkäänteen. Osassa tarinoista esiintyy myös jonkinasteista gorea, minkä ansiosta leffa on saanut K-18 -leiman. Tarinoihin luotu ahdistavan ironinen sävy ja järkyttävää loppuratkaisua suorastaan huutava tunnelma pitää mielenkiinnon yllä, vaikka pariin otteeseen tuntuukin, että ennalta-arvattavan käänteen ilmaantumista pitkitetään liiaksikin.Roolisuoritukset eivät elokuvassa ole mitään ihmeellistä, mutta Peter Cushingin esittämä hyväntahtoinen Arthur Grimsdyke jää mieleen erittäin koskettavana, vääryyttä kärsivänä hahmona. Erityismaininnan ansaitsee myös Ralph Richardson salaperäisenä kaapumiehenä.Elokuva ei ole saanut niin suurta huomiota kuin mielestäni pitäisi. Useimmille tulee leffan nimen kuullessaan ensimmäisenä mieleen myös samannimisiin sarjakuviin perustuva tv-sarja. Toki elokuvassa on näkyvillä sarjaan verrattavissa olevia samankaltaisia elementtejä, mutta jos asiaa ei ajattele, elokuvan ja sarjan välistä yhteyttä tuskin huomaa. Erittäin positiivisen yllätyksen tarjoava yliluonnollisia vivahteita sisältävä kauhuraina, jota ajan hammas ei ole hirveästi purrut.",Ahdistavan ironinen sävy ja järkyttävää loppuratkaisua huutava tunnelma pitää mielenkiinnon yllä.
72,50.0,"Hammer Horror tunnetaan tuotanto yhtiönä, joka tuotti lähinnä uusiaversioita vanhoista klassikkotarinoista. Hammerin kourissa Draculu kuin Frankensteinkin saivat uuden ilmeen menestyksekkäästi. Etenkin Christopher Lee nosti Dracula-roolillaan tuotantoyhtiön tunnettavuutta huomattavasti. Ei kuitenkaan niin paljon klassikoita, ettei mukaan mahtuisi myös muitakin kauhuelokuvien tunnettuja monstereita. 60-luvulla zombit olivat vielä lapsenkengissä, kun Romero ei ollut lanseerannut uutta aikakautta. Niinpä Hammer-studio päätyi perin vanhaan tapaan tulkita zombien invaasiota. Zombit olivat alun perin voodoo-pappien henkiin herättämiä eläviä kuolleita, joista The Plague of the Zombiesin juonikin ottanut mallia. Pienessä kylässä alkaa tapahtua omituisia kuolemia. Jonkin sortin rutto leviää, ja hätään kutsutaan tohtori isosta kaupungista. Tohtori saapuu kaupunkiin ja saa huomata, että asiat ovat pahassa jamassa. Kyläläiset eivät halua, että heidän rakkaille läheisilleen tehdään ruumiin avauksia. Samaan aikaan kylänjohtaja harrastaa mustaa magiaa. Pian kuolleet nousevat haudoistaan.Niinpä niin. Hammer on tuottanut yhden vanhankoulukunnan kauhuelokuvan. Tällä kertaa pääosassa ovat zombit. Ne onkin maskeerattu aikaan nähden ihan kohtuullisen hyvin. Valitettavasti elokuva ei vain sisällä kovin paljon kauhua. Zombit esitellään liian myöhään katsojalle. Tätä ennen saadaan tyytyä peruspaskaan hammertyyliseen draamaan. Näyttelijät eivät varsinaisesti ole huonoja, mutta takaavat sen, että kyseessä on varmasti Hammer-elokuva.On myös sääli miten hyvän potentiaalin elokuva nakkaa roskakoriin, kun se käyttää aikaa ihmissuhteisiin, joilla ei oikeastaan ole mitään merkitystä. Syvällisesti ajateltuna elokuva saattaa sisältää jopa luopumisen tuskaa sekä menetysten käsittelyä. Turhahan tätä on syvällisenä pitää, kun kyseessä on aitoa Hammer-roskaa. Turhanpäiväisenä roskana elokuvalla on tietysti oma arvonsa, mutta se ei millään tavalla palvele kriittistä elokuvan katsojaa. 60-luvulla zombit olivat vielä voodoo-heppuja, mutta siihen tuli muutos. Tämä elokuva ei kuitenkaan sitä muutosta ollut tekemässä. Joten tuotantoyhtiölle uskollisena, jälleen apinoidaan vanhaa tavaraa. Hammerin eduksi voi kuitenkin laskea suhteellisen toimivat kulissit sekä aikaansa nähden mahtipontisen goren. Molemmat ovat tälläkin kertaa hyvin edustettuina. Etenkin aiemmin mainitsemani maskeeraus on saatu yhdistettyä hyvin kelpo veriefektien kanssa. Lavasteista ja puvustuksesta näkee hyvin ajankuvan, jonne elokuva on sijoitettu. Puvut varsinkin hohkaavat 1800-luvun lopun Englannin tyylikkyyttä. Myös kylänpahanen on melko tunnelmallinen paikka tapahtumien keskipisteeksi.",Zombit todella ovat vasta kehityskaarensa alussa.
73,60.0,"Haudattu on teemaltaan hyvin lupaava, mutta myös samalla yhden ison kysymyksen herättävä elokuva. Sen päähenkilönä on amerikkalainen, Irakissa rekkaa ajava avustustyöntekijä Paul Conroy, joka kaapataan kesken avustussaattueeseen kohdistuneen väijytyksen ja kuopataan elävältä pimeässä arkussa Irakin valtavaan hiekkalaatikkoon. Paulin edesottamuksia seurataan kännykän, sytkärin, taskulampun ja parin hehkutikun avulla. Puhelimen päässä olevia henkilöitä, joiden kanssa Paul puhuu, ei elokuvan aikana näytetä.Mainitsemani iso kysymys on, saadaanko tunnelmaa rakennettua ja pidettyä yllä onnistuneesti näin vähillä varoilla? Kyllä ja ei. Kyllä, koska Ryan Reynolds onnistuu erittäin hyvin pääosatehtävästään. Hänen tuskansa on aistittavissa joka kohtauksessa, kun hän kauhun vallassa ja ahtaassa tilassa joutuu miettimään selviytymiskeinoja, ja yrittää epätoivoisesti saada yhteyttä vaimoonsa ja erilaisten virastojen pomoihin, jotka voisivat mahdollisesti häntä auttaa. Oman lusikkansa soppaan heittää myös Paulin haudannut kaappaaja, joka vaatii hänestä lunnaita. Kyllä myös siksi, koska valaistuksen osalta kyseessä on yksi viime vuosien parhaiten onnistuneista elokuvista. Erityisesti sytkärin epärytminen valaistus luo upean, hyvin klaustrofobisen tunnelman.Kyllä ja ei, koska itse käsikirjoitus, vaikka ajoittain kompasteleekin, on hyvä. Parhaimmillaan Paulin käymät puhelinkeskustelut toisten ihmisten kanssa ovat mainiosti kirjoitettuja ja uskottavia, huonoimmillaan hätiköityjä. Itse tapahtumat etenevät enimmäkseen soljuvasti Reynoldsin ansiosta, mutta hieman puolivälin jälkeen tulee käärmeen sisältävä kohtaus joka tuntuu väkisin tehdyltä täytteeltä, ja jonka olisi helposti voinut jättää leikkauspöydän lattialle keräämään pölyä. Käsikirjoituksessa riittää myös epäloogisuuksia, etenkin puhelimen kuuluvuuden suhteen – paitsi jos Irakissa on oikeasti parempi verkko kuin Suomessa. Se ei kuitenkaan haittaa, jos vain antaa elokuvan viedä mennessään. Ei, koska leikkaus, joka sinänsä on tasoa ihan ok, on ajoittain tympäisevän ylityyliteltyä. En ymmärrä, miksi elokuvassa jossa on muuten niin ahdas tunnelma, käytetään tehokeinona kameran liikuttamista itse arkun ympäristössä niin massiivisella tavalla että esim. mennään suoraan ylöspäin muutama metri itse arkusta ja tehdään nopeita liukuja kameralla. Meinasi muutaman kerran latistua tunnelma pahasti sen takia – tulee sellainen tunne, että ohjaaja aliarvioi katsojan käsitystä elävältä haudattuna olemisesta. Ei myös siksi, koska ohjaaja yrittää saada elokuvaan mukaan myös tietynlaista poliittista sanomaa sodan eri osapuolten nurkkaan ahtautumisesta. Ottaen tapahtumapaikan huomioon se on ymmärrettävää, mutta enpä tiedä onko sille kovinkaan paljon virkaa kauhutrillerien tyylilajin parissa.","Ajoittain yksi viime vuosien parhaista trillereistä, ajoittain pakkopullaa."
74,60.0,"Kauhuleffojen ja -kirjallisuuden innostamana moni on varmasti kuvitellut, miltä tuntuisi tulla elävältä haudatuksi, niin kauhealta kuin se kuulostaakin. Tällaisen tapahtuman toteutuminen kuulostaa äärimmäisen kaukaa haetulta, mutta se ei estä mielikuvitusta laukkaamasta. Ohjaaja Cortés otti asiasta vaarin ja vuonna 2010 ilmestyi Haudattu, jota tähdittää Ryan Reynolds. Muita näyttelijöitä leffassa ei nähdäkään, sillä kaikki tapahtumat näytetään päähenkilön näkökulmasta käsin hänen viruessaan puuarkussa.Leffan idea on varsin yksinkertainen: Paul (Ryan Reynold) herää pimeyden keskeltä ja pienen panikoinnin jälkeen huomaa tulleensa haudatuksi keskelle Irakin aavikkoa. Tapahtunutta taustoitetaan sen verran, että hänen kerrottiin ajaneen rekkaa, kunnes paikalliset saartoivat hänet työkavereineen ja avasivat tulen. Muille kävi huonosti, mutta hän päätyi arkkuun sytkärin ja muutaman muun valonlähteen, kännykän, taskumatin ja kynän kanssa, joiden avulla hänen tulisi pärjätä.  Paul aloittaakin armottoman puhelinsoittelun taholta toiselle, vaikka pelastuminen tuntuu toivottomalta. Elokuvan juonta on turha tarkentaa sen enempää spoilaamisen välttämiseksi, mutta päähenkilön tavoite on yksiselitteinen - päästä ulos vankilastaan.Leffan ennakkoasetelma on herkullisen mielenkiintoinen ja pelkästään elokuvan nimi innostaa katsojaa tutustumaan teokseen. Se tarjoileekin tiiviin ja synkän trillerin, joka tapahtuu tässä ja nyt. Kuten mainittua, leffan kaikki kohtaukset tapahtuvat ruumisarkussa, eikä tapahtumia päästä näkemään kenenkään muun kuin Paulin näkökulmasta. Katsoja pystyykin oivasti eläytymään päähenkilöön, joka kokee tuskallisen pelottavia ja ahdistavia hetkiä, vaikka sinänsä ajatus arkkuun joutumisesta on kaukana arkipäivän elämästä. Turhat takaumat on jätetty kokonaan pois ja tarvittavat tiedot rakentuvat leffan edetessä, kun Paul soittelee ihmiseltä toiselle.Elokuva on piinaavan jännittävä loppuun asti, vaikka kieltämättä myös tylsiä hetkiä osuu mukaan. Kun samaa kohtauspaikkaa, kännykkää ja sytkärin napsauttelua on katsellut aikansa, se alkaa tuntua lähes puuduttavalta. Onneksi jännitys tiivistyy tasaisin väliajoin, kun katsoja saa haukkoa henkeään käärmeen tullessa vierailemaan Paulin luokse tai hiekan alkaessa valua pelottavan nopeasti arkkuun. Sinänsä nuo esimerkit vaikuttavat luettuna jokseenkin mauttomilta, mutta jännien käänteiden monipuolisuus on melko rajallinen. Tekijät hyödyntävät hienosti ennalta-arvaamattomuutta - koska tarinasta ei voi luoda ainakaan kovin varmoja päätelmiä, se onnistuu paikoin myös yllättämään.Tekninen puoli on suurimmaksi osaksi kunnossa, vaikka sieltä löytyykin puutteita. Valaistus on erityisen onnistunutta ja se onkin lähestulkoon pääosassa Reynoldsin kanssa. Myöskään kameran aktiivinen liikkuminen kuvakulmasta toiseen ei häiritsisi, ellei se muuttaisi arkun kokoa. Ylhäältä päin kuvattuna arkku näyttää valtavan korkealta, kun taas toisesta suunnasta katsottuna se näyttää kutistuneen. Muutoin leffan teknistä puolta on mielestäni turha alkaa analysoida sen tarkemmin, sillä raina on niin omaperäinen tyyliltään, kuten on jo moneen kertaan tullut mainittua.On helppo kiintyä päähenkilö Pauliin ja toivoa hänen pelastumistaan, joten loppuratkaisu herättää varmasti monenlaisia ajatuksia. Reynolds tulkitsee nalkkiin joutuneen miehen tunteita hienosti ja hän on aidon oloinen. Hahmon kasvoissa ja eleissä näkyykin monenlaisia tuntemuksia, kuten pelkoa, ahdistusta, toivoa, vihaa ja pettymystä. Toisaalta hänen käytöksensä on hivenen epäloogista ja herättää kysymysmerkkejä. Hän esimerkiksi käyttää yhtä aikaa sekä sytkärin että kännykän valoa, vaikka toinen niistä riittäisi. Omituisuuksistaan ja pienistä mokistaan huolimatta Haudattu on oikein kelpo kertakäyttötavara, joka viihdyttää puolitoistatuntisen ajan. Vaikka Reynoldsin suoritus onkin hyvä, se ei ehkä riitä nostamaan motivaatiotani niin paljon, että katsoisin leffan uudelleen, sillä loppuratkaisun ja käänteiden ollessa selvillä se ei enää tarjoile mitään jännitystä.",Omituisuuksistaan ja pienistä mokistaan huolimatta Haudattu on oikein kelpo kertakäyttötavara.
75,80.0,"Spagettiwestern-genre sisältää satoja eri elokuvia, mutta vain pieni osa niistä on jäänyt suuremman yleisön tietoisuuteen, kuten Sergio Leonen westernit. Cemetery Without Crosses edustaa tätä hieman tuntemattomampaa puolta genrestä. Ohjaajana toimii myös elokuvassa näyttelevä Robert Hossein, jolta ei sitten muita tämän tasoisia westernejä löydykkään. Elokuva on ikäänkuin suosionosoitus herra Leonelle, se käy ilmi myös lopputeksteistä. Mielenkiintoista on myös se, että itse Leone ohjasi suuressa pöydässä tapahtuvan ruokailukohtauksen elokuvaan, alunperin hänen piti myös näytellä minirooli elokuvassa. Kaiken tämän etukäteen lukeneena minun täytyi saada elokuva käsiini, vaikka pienen suosion takia en suuria elokuvalta odottanutkaan, onneksi se kuitenkin yllätti minut positiivisesti.Cemetery Without Crossesin juoni on melkolailla amerikkalaisen westernin tapainen, höystettynä spagettiwesterneille ominaisilla piirteillä. Ben Cainella ja Rogersin perheellä on epäselvyyksiä karjan suhteen, ongelmat päätetään sillä tavoin, että Caine hirtetään hänen vaimonsa edessä. Tästä käynnistyy tunteita täynnä oleva taistelu Rogersien ja Cainen vaimon välillä, jota höystetään hyvillä käänteillä ja sivujuonilla. Sitä mukaa kun elokuva etenee, on yhä selvempää miksi elokuva on kunnianosoitus Sergio Leonelle. Monet kohtaukset ovat Leonen tyylin mukaisia, mutta ne eivät olisi läheskään niin hyviä ilman upeita kuvausympäristöjä, jotka sijaitsevat Espanjan Almeriassa, jossa kuvattiin kohtauksia myös Leonen Once Upon a Time in the Westiä varten. Aavemainen kaupunki ja loputtoman tuntuinen hietikko luovat upean tunnelman musiikkien (teemalaulu jää hyvin mieleen) kera elokuvalle. Dialogia ei ole kovinkaan paljon, vaan elokuva pyrkii tuomaan tunnetta kuvan ja äänen avulla ilmi, pääasiassa se onnistuu tässä hyvin, jättäen katsojalle hienoja fiiliksiä. Heikkouksista voidaan sanoa se, että alkupuolella meno tuntuu vielä vähän haparoivalta, mutta onneksi loppupuoliskolla elokuva parantaa menoaan kunnolla, ja normaalista tyylistä eroava loppuratkaisu on oiva päätös elokuvalle. Tästä western-elokuvien ystävät pitävät varmasti.Kaikenkaikkiaan elokuvan näyttelypuoli on onnistunut, parhaiten elokuvasta mieleen jää toki Robert Hosseinin hiljaisen mutta tunteellisen asemiehen rooli, mutta myös vahvan naisroolin vetävä Michèle Mercier ansaitsee maininnan. Hänen tummanpuhuva ulkomuotonsa kätkee sisälleen monia asioita, joka on yksi syy miksi Maria Cainen hahmosta muodostui oma suosikkini elokuvassa. Tässä  roolissa on toki yhtäläisyyksiä Claudia Cardinalen roolin kanssa Once Upon a Time in the Westissä, mutta en kuitenkaan koe sitä huonona asiana.","Leonen westernien tyylinen, tunnetta täynnä oleva elokuva, joka pienistä heikkouksista huolimatta on aliarvostettu spagettiwestern."
76,100.0,"Vincenzo Natalin ohjaama Haunter kertoo varsin mielenkiintoisen tarinan elämän ja kuoleman välisestä rajamaasta, joka ei aina ole niin yksiselitteinen. Elokuva on rakennettu yhden omakotitalon ympärille, jossa 16-vuotta täyttävä Lisa huomaa perheensä elämän olevan turhan samanlaista päivästä toiseen. Tästä alkaakin asioiden todellisen laidan selvittäminen, mikä vaatii Lisalta todellista rohkeutta ja pelkojen voittamista. Matka ei ole kuitenkaan helppo, varsinkaan, kun muu perhe ei tunnu haluavan hyväksyä tosiasioita. Haunter on kiistattomasti yksi nykyaikaisten  kauhuelokuvien helmistä. Se, miten yhden omakotitalon ympärille rakennettu elokuva saa ihmisen pelkäämään yksin pimeässä omaa olemassaoloaan, on todellakin hatunnoston arvoinen suoritus. Psykologinen ote vie katsojan  uusiin ulottuvuuksiin, eikä anna periksi koko elokuvan aikana. Pienet asiat, kuten hermoaraastavat kuiskuttelut, oven paiskautuminen kiinni päähenkilön nenän edessä ja vesitippojen tippuminen, ovat jo yksin mukana luomassa pelottavaa tunnelmaa. Onneksi myös turha verellä pelleily ja silppominen on osattu jättää elokuvasta pois, sillä pelkkä mysteerillisyys, sekä juonenjatkumon arvaamattomuus ovat hyviä työkaluja luomaan kyseistä mestariteosta. Tuiki tuntematon näyttelijäkaartikaan ei tuota elokuvassa ongelma, sillä näyttelijäsuoritukset osuvat nappiin, eikä elokuva kaipaakkaan Tom Cruisen kaltaisia elvistelijöitä joukkoonsa. ",Kyseessä on yksi elokuvahistoriamme parhaimmista tuotoksista.
77,60.0,"Päiväni murmelina -elokuvan aikaluuppimainen rakenne on tehnyt vaikutuksen moniin elokuva-alan osaajiin. Ilmeisesti myös detroitilaisohjaaja Vincenzo Nataliin (tuttu mm. Cubesta, Hannibal-telkkusarjasta sekä Paris, je t'aime -leffan yhdestä segmentistä), jonka tuore kauhuelokuva Haunter junnaa yllättävän tehokkaasti paikoillaan.Säikyttelyvälineistöltään Haunter ei ole tehokkain tai edes omaperäisin. Kirotulta vaikuttava talo pimeydessä kuiskivine mysteerilapsineen ja menneisyyden julmuuteen kurkisteleva rakenne ovat peruskauraa kauhun saralla. Silti tyyli on hallussa ja täten perusmaissilapsinolouksilta vältytään. Lapsitähtenä paremmin tunnetun Abigail Breslinin läsnäolo on leffalle tuikitärkeä asia. Little Miss Sunshine'ina ja Signsin foliohattutyttönä yleisön hurmannut lapsi on varttunut teiniroolikelvoksi näyttelijäksi eli hoitanut asiat siten, miten Macaulay Culkin ei asioita ikinä hoitaisi. Breslin löytää pääosahahmolleen epäuskoisen hämmästelyn taajuuden kovin helpon oloisesti ja kirmaa uskottavasti Siouxsie and the Banshees -paidassaan karkuun Haunterin tuntematonta pahaa. Pakoa säestää ""Haven-saarnaaja"" Stephen McHattien kylmä tuijotus.Shokeeraavuusarvoiltaan vähäinen Haunter miellyttänee eniten The Othersin kaltaisia trillerin rajamailla tyylitteleviä kauhuelokuvia arvostavia tahoja. 80-luvun musiikin ystävien kannattaa tsekata raina jo Breslinin Lisa-hahmon huoneen julistekokoelman takia. Aavemaista tunnelmaa löytyy sen verran, että vähälle huomiolle jääneen mysteeripalapelin ratkaisee Halloween-leffaviikolla mieluusti.","Peruskauraa kauhun saralla. Tehokas junnaus takaa kuitenkin sen, että perusmaissilapsinolouksilta vältytään."
78,80.0,"Kunnon brutaalikauhuelokuva eli vuosia pimennossa, kunnes nuoret elokuvantekijät päättivät tuoda kauhuelokuvan omalle paikalleen luomalla brutaalia kauhua ja väkivaltaa, joita kauhudiggarit ovat kaivanneet. Ranskalaisen Alexandre Ajan ohjaama Haute Tension on juuri sellainen kauhuelokuva, jota olemme kaivanneet. Elokuva on alusta lähtien tylyä katseltavaa ja sama meno jatkuu ensimmäisestä murhasta lähtien. Mitään armoa ei anneta ja murhat toteutetaan äärimmäisen hienolla tyylillä. Haute Tension on todellakin ansainnut paikkansa 2000-luvun parhaimpien kauhuelokuvien paikalle.Juonensa puolesta Haute Tension ei ole huippuluokkaa, mutta se on vain sivuasia tässä muuten hyvässä elokuvassa. Elokuva tutustuttaa kahteen nuoreen naiseen, Marieen ja Alexiin, jotka matkustavat syrjäiselle maaseudulle Alexin perheen luokse. Jo ensimmäisenä yönä terrori alkaa, kun haalaripukuinen mies tulee pakettiautonsa kanssa pihalle ja murhaa Alexin isän ja tämän jälkeen koko perheen brutaalisti ja kaiken lisäksi nappaa Alexin mukaansa. Marie on vielä vapaana ja hän tekee kaikkensa vapauttaakseen Alexin.Aja on satsannut kaikki taitonsa visuaaliselle puolelle ja lopputulos on yksinkertaisesti hienoa. Ajan käyttämä äänimaailma saa katsojassa niskakarvat nousemaan pystyyn ja odottamaan mitä tulevan tuo. Myös brutaalisti ja verisesti kuvatut murhat on oiva esimerkki siitä, että kannattaa odottaa Ajalta muita kauhuelokuvia.",Mitään armoa ei anneta ja murhat toteutetaan äärimmäisen hienolla tyylillä.
79,70.0,"Ranskan mantereella velloo paha olo, joka purkautuu muun muassa harvinaisen häijyinä kauhuelokuvina. Alexialle (Le Besco)  ja Marielle (De France)  piti olla luvassa tavallinen opiskeluntäytteinen viikonloppu Alexian perheen maaseutukartanolla. Ilta meneekin mukavasti, mutta yöllä, kun kaikki ovat jo nukkumassa ovikello soi. Juonen puolesta elokuva ei  tuo mitään uutta kauhuleffamarkkinoille. Vähäpuheinen, ""kasvoton"",  murhaaja ilman selkeää motiivia, kiljuvia nättejä tyttöjä, maissipeltoa, piileksintää talossa. Ei kovin omaperäistä. Inhottavia tapahtumia on luvassa ja ne esitetään mahdollisimman graafisesti. Jännitystä on yritetty luoda, siinä kuitenkaan onnistumatta. Mukaan on otettu myös viitteitä siitä, ovatko Marie ja Alexie enemmän kuin ystäviä. Jäi mietityttämään, miksi tällainen teema oli pitänyt änkeä mukaan? Ehkä nuoren miespuolisen ohjaajan mielestä on siistiä, jos tytöt tykkää sillä tavalla toisistaan. Maîwenn Le Besco ja Cécile De France suoriutuivat verisistä kiljumisrooleistaan kohtalaisen hyvin. Ainakin heidän näyttelemistään jaksoi seurata ja paniikki oli uskottavaa. Sadistisesta murhaajamiehestä ei kovin syvällistä tulkintaa voi tehdä. Tärkeintä roolista suoriutumisessa taisi olla herran ulkonäkö. Samalla kun Haute Tension tuo ruutuun paljon kaikkea kamalaa, rumaa ja likaista siinä  on  myös kauneimpia kuvia mitä olen pitkään aikaan nähnyt. Koskaan ei ole hurme näyttänyt yhtä komealta kuin vihreää metsämaisemaa vasten. Värejä korostamalla on koko elokuvasta saatu todella hienon näköinen. Kun edes kuvapuolesta irtoaa kicksejä, se vähentää sitä ärsytystä, minkä juonipuoli aiheuttaa. Haute Tension on vain keskivertoa parempi kauhu-splatter päjäys, jonka kuitenkin katsoo paljon mieluummin kuin sen amerikkalaisen serkun. Ranskalaiskauhussa on kuitenkin jotain erilaista. Vaikka Haute Tension on kaukana täydellisestä se avasi Alejandre Ajalle ovet USA:n, jossa herra on ehtinyt tehdä kaksi remakea, Hills Have Eyesin ja Kiefer Sutherlandin tähdittämän Mirrorsin. Myös toisen huomattavasti pelottavamman ja ahdistavamman Marttyyrit-nimisen tuotoksen ohjaaja, Pascal Laugier,  on matkalla samaan suuntaan. Hän oli estynyt tulemaan Rakkautta & Anarkiaa festivaaleille  tänä syksynä, koska oli allekirjoittamassa sopimusta uudesta elokuvastaan USA:ssa. Mietityttää kuinka näille ohjaajille käy?  Ajan  Hills Have Eyes remake ei ainakaan ollut  kovin ihmeellinen. Tietysti on ymmärrettävää, että ohjaajat haluavat USA:han,  koska siellä elokuvissa liikkuvat isot rahat tuotantopuolella ja kohdeyleisön määrä lisääntyy myös huimasti, kun kieli muuttuu englanniksi. Kaikkihan me tiedämme, kuinka mielellään etenkin amerikkalaiset lukevat tekstityksiä. Toisaalta on varmasti parempi, että herrat itse matkaavat Amerikan mantereelle, kuin vaikka se, että heidän Ranskassa tehdyistä elokuvista tehtäisiin uusintaversioita USA:ssa. ",Inhottavia tapahtumia on luvassa ja ne esitetään mahdollisimman graafisesti.
80,70.0,"Kahden nuoren naisen rennoksi suunniteltu reissu maalle saa synkän käänteen, kun yön laskeutuessa kutsumaton vieras kolkuttaa oveen ja verinen helvetti pääsee valloilleen.Haute Tension - Switchblade Romance on säälimättömän julma kuvaus silmittömän väkivallan saapumisesta rauhalliseen maalaisidylliin. Elokuvan hyytävän tunnelman luonti on suorastaan ilmiömäistä. Karmiva fiilis säilyy sadistisista perheenjäsenten murhista aina verisesti päättyvään huoltoasema visiittiin saakka. Kuitenkin tämän jälkeen tunnelman ja oikeastaan kaiken suhteen tapahtuu ikävä käänne, joka latistaa loppu elokuvan fiiliksen pohjalukemiin. Kaikki elokuvan katsoneet tietävät sen ikävän tosiasian, että tässä elokuvassa shokeeraavaksi ja yllättäväksi tarkoitettu loppuratkaisu ei vain onnistu. Näyttelijät vetävät roolinsa niin kuin pitääkin. Laadukkaasti toteutettu elokuva on viihdyttävää ja otteessaan pitävää katsottavaa ja sopii jokaiselle kauhun ystävälle. Kysymyksessä on todella väkivaltainen elokuva, joka kannattaa suosiolla jättää väliin mikäli ei ole tottunut astetta rankempaan meininkiin. Tunnelma nosti ensin pisteet maksimiin, mutta loppuratkaisu verotti omansa pois. ","Todella väkivaltainen elokuva, joka kannattaa suosiolla jättää väliin mikäli ei ole tottunut astetta rankempaan meininkiin. "
81,40.0,"Ranskalainen kauhuelokuva Haute Tension vuokraamon puolella herätti pienen mielenkiinnon poikasen. Ranskassa tehtyjä leffoja ei muutenkaan ole tullut katsottua kuin kourallisen verran ja leffan saamien satunnaisten kehujen takia tuli tuokin sitten katsastettua.Nuori pääosakaksikko Marie ja Alex päättävät tehdä pienen vierailun maaseudun helmaan sukulaistensa luo. Rentoutuminen ja irtautuminen kaupungin saasteista on reissun pääasiallinen tarkoitus, mutta saadaanpahan hommasta kehiteltyä muutakin, kuin vain tavallinen pikkuretki. Heti ensimmäisen yön aikana eräs paikallinen duunari ajelee pakettiautollaan talon pihalle ja saa päähänsä alkaa koputtelemaan talon ovia, isäntä käy tietysti tarkastamassa tämän hädän ja jannu osoittautuukin täydeksi vertajanoavaksi psykopaatiksi, joka ryhtyy teurastamaan asukkeja vailla minkäänlaista sääliä. Sitten juostaan, huudetaan, kolistellaan, päristellään, metsästetään ja muuta mukavaa. Juonella leffassa ei herkutella, mutta eipä sen niin väliä, kun katsojan viihtyvyys ja leffan sisältö pyritään takaamaan ihan muunlaisin keinoin. Hyvinkin teinikauhumainen leffa ammentaa voimansa vanhoista ja toimiviksi todetuista kikoista. Rankanoloinen ja Michael Myersmaisia haalareita käyttävä murhamies hoitelee hommiaan kekseliään raaoilla tavoilla, käyttäen mielikuvitustaan jopa huvittavan ilkeästi hyväkseen. Jännityskohtaukset toteutetaan ihan ok tason meiningillä ja säikkyjäkin on mukaan tungettu, painostavaa fiilistä kuitenkaan unohtamatta. Takapajuinen ja synkeä maalaismiljöö on havaittu toimivaksi kauhun kehdoksi ja sitä on myös pyritty hyödyntämään kaikin mahdollisin keinoin. Apu on kaukana ja murhamies lähellä. Jenkkiteinikauhuista raina eroaa nimenomaan väkivaltaisuutensa vuoksi, homma yltyy välillä jopa splatter– ja gore-efekteillä mässäilyksi, joka saattaa herkkänahkaisimmille aiheuttaa jonkunlaisia reaktioita. Pääasiassa perinteisiä latuja kulkeva kauhupätkä ei loppujen lopuksi ole kuitenkaan yhtään sen kummempaa tekoa, kuin virkaveljensä toisella mantereella. Ohjaaja Alexandre Aja on tarinansa kirjoittanut parin kliseen varaan, ja viimeistään loppuratkaisun kohdalla mennään ojaan. Kaikki mitä elokuvassa on aikaisemmin tapahtunut, vesitetään todella tökerösti ja hommasta katoaa se viimeinenkin järki. Ilmeisesti shokeeraavaan loppuun on pyritty, mutta eipä tuo nyt niin uusi juttu ollut.Noh, on tämä kertakatselun arvoinen loppupeleissä. Aivoja sen enempää rassaamatta leffa soljuu mukavasti ruudulla eteenpäin ja väkivaltaviihdettä kaipaavienkin luulisi tästä jotain sisältöä löytävän. Tavallinen teinikauhuleffa, mutta vain ranskalaisvoimin tehty.nimimerkki: Lutkus","Tavallinen teinikauhuleffa, mutta vain ranskalaisvoimin tehty."
82,80.0,"Vuonna 2003 valmistunut Haute Tension on ranskalainen kauhuelokuva, joka hehkuu slasher-tradition verenpunaisessa väriloistossa. Ohjaajana toimi Alexandre Aja. Ja niin tässä elokuvassa, kuin Ajan myöhemmin ohjaamassa The Hills Have Eyes-elokuvan uudelleenfilmatisoinneissa ei säästellä hurmeisilla lähikuvilla ja väkivallan yksityiskohtaisella kuvaamisella. Haute Tension onkin saanut mainetta myös suunnannäyttäjänä myöhemmin tulleille brutaaleille kauhuelokuville kuten Saw. Aja on myös nimetty riippumattomien elokuvantekijöiden niin sanottuun Splat Pack-ryhmään (mm. Saw elokuvista tuttuen Leigh Wannelin, Darren Lynn Bousmanin ja James Wanin ohella), jonka jäsenille on tyypillistä pienellä budjetilla ohjatut ultra-väkivaltaiset elokuvat.Elokuvan alkaa kahden naisen matkalla kohti toisen vanhempien maatilaa, jossa tarkoituksena on opiskella tenttejä varten. Ystävykset saapuvat perille myöhään ja sattuneesta syystä vanhempien ja pikkuveljen henkilökuvia ei ehditä kehitellä pitkään. Matka kauhuun alkaa jo myöhäisen illan hetkinä. Tässä ei siis mennä Wolf Creekin verkkaisella tahdilla, vaan katsoja imaistaan mukaan jo lähes alkumetreillä. Elokuva myös onnistuu olemaan uskollinen suomalaiselle nimelleen, Kiihtyvää Kauhua. Maatilan tapahtumat ovat vasta alkusoittoa jännittävälle takaa-ajolle, jossa katsojan hermoja koetellaan useissa kohdissa. Elokuvan loppuratkaisu on yllättävä, joskaan ei ainutlaatuinen. Paljon keskustelua se on kuitenkin herättänyt, niin hyvässä kuin pahassa. Mielestäni ratkaisu on toimiva, kun ajatellaan miten elokuva etenee ja miten loppuratkaisu niveltyy kokonaisuuteen. Elokuvan keskiössä on kolme näyttelijää: Philippe Nahon, Cecile De France ja Maiwenn Le Besco. Erityisen hyytävän roolisuorituksen tekee ranskalaisen kauhuelokuvan pitkä linjan näyttelijä Nahon, jonka ruokoton ulkoasu ja terminaattorimainen eteneminen tekee vahvan vaikutuksen. ”Pelkääjän” paikalla mm. Cesar-palkinnolla arvostettu de France, joka onnistuu hyvin monitahoisessa roolissaan sekä ikävästi yllätetty Le Besco, jonka roolihahmo saa todella taistella hengestään loppuun asti.Haute Tension herätti paljon keskustelua suuntaan ja toiseen, eikä vähiten loppuratkaisunsa vuoksi. Kokonaisuutena se on kuitenkin onnistunut kauhuelokuva, joka pitää otteessaan ja onnistuu siinä mikä mielestäni on olennaista kauhuelokuvalle: se herättää pelkoa, kauhua ja jopa inhoa. Lisäksi lopussa jäi miettimään, että mikä sai tekijän tikittämään kun ottaa huomioon myös sarjamurhaaja-viittaukset. Lukuisten murskaavien arvioiden lisäksi se on myös toisaalta nostettu jopa kauhuelokuvien kaikkien aikojen TOP 100 listoille: Time Out äänestys vuonna 2010 (sija 51) ja mukana myös Stephen Jay Schneiderin kokoamassa kirjassa 101 kauhuelokuvaa, jotka jokaisen on nähtävä ainakin kerran elämässään. Omasta mielestäni, paljon kauhuelokuvia nähneenä, tämä raina puoltaa paikkansa kauhuelokuvan historiassa.",Omasta mielestäni tämä raina puoltaa paikkansa kauhuelokuvan historiassa.
83,60.0,"Veikko Huovinen on poissa, mutta hänen tekstinsä elää. Havukka-ahon ajattelija on rakastettu teos, jonka suurimmat fanit kävisivät varmasti kahta kertaa miettimättä teoksen pilaajan kimppuun. Niinpä Kari Väänänen, joka on vaihteeksi tällä kertaa vallannut sekä ohjaajan että käsikirjoittajan kiikkerät tuolit, on tarvinnut paljon muutakin kuin nättejä maisemia, matkakulukorvaukset ja vähän troppia tavoittaakseen Havukka-ahon ajattelijan ytimen.Noh, kököttääkö se Kai Lehtinen otsa rypyssä jonkun kannon päällä koko leffan ajan, vetää välillä piipusta henkoset ja pureksii muikkua? Vaihtuuko edes kuvakulma välillä? Älkää peljästykö, ei Kari Väänänen ole mikään Tarkovski, joka toki silläkin lailla olisi loihtinut Havukka-ahon ajattelijasta elämää suuremman elokuvan. Juonta elokuvassa on niukalti kuin Kuoliaaksinaurattajalla (Kalliala) ilmeitä, mutta silti sitä on tarpeeksi viemään metsän ajattelijamiestä ”sinne ja takaisin” ja tempaamaan samalla katsoja avartamaan maailmaansa pylkkösläisellä tieteilyllä. Tämä pylkkösläinen tieteily on menneisyydeltään mystisen metsämiehen päättelyä. Se on avaruuden rajoja kolkuttelevaa kiinnostusta maailman ja elämän faktoja kohtaan ja sellaista meininkiä, että arkisempiin askareihin juuttuneet eivät oikein pysy Pylkkäsen kärryillä.Havukka-ahon ajattelija on osin tarina tiedon etsimisestä, mutta myös tarina ulkopuolisuudesta. 1950-luvulla ihmisten tietoisuuteen tullut hahmo, Konsta Pylkkänen, on ehkä itseoppinut ja karski, mutta hänessä on silti paljon sellaista, jonka moni suomalainen vieläkin löytää itsestään. Samalla löydämme korpifilosofi Pylkkäsen kotikylän väestöstä monta sellaista henkilöä, jotka muistuttavat omia tuttaviamme. Väänänen ei ole sortunut kääntämään Huovisen alkuperäishahmoja röpelöisiksi karikatyyreiksi, vaikka välillä tällä rajalla horjuukin. Havukan Pikku-Nikke (Pöyliö) esimerkiksi on kaikessa veikeässä välittömyydessään kuin suoraan kotimaisen elokuvan mustavalkoisen kultakauden aarrearkusta poimittu. Sama efekti toistuu joissakin tilanteissa. Vaikkapa Mooses Pessin (Heiskanen) ja Konsta Pylkkäsen tenuhetki väläyttelee esiin kuvajaisia jopa maamme elokuvahistorian mykältä kaudelta. Joissakin asioissa nykypäivän elokuvanäytteleminen ja moderni elokuvaus sopivat hyvin yhteen vanhasta lainatun kanssa, muitta Havukka-ahon ajattelijassa on myös vähemmän onnistuneita kohtia. Esimerkiksi mainittu tenuhetki kuuluu niihin. Tarinan kulunkin kannalta se tuntuu ylimääräiseltä.Missä Väänänen on elokuvassaan onnistunut erinomaisesti, on katsojan kuljettaminen kohti sinisiä ajatuksia. Tässä auttavat toki leffan neljää tärkeintä osaa, Pylkkästä, Ojastoa (Björkman), Kronbergiä (Korpela) ja Pikku-Nikkeä, esittävät kyvyt, mutta myös kuvaaja Timo Salmisen  taltioimat maalaukselliset korpimaisemat. Visuaalista nautintoa, johon voidaan laskea Väänäs-elokuvalle melkein tyypilliset mielikuvitusmaisematkin, kruunaa Pessi Levannon säveltämä ja koko sinfoniaorkesterin voimin hengittävä musiikki. Tärkeintä elokuvassa on kuitenkin Konsta Pylkkänen. Roolin piti mennä Pirkka-Pekka Peteliukselle, mutta hänen vetäydyttyään projektista Pylkkäsen vermeet pukikin päälleen Kai Lehtinen. Ken on Lehtisen Pylkkäsenä nähnyt, saattaa jopa ihmetellä, miten kukaan muu tuohon rooliin edes sopisi.","Ken on Lehtisen Pylkkäsenä nähnyt, saattaa jopa ihmetellä, miten kukaan muu tuohon rooliin edes sopisi."
84,70.0,"Viime vuonna kuollut Stephen Hawking eittämättä oli hieno mies. Luonnollisesti itse en ole häntä henkilökohtaisesti tavannut, toisen käden tiedon perusteella uskallan kuitenkin väittää miehen olleen ihmiskunnalle merkittävämpi hahmo kuin sinä, minä ja naapurin Juoppo-Janne yhteensä eikä ollenkaan pöllömpi herrasmies persoonaltaankaan. Siinä tuppaa usein käymään niin, että henkilön kuollessa hänet nostetaan välittömästi korkealle jalustalle ihmisen ikävämmät puolet täysin unohtaen. Varmaan Juoppo-Jannenkin vaimonhakkailut sekä kanssaihmisilleen suorittama jatkuva päänaukoilu saataisiin näyttämään viehkona omalaatuisuutena ja kiihkeytenä vuorovaikuttaa muiden ihmisten kanssa. Oli miten oli, Stephen Hawking oli sen verran merkittävä kulttuurihistoriallinen hahmo, että hänen edesottamuksistaan on tehty useampikin filmi. Esittelen seuraavaksi yhden niistä enkä ollenkaan pöllömpää sellaista.Kaikkien* suosikin BBC:n tuottama Hawking keskittyy tieteen uranuurtajan nuoruusvuosiin eli siihen ajanjaksoon, kun Hawking vielä pyöri yliopiston kampuksella opiskelijana, sai ALS diagnoosinsa sekä löysi ensimmäisen vaimonsa. Erinomainen ratkaisu rajoittaa näkökulmaa näinkin radikaalisti, sillä välittömästi riski yrittää esittää liian laajoja kokonaisuuksia nimihenkilön elämästä vältetään ja vähempään määrään yksittäisiä asioita kyetään keskittymään tarvittavalla pieteetillä. Uransa aivan alussa ollut Benedict Cumberbatch paneutuu hiljalleen halvaantuvan Hawkingin rooliin monitahoisesti. Kompleksinen tieteellinen puhe on hallussa, samoin kohteen maneerit että persoona. Suoritus keikkuu sikälikin erinomaisen puolella ettei päähenkilön vaiheita katsellessa tullut kertaakaan falskia oloa. Ei edes pahimman rakkaussöpöstelyn aikana tahi hänen taistellessaan hiljalleen rapautuvan kävelykykynsä kanssa. Toisin sanoen roolisuoritus siis tuntui äärimmäisen aidolta. (*virhemarginaalilla 100)Sivurooleista lämpenin erityisesti Adam Godleyn esiintymiselle Hawkingin isänä. Huoli omasta pojasta sekä hänen selviytymisestään tuli aidosti iholle. Ketään varsinaisesti kehnoa osallistujaa en castista kykene poimimaan, tosin vastaanjurnaajaprofessoreissa ei alunperinkään ollut oikein mieltä, vaikka historiassa noinkin oikeasti kävi. Ohut vänkääjä ei silti kyennyt kuin hentoisesti kismittämään. Kuten jo edellä totesin, katsaus tiettyyn ajanjaksoon kohteen elämässä oli oivallinen ratkaisu keston sekä paneutumisen kannalta. Nämä tärkeimmät osa-alueet eli l'amour, science ja ALS saavat jokainen tarpeeksi hengitystilaa eikä yksikään niistä dominoinut toista dominatrix tyyliin. Pohjatietojeni sekä ankaran Wikipediatyön perusteella tosiasioissa pysytellään pitkälti oikeilla kaistoilla, joten päiväsakoilta välttyköön BBC tällä kertaa. Kuvausteknisesti teos ei onneksi näytä teeveemäisyyttään kirkuvasti, kontrastit sun muut ovat tällä kertaa kohdillaan. The Crown sarjaa useamman jakson kipparoinut peruspätevä Philip Martin saattoi myötävaikuttaa asiaan vahvasti ohjaajan pallilta käsin.","Nimeni on Hawking, Stephen William Hawking."
85,60.0,"Soderberghiin Haywire on vauhdikas ja ohjaajansa näköinen agenttiraina. Niin hyvässä kuin pahassakin. Trafficista aikoinaan Oscar-patsaan itselleen napannut ohjaaja on tiettävästi vääntänyt omalaatuista jälkeä jo lähes kolme vuosikymmentä ihmisuhdekoukeroista (Seksiä, valheita ja videonauhaa) aina näppärien rikostarinoiden (Mieletön juttu - Out of Sight, Limey - kostaja Lontoosta, Ocean’s Eleven) kautta mitä omaperäisemmällä otteella. Tämä siis tarkoittaa lineaarisen aikakerronnan rikkomista takaumilla ja takaumien takaumilla. Tämä ei aina ole tarinan kannalta se paras ratkaisu varsinkin kun välillä rymistellään ja väännetään vihollisen kanssa sormikoukkua tuntuu kuin katsoja kaipaisi moiselle touhulle hieman perustellumpaa motiivipohjaa.Haywire on puhdasverinen agenttielokuva, jossa Mallory Kane on Yhdysvaltojen hallitukselle kaikkoja puskeva, yksityissektorilla hääräävä naispuolinen agentti. Erinäisten tapahtumien myötä hänestä on tullut tietenkin hallituksen ja asiakkaidensa pelinappula josta halutaan lopulta päästä eroon. Soderbergh on haalinut mukaan elokuvaan nimekkään näyttelijäpoppoon, joka sinänsä ei kyllä takaa lopputuloksen kannalta mitään. Väillä olo on hieman liiankin ”Ocean’s Eleven-tyylisesti” rento ja se viimeinen terä pahisten nihkeydestä jää uupumaan. Pisimmän korren niminäyttelijöistä vie Kanen colleegaa esittävä Fassbender.Pääosan esittäjä Gina Cirano on valkokankaalla noviisi, mutta taustaltaan mm. vapaaottelijana ja thainyrkkeilijänä kovinkin tunnettu tapaus uudella mantereella. Autenttisen oloiset tappelukohtaukset ovat näyttävintä antia ja ilman suurempia paukkeita meininki onkin enemmän semi-realistisempaa kuin genren vastaavissa tapauksissa. Ciranon fyysinen olemus sopii touhuun mainiosti kaikilla osa-alueilla. Uutta nais-James Bondia hänestä ei kuitenkaan taida syntyä.",Agenttiviihdettä joka hieman kärsii ohjaajan tavasta kikkailla tarinankerronnassa.
86,100.0,"Piru vieköön sitä Sion Sonoa! Aina kun tässä valmistautuu katsastamaan miehen vähemmän tunnettuja ja oletetusti keskinkertaisempia tuotoksia, saakin aina yllättyä tavalla tai toisella positiivisesti. Tälläkin kertaa vastaan asteli yksi miehen parhaista ja räävittömimmistä pätkistä suunnilleen koskaan, vaikka olin henkisesti valmistautunut vain kevyehköön välityöhön. Damn you!About kaikista Sion Sonon muista leffoista poiketen tämä on kuvattu New Yorkin likaisimmissa slummeissa ja puoliksi englanniksi. Alkujaan tämän pitikin olla vain pätkä yhtä toista Japaniin ja Tokioon sijoittuvaa isompaa teosta, mutta Sono tiimeineen inspiroituikin Nykin rappiosta niin paljon, että suunnitelmat pantiinkin kerralla uusiksi.Hazardin päähenkilö on japanilainen yliopisto-opiskelija nimeltä Shin. Heti leffan alussa tulee selväksi, että Shin on lopen kyllästynyt sieluttomaan ja robottimaiseen japanilaiseen yhteiskuntaan ja haikailee ison ompun raitin tuomasta vapaudesta ja myyttisestä ”Hazardista”, joka mainittiin ohimennen kaverin lukemassa kirjasessa. Niinpä sitten Shin päättääkin hylätä vanhan elämän tyttöystävineen ja reissata kohti unelmiensa Hazardia ja uutta elämää.Hyvin nopeasti tulee kuitenkin selväksi ettei kaikki tule menemään niin kuin Shin oli alunperin suunnitellut. Kielitaidoton nuori mies ei pärjää suurkaupungin kaduilla laisinkaan yksinään vaan joutuukin heti kättelyssä gangstojen ryöstämäksi ja ihmisten tuuppimaksi. Loppujen lopuksi Shin löyttäytyy kahden tapaamansa japanilais-amerikkalaisen gangsterin kelkkaan ryöstelemään pikkupuoteja, diilaamaan huumeita ja perseilemään sydämensä kyllyydestä. Jos jotain, niin Sonon sanomana lienee tässä että osaa ne kiltit japanilaisetkin perseillä pyssyillä GTA-tyyliin siinä missä syntyperäiset pallinaama-amerikaanotkin. Ikävä päivä New Yorkissa on aina jännittävämpi ja mielenkiintoisempi kuin hyvä päivä Japanissa.Paljon puhutun Hazardin luonne jää loppujen lopuksi täysin hämärän peittoon. Hazard on jotain mystistä, jota New Yorkin kaduilla ja kuppiloissa leijailee yltympäriinsä. Hazard on sitä löyhkää, joka nousee jokaisen gheton viemärin rakosista ja jonka Travis Bickle haluaisi siivota kaupungin kujilta. Jokainen gangsteri, poliitikko ja narkkari on Hazard. Hazard on elämäntyyli, syöpä ja sairaus. Lopulta Shinistä itsestäänkin tulee Hazard ja mies rantautuu levittämään sitä Japaniinkin.Hazard on huippuleffa. Koko juttuhan on kuvattu siis aidossa rappioituneessa ympäristössä ja äärirealistiseen tyyliin halvalla käsikameralla ja amatöörinäyttelijöillä, joten karun räiskyvää realismia ei todellakaan jää puuttumaan ainoastakaan kohtauksesta. Itse asiassa tämä taitaa olla räkäisin ja likaisin näkemäni gangsterileffa vuosikausiin – ja se on pelkästään hyvä juttu. Kaikesta likaisuudestaan huolimatta tässä on kuitenkin jotain todella kaunista ja runollista, jota ei oikeastaan osaa sen paremmin selittää. Shinillä ja gangstereilla esimerkiksi on yhteinen näkymätön kolikko, joka lopulta on käytännössä ainut ja arvokkain asia, jota Shin oikeasti omistaa. Ilmeisesti kyseinen yksityiskohta korostaa asenteellisten punk-gangstereiden elämäntyylin vapautta kapitalismista ja materian maailmasta. Perinteistä Sonoa siis.Hazard on yksinkertaisesti tajuttoman viihdyttävä ja iskevä perseilyleffa, omasta mielestäni Sion Sonon parhaita heti Love Exposuren jälkeen. Harmittavasti tämä tuntuu olevan miehen elokuvista kaikkein vaikeimmin katsottavissa; Hazardin täydellisen epäkorrektiuden ja kaikkiin mahdollisiin suuntiin keskisormea heiluttelevan räävittömän menon vuoksi tätä ei ole taidettu paljoa maailmalla levittääkään ja tuottajan hyllylläkin tämä kuuleman mukaan seisoi vuosikausia ennen nykyistäkään julkaisua. ",Kaikki tiet johtavat Hazardiin.
87,80.0,"Norjasta paukkuu ja kovaa. Morten Tyldum on tehnyt norjalaista elokuvahistoriaa luomalla tiivistunnelmaisen sekä toiminnantäyteisen 100 minuuttisen, joka todistaa, että Norjassakin osataan tehdä elokuvia. Norjan maine elokuva-alalla ei ole Suomea kummoisempi, mutta Headhunters osoittaa, että nousu kovaksikin elokuvamaaksi on mahdollinen. Ja vielä niillä Skandinavian bravuureita, Millenium-trilogian siivillä maailmanmaineseen nousseita, rikos-trillereitä.Jo Nesbøn kirjaan (Hodjegerne, suom. Kukkulan kuningas) perustuva actionpläjäys keskittyy rikkaaseen Roger Browniin (Aksel Hennie): hän on vain 168 cm pitkä, mutta omaa kalliin talon, kalliin auton, arvokasta taidetta. Lisäksi hän on paras alallaan, hänellä on vierellä kaunis vaimo, vaimolla hieno taidegalleria - ai että, kun on hyvin. Vielä.Roger perustaa headhunterin (eli kykyjenetsijän) uransa maineeseen. Yhtiöt luottavat hänen sanaansa ja palkka juoksee. Lisäksi Roger luo omaisuuttaan varastamalla taidokkaasti ja jälkiä jättämättä hyvin arvokkaita taidemaalauksia. Asiat alkavat mennä pieleen, kun hollantilainen Clas Greve (Nikolaj Coster-Waldau), tulee molempiin mukaan. Roger Brown suosittelee häntä GPS-yhtiö Pathfinderille sekä kuultuaan Clasin omistavan jopa 100 miljoonan arvoisen maalauksen, Roger varastaa sen. Clas ei olekaan tavallinen heppu, vaan eliittijoukoissa palvellut ihmistenjäljittäjä ja -metsästäjä, joka on tottunut kokemaan kovia ja joka on toiminut Pathfinderin kilpailevalla yhtiöllä. Kun Brown estääkin hänen pääsynsä Pathfinderin johtajaksi ja varastaa hänen maalauksensa, alkaa hirmuinen takaa-ajo ja Clas Greven verenhimo on suuri, tavoitteenaan Roger Brownin tappaminen. Elokuvassa yksi asia tehdään hyvin selväksi: tämä elokuva on vuoden 2011 kulmakunnan kovin filmi. Headhunters tihkuu seksiä, raakoja sekä verisiä kohtauksia, mustaa huumoria, toimintaa ja saa katsojansa hikoilemaan jännityksestä. Mustan huumorin välityksellä elokuvan aikana yökötellään loputtomalle gorelle, mutta hetken päästä nauretaan sille. Kohtaukset tuovat monia eri tunteita katsojastaan esiin, mikä saa aikaan ennenkokematonta mielihyvää elokuvan pyöriessä eteenpäin. Takaa-ajon aikana juoni väistyy sivumalle ja antaa katsojalleen suuren määrän toiminnalla mässäilevää katsottavaa, joka on filmin parasta antia.Elokuvassa ei pyöri maailmankuuluja näyttelijöitä tai ohjaajia, mutta jokainen tekee upeaa työtä. Aksel Hennie onnistuu eleganttina taidevarkaana, kun hän välittää katsojalle jokaisella liikeellään kipua ja tuskaa sekä hämmentyneisyyttä ihmetellessään, miksi häntä jahdataan takaa. Nikolaj Coster-Waldau taas kertoo jo katsellaan, että kohta lentää verta. Ja paljon. Sivuosissa ei sorruta yksinkertaisuuteen, elokuvassa esitetyt tunteet tarttuvat katsojaankin ja dialogi rullaa sujuvasti vieden juonta eteenpäin. Ohjaaja onnistuu loistavasti luomaan jännitystä, sillä koskaan ei tiedä, milloin tapahtuu mitäkin. Se saa katsojan hikoilemaan sekä säikähtämään jännityksestä jokaiseen yllätykseen. Tyldum ei pelkää peitellä mitään ja Headhunters näyttääkin aivan kaiken. Jos ollaan alasti, niin mitään ei häpeillä. Jos jotakuta puukotetaan, niin näytetään, kun se veitsi uppoaa. Jos naama on murskaantunut muodottamaksi, niin, hyi sentään, sehän näytetään.Headhunters on kevyesti yksi vuoden 2011 yllättäjistä. Odotukset vähän mainostetusta ja laimeasti hypetetystä norjalaisesta elokuvasta eivät voi olla suuria, mutta mielestäni se ansaitsee paikkansa kaikkien aikojen toimintaelokuvien joukosta. Headhunters ei tarjoa juurikaan sanottavaa ja syvällisempää tarkoitusta, vaan iskee katsojilleen puhdasta viihdettä. Tosin joillekin erittäin raakaa ja rajua sellaista, mutta itselleni yököttävätkin kohtaukset tarjosivat hyvää viihdettä.  Headhuntersin huumori on synkkää. Juoni ei tarjoa erityisempiä, jonka takia on helpotus, että upeasti toteutettu toiminta on nostettu etualalle.",Norjasta paukkuu ja kovaa.
88,70.0,"Headhunters (Hodejegerne) on norjalainen rikostrilleri, joka perustuu Jo Nesbon loistavaan romaaniin vuodelta 2008. Kirjan lukeneena odotukseni olivat varsin korkealla elokuvan alkaessa pyöriä. Takaraivossani piili kuitenkin epäilys. Varsin usein näkee hyvistä kirjoista tehtävän surkeita elokuvia, mutta onneksi Headhuntersin tapauksessa tästä ei ole kyse. Leffa keskittyy pääkallonmetsästäjään Roger Browniin (Aksel Hennie). Brown on alansa huippu, eliittiä. Hän haastattelee potentiaalisia tulevia johtajia ja ehdottaa heitä suurille yrityksille. Ja kertaakaan ei ole hänen ehdokasta hylätty. Brownilla on myös toinen työ: hän on taidevaras. Hän varastaa tauluja, antaa ne kaverilleen Ovelle, joka myy ne eteenpäin. Brown on saanut toimeksiannon, jossa hänen täytyy löytää GPS-yritykselle Pathfinderille uusi johtaja. Vaimonsa Dianan gallerian avajaisissa hän tapaa Clas Greven (Nikolaj Coster-Waldau), joka on lähes liian täydellinen Pathfinderin johtajaksi. Brown saa myös selville, että Grevellä on hallussaan mittaamattoman arvokas Peter Paul Rubensin taulu, jonka myymällä voisi elää herroiksi loppuelämän ajaksi. Ahneus sokaisee Brownin ja saa hänet varastamaan taulun. Brown ei kuitenkaan tiedä, että Greve on ex-eliittisotilas, joka on erikoistunut ihmisten jäljittämiseen. Greve saa selville, että Brown on varastanut taulun ja niin alkaa suuri jännittävä ihmisjahti.Headhunters on aika uskollinen kirjalle, vaikka kaikkea ei tietenkään voi yhteen elokuvaan mahduttaa. Jotkin juonenkäänteet ovat tulevat ihan eri tavalla esille kuin kirjassa, mutta ne toimivat yllättävän hyvin. Jännitys on hyvin saatu taltioitua valkokankaalle ja toiminta on moitteetonta. Elokuva lähtee liikkeelle ehkä hiukan liiankin hurjaa menoa sellaiselle, joka kirjaa ei ole lukenut. Paljon asiaa tulee ensimmäisten kymmenen minuutin aikana eikä katse saa herpaantua hetkeksikään. Onneksi tahti tasoittuu alun jälkeen ja jatkuu tasaisen varmana loppuun asti. Harmi vain, että kirjassa esiintynyttä huumoria ei saatu kunnolla toimimaan leffassa. Se on niin vaivihkaista, että voisi luulla, ettei sitä ole ollenkaan. Elokuvassa keskityttiinkin enemmänkin jännityksen luomiseen.Näyttelijät eivät ole mitään tunnettuja, mutta ihan hyvin he kuitenkin osansa vetävät. Coster-Waldau varastaa show'n lähes tunteettomana pahiksena, jonka päämäärää ei estä mikään. Hennie ei ole Brownin roolissa ihan niin hyvä. Ei hän huono ole, mutta hän ei saanut näytettyä Brownin hahmon analyyttistä, varmaa puolta niin hyvin kuin olisin toivonut kirjan pohjalta. Brownin vaimoa, Dianaa, näytellyt Macody Lund ei hänkään pysty kunnolla välittämään onnistunutta kuvaa rakastavasta, viisaasta vaimosta. Elokuvan parasta antia on kuitenkin sen juoni. Se sisältää valtavasti pikkujuonenkäänteitä ja mikä parasta, se on aukotonta. Kaikki palaset loksahtavat lopussa paikoilleen ja mikään asia ei jää epäselväksi.Headhunters ei ole mikään virheetön leffa, mutta omaperäisellä tarinalla ja hyvillä juonenkäänteillä pääsee jo pitkälle. Jännitys pitää kiinni otteessaan loppuun asti ja elokuvan loputtua jää hyvä mieli. Se jokin jää kuitenkin puuttumaan lopputekstien rullatessa ruutuun. Ehkä se vain toimii paremmin, jos ei ole kirjaa lukenut. Tiedä häntä. Joka tapauksessa kyseessä on varsin onnistunut norjalainen elokuvasovitus, jonka ei luulisi jättävän ketään kylmäksi.",Loistavasta kirjasta melko hyvä elokuvasovitus
89,100.0,"Ford, joka palveli laivastossa, omisti elokuvan kaikille taistelutovereilleen. He antoivat kaikkensa onkin haikea ja sentimentaalinen kuvaus sodan alkuvaiheista. Se kertoo komeiden, mutta taistelussa keveiden, torpedoveneiden miehistöistä ja heidän edesottamuksistaan. Elokuva on läpeensä tunteellinen, eikä uusien sotaelokuvien ystävä varmaankaan kauheasti saa elokuvan katsomisesta. Mutta jos tykkää muutamista hienoista (ja yhä vaikuttavista) taistelukohtauksista, komeiden veneiden tunteella kuvatuista liikkeistä merellä, sekä toveruuden tunteen kuvauksesta, tämä saattaa olla elokuva sinun makuusi. Koossa on Fordin tapaan komea näyttelijäkaarti, jota ohjaaja tapansa mukaan kohteli miten tahtoi omien tarkoitusperiensä saavuttamiseksi.  Tarina kertookin alun kunniantekoa kuvatun kolme kertaa, koska Waynen käsi on siinä epäsotilaallisesti mutkalla. Hänhän ei koskaan palvellut sotilaallisesti missään eikä millään tavalla, toisin kuin muut elokuvan pääkalustosta. Tämä sai Fordin raivoihinsa ja hän haukkui Waynen täysin lyttyyn muiden edessä. Wayne lähti hotellille ja Ford jäi napisemaan, ettei hän muka voinut tehdä muutakaan. Joka tapauksessa Waynen käsi jäi mutkalle siihen alun kohtaukseen. He antoivat kaikkensa sisältää siis kunniantekoa, mutta on siinä paljon muutakin, kuten hyvään sotadraamaan kuuluukin. Taistelukohtaukset on esimerkiksi kuvattu yhdellä otolla, koska Ford ei tahtonut vaarantaa alaisiaan harjoituksissa.",Yhden suurimman yksi suurista
90,50.0,"Tämän kesän romcom-tarjonnasta löytyy perinteisten Hollywood-tuotantojen rinnalla myös ranskalainen romanttinen komedia. Elokuvan kotimaasta huolimatta ei tarvitse pelätä saavansa uutta aaltoa tai (teko)taidetta, Heartbreaker tarjoaa kilpailijoidensa tavoin roppakaupalla kauniita ihmisiä, kiihkeitä katseita ja aurinkoisissa maisemissa hassuttelua.Alex (Romain Duris) pyörittää sisarensa Mélanien (Julie Ferrier) ja tämän miehen Marcin (Francois Damiens) kanssa omalaatuista ihmissuhdeyritystä. Kolmikko kiertää pelastamassa onnettomissa parisuhteissa riutuvia naisia, jotka eivät itse ymmärrä huonoa jamaansa. Melánie ja Marc hoitavat käytännön järjestelyt, Alex on titteliltään sydäntensärkijä; mies iskee onnettomat naiset ja saa nämä jättämään vätysäijänsä. Vaikka yrityksellä on periaate, ettei se hajota onnellisia parisuhteita, pitää siitä anteliaan työtarjouksen ilmaantuessa joustaa. Alamaailman pikkupomo Van der Becq (Jacques Frantz) haluaa estää tyttärensä Julietten (Vanessa Paradis) häät englantilaisen Jonathanin (Andrew Lincoln) kanssa, vaikka pari silminnähden onnellinen onkin. Alex käsikirjoittaa itsensä Julietten elämään ja päättää saada naisen rakastumaan itseensä, ja tietysti onnistuu sotkemaan soppaan omankin sydämensä.Monacon äveriäissä maisemissa tapahtuva elokuva on Hollywoodiin sijoittuvia vertaisiaan viihdyttävämpi. Duris on karismaattinen veijarihahmo, jonka rinnalla Paradis'n kohtalokas sankaritar ei kalpene, samalla kun Ferrierin ja Damiensin hahmot tuovat tarinaan kaivattua komiikkaa. Myös musiikin käyttö leffassa on toimivaa, mukavasti svengaava funk-poljento potkii leikkausta reippaasti eteenpäin. Tarina sen sijaan pitää sisällään aivan liikaa sitomattomia langanpäitä. Van Der Becq haluaa estää tyttärensä onnellisen avioliiton, mutta kukaan ei tiedä miksi. Alex on velkaa jättimäisiä summia jollekin rikollispomolle, minkä takia työkeikan onnistuminen on erityisen tärkeää, mutta velkoja ei selitetä mitenkään. Vaikka Alexin duuni eettisyyden ja hyvän maun rajoja vavisutteleekin, laitonta se ei ole, eivätkä miehen yhteydet alamaailmaan ole mitenkään perusteltuja. Vakavasti ajateltuna elokuvan teema on röyhkeä ja kaikkea muuta kuin romanttinen. Ammatti-playboy hajottaa häitään järjestävän, onnellisen pariskunnan suhteen koska morsmaikun mafiosoisä käskee. Ja mitä jää? Muhinoivat playboy ja morsian sekä alttarille hylätty, kohtaloonsa syytön sulhanen. Sulhasen hahmo jätetään yleisölle tosin etäiseksi, ettei kenenkään tarvitsisi sääliä nöyryytettyä miestä, mutta tosielämässä tilanne olisi todennäköisesti toinen. Tosielämään ei tällaisia tarinoita tietenkään pitäisi verrata, että väliäkö sillä hylätyllä sulhasella. Kyllä morsiamen nymfomaanikaveri sille epäonnistuneiden häiden jälkeen kuitenkin antaa.","Mitään erityisen vakavaa elokuvalta ei sovi odottaa, mutta ei romanttiselta komedialta kai tarvitsekaan. "
91,80.0,"Tom Highway (Clint Eastwood) on rähjäinen kersantti joka saa tossunsa alle surkeita tunareita, joista pitäisi koulia todellisia sotilaita, jotka hihkuvat isänmaallisuutta. Tehtävä ei ole helppo ja Tom joutuu heti alussa napit vastakkain miestensä kanssa. Mutta sittenkun mennään Grenadaan leikkimään isoilla aseilla niin yhteistyön pitäisi alkaa sujumaan vaikka mikä olisi.Heartbreak Ridge on taattua toimintaelokuvaa Clintiltä. Amerinkan tähtilippu on korkealla mutta se ei haittaa paljoa tälläisessä viihde-elokuvassa. Vaikka sotaan valmistautumista tässä kuvataan niin huumoriakin on mukana kiitettavä määrä. Clintille rooli sopii kuin nyrkki silmään ja mies näytteleekin roolinsa kunnialla jättäen muut näyttelijät auttamatta varjoonsa. Vaikka Clint alkaakin olla jo vanhan oloinen niin on äijä vieläkin rautaa.Tässäpä on hyvä esimerkki äijäelokuvasta. Lisätään keitokseen vielä kivenkova Clint Eastwood niin hyvä tulee. Onhan tässä joitakin puutteita ja turhia juonenlisäyksiä kuten romanssihöpötys joka ei yksinikertaisesti sovi tälläiseen elokuvaan. Kaikille Clint-faneille ja kasarmielokuvien ystäville. Kyllä Clint on äijä. ""I've drank more beer, pissed more blood, and banged more quiff than all you numb-nuts put together!""",Kaikille Clint-faneille ja kasarmielokuvien ystäville. Kyllä Clint on äijä.
92,40.0,"Veteraani kouluttajakersantti Tom Highway (Clint Eastwood) on pitkän uransa päätteessä. Ukko saa siirron takaisin alkuperäiseen yksikköönsä ja vanhan sotajäärän uutta yksikköä komentava majuri Powers (Everett McGill) ei pidä vanhoista sotajääristä, joten sukupolvien välistä kuilua saadaan ihmetellä. Lisäksi kessun uusi suora pomo on akateeminen luutnantti Ring (Boyd Gaines) joka on vielä kokemattomampi. Lisäksi kessun edeltäjä ei piitannut työstään, joten ukko saa ison urakan käsiinsä.Vaikka Itäpuun kyvyt ohjaajana ovat todelliset (ukko ei kikkaile työssään) niin käsikirjoituksesta vastaava James Carabatsos ei todellakaan ole sovelias työhönsä. Siis sen tarinan ison kaaren suhteen ja Grenada (mitätön muka-kahakka joka syntyi politische lieroilun tuloksena) ei oikein sovellu rettelöksi mihin tarvitaan machismon hiomia pyssymiehiä. Onneksi leffassa on vakuuttava annos törkydialogin muodostamaa letkeää huumoria ja varsin eläviä persoonallisuuksia. Harmi vain että ne kaikki hyvät piirteet junttiintuvat reikanilaiseksi jingoiluksi ja se jättää leffasta kitkerän jälkimaun.Clint Eastwood on luonnollisesti leffan kivikova kouluttajakersantti joka on kolikon kääntöpuoli. Hän osaa kiroilla ja solvata merimiehen mykäksi, tappelee saadakseen kurin yksikköönsä ja käyttää useita epäortodokseja metodeja hommassaan, mutta hän oikeasti välittää koulutettavistaan ja hänellä on muutamia inhimillistäviä pehmeitä puolia joita työ ei salli tuoda esille. Everett McGill on kireä esimies joka laittaa reliikin hyötykäyttöön ja Boyd Gaines herättää mielikuvan tyypistä jonka ei pidä olla työssään. Mario Van Peebles on se kaikista isoin jermu joka pitää saada sotilaaksi ja muut jermut ovat kaupan hyllyltä otettuja.Lopussa leffa lässähtää loukkaavan typäreeksi kaahotukseksi, mutta sitä edeltävä elokuva on hyvää meininkiä joka kovasti tasapainoilee komedian ja draaman rajalla. Lisäksi on hyvä huomata Clintin kykenevän olemaan kivikova yrmy ja pehmeän sisuksen omaava, virheitä tehnyt ihminen samassa roolissa. Itämehtä ei itse petä, mutta kun leffa on rakennettu vellovan mutakerroksen päälle ei kovinkaan pokerinaama pysy arvokkaana.","Itämehtä ei petä, mutta leffa pettää aika isosti."
93,80.0,"Clint Eastwood on tehnyt uransa aikana todella monta elokuvaa ja joukkoon mahtuu niin huonoja, keskinkertaisia, kuin hyviäkin. Itse luokittelisin Heartbreak Ridgen hyväksi. Se ei todellakaan yllä hänen komeimpien mestariteoksiensa tasolle, mutta se on silti harmillisen vähälle huomiolle jäänyt Eastwood leffa. Clintin machorooli vääpeli Highwaynä lukeutuu miehen parhaimpiin.Kaikenkokenut, rujo ja eläkkeelle valmis merijalkaväen vääpeli Tom Highway (Eastwood) saa viimeisen komennuksensa. Hänen täytyy kouluttaa uusista kapinoivista tulokkaista improvisoivia merijalkaväensotilaita. Samaan aikaan päänvaivaa aiheuttavat myös paskantärkeät ylemmät upseerit ja ex-vaimo Aggie (Mason) Elokuva on loistavaa viihdettä varsinkin Eastwood faneille. Terävää kieltä ja sarkastista suunsoittoa kuullaan Clintin suusta tuttuun tapaan. Hän on jälleen kerran äijä, jolle ei vittuilla. Ja sitä hän on täysin uskottavasti. Oikeastaan koko leffa lepää käytännössä hänen harteillaan. Elokuva ei sinänsä ole mitenkään erikoinen, mutta Eastwood tekee siitä erityisen rautaisella näyttelyllään.Clint on ohjaajanakin kunnostautunut usein ja tekee tässäkin perusvarmaa työtä. Hän kuljettaa elokuvaa hyvin eteenpäin, ilman turhaa tyhjäkäyntiä. Varsinaista kunnon juonta ei tosin edes leffassa ole, vaan se seuraa merijalkaväensotilaiden harjoituksia ja koulutusta. Ainoastaan lopussa he pääsevät tositoimiin oikeaan sotatilanteeseen. Pieni miinus tulee kuitenkin leffan hieman epärealistisesta otteesta merijalkaväen toimintaan. Koko leffan meno on melko hilpeää ja erityisesti lopun taistelu on vain huoletonta räiskintää. Toisinsanoen kaukana realistisesta taistelusta, jossa pelko ja ahdistus on alati läsnä. Mutta toisaalta tämä onkin lähinnä viihteeksi tarkoitettu, eikä miksikään Pelastakaa sotamies Ryaniksi tai Kauriinmetsästäjäksi. Leffan pituudesta olisi voinut myös aavistuksen verran karsia.Kokonaisuutena silti todella hyvä osa Eastwoodin tuotantoa. Hyvä viihdepläjäys, jossa macho Clint jälleen näyttää kaapin paikan.",Harmillisen vähälle huomiolle jäänyt Eastwood leffa. Clintin machorooli vääpeli Highwaynä lukeutuu miehen parhaimpiin.
94,50.0,"Clint Eastwood on mittavalla urallaan tarttunut pari kertaa muutamaan ikävän huonoon floppikäsikirjoitukseen. Heartbreak Ridgen käsikirjoitus kuuluu ehdottomasti niihin. Vietnamveteraani James Carabatsosin kässäri on nimittäin todellinen sillisalaatti, johon on vaikea löytää näkökulmaa. Ylirankkoja uhitteluja, kukkotappeluja, mautonta huumoria ja surkeaa musiikkia siinä ainakin piisaa.Äijämäisiä ja kovia lausahduksia tyyliin “I've drank more beer, pissed more blood, and banged more quiff than all you numb-nuts put together” leffassa on liikaa, joskin ne ovat huumorimielessä (toivottavasti). Väkinäiseksi homma menee silti tarkoitusperistä huolimatta. Vähempi olisi riittänyt, vaikka Clint onkin oikea jäbä niitä latelemaan. Heartbreak Ridgessä (1986) Clint on siis muuntunut Dirty Harrystä hetkeksi armeijan kovanaama Tom ”Gunny” Highwayksi. Paimennennettavana sotaa kaipaavalla miehellä on lauma säälittäviä nahjuksia, joissa piilee potentiaalia suuriksi taistelijoiksi. Mutta kukapa heistä sen puolen rutistaisi esiin? Aivan oikein, Gunny, joka tuo jotenkin mieleen Antero Rokan, kasvattaa pojat miehiksi ja samalla nörtti luutnanttikin oppii tavoille. Ja pahiksena on huoltopuolen hirvitys ja Gunnyn esimies, jolle ei taktiikkojen soveltelu meinaa passata. Outoa kyllä, kyseinen jäbä vaikuttaa kaikkein sotilaallisimmalta, ja tuo pelottavasti mieleen AUK:n teräväkatseiset skapparit… hui sentään, no onneksi Clintti tulee rökittää kai sulkeisjärjestyskirjoista oppinsa ammentavan hemmon.Heartbreak Ridge on tavallaan b-luokan räpellys, jota ex-vaimot, Swede Johnson ja Stitch Jones vetävät vielä lähemmäksi pohjamutia. Onneksi Clintin Highwaylla ja kumppaneilla on sentään mukanaan sellainen mukava tetsausfiilis, joka pelastaa paljon ja estää ylimitoitetun homman ala-arvoiseksi vajoamiselta. Heartbreak Ridge on ihan kiva sotadraamatoimintakomedia.  PS. Lopussa nähtävä 1983 vuoden Grenadan isku on oikeastikin koettu, mutta kriisiä eivät lähteneet ratkomaan U.S. Marines-joukot, kuten ohjaaja Clint ja käsikirjoittajat ovat leffaan sovittaneet.","Clintin Highwaylla ja kumppaneilla on mukanaan sellainen mukava tetsausfiilis, joka pelastaa paljon. "
95,80.0,"Philip Ridleyn Heartless on lähtökohdiltaan varsin mielenkiintoinen elokuva. Ridley piti pitkän tauon elokuvien tekemisestä. Lopulta, kun hän päätti palata bisnekseen, niin elokuva palkittiin väistämättä. Pelkät palkinnot eivät tee Heartlessista parempaa elokuvaa, mutta ne toimivat hyvänä kuriositeettina uudelle yleisölle. Niiden ansiosta se on saanut paljon huomiota festivaaleilla, ja kerännyt pienoisen kulttimaineen.Juonellisesti Heartless on hyvin monitasoinen. Se yhdistelee fantasiapiirteitä kauhuun sekä jännitykseen. Tarinan keskiössä on Jamie (Sturgess), jonka kasvoissa on valtava syntymämerkki. Hän kokee sen suureksi kauneusvirheeksi, eikä näin ollen vaivaudu etsimään rakkautta. Jamie on menettänyt jo isänsä ollessaan 15-vuotias. Kadulla tapahtuvien levottomuuksien takia hän menettää myös äitinsä. Samaan aikaan hänen veljenpoikansa on sekaantunut rikolliseen toimintaan. Jamien elämä ei voisi enää paskempaa olla. Muutaman sattuman kautta hän saa erikoisen tarjouksen mystiseltä mieheltä, joka kutsuu itseään Papa B:ksi. Hän tarjoaa Jamielle mahdollisuuden ”puhtaisiin” kasvoihin. Vastapalveluksena Jamien pitää sotkea kadulle Jumalaa solvaavia graffitteja.Ridley on tarttunut varsinaisella intohimolla elokuvaansa. Tarina on hyvin huolitellusti toteutettu. Perusidealtaan se muistuttaa hyvin paljon sielunsa saatanalle myymismyyttiä. Mystinen Papa B voisi helposti olla paholainen ihmisen vaatteissa. Myös Jamien epätoivo antaa viitteitä tähän kaikkeen. Epätoivoiset ihmiset hakevat apua aina väärästä paikasta. Toinen seikka, joka tekee juonesta monimutkaisemman, on ihmisten loputon tarve olla kauniita. Tietysti päähenkilön naamassa oleva syntymämerkki on ruma, muttei tee hänestä ihmisenä yhtään sen huonompaa. Yhteiskunta vain antaa sellaisen kuvan, että kauniit ihmiset ovat jotenkin muita parempia. Niin kornilta kuin se kuulostaakin, on sisäinen kauneus ulkoista tärkeämpää. Elokuva ei onneksi silti kulminoidu pelkäksi kauneuden ihannoinniksi. Se on vain yksi monista asioista, joita leffassa käsitellään. Yhteiskunnan nykytilaan ja lisääntyvään rikollisuuteen otetaan voimakkaammin kantaa. Ridley yrittää selittää selittämättömät tapot varsin omalaatuisella tavalla. Saatanan mahti ja sielun olemus astuvat kuvaan tässä vaiheessa. Paholaisella on jokaiselle sielustaan luopuvalle tehtävä. Yleensä siihen liittyy tappamista, mutta myös pienet tihutyöt ovat hänen mieleensä. Tietysti hänen sanaansa ei kannata luottaa. Helpolta tuntuva tehtävä saattaa ollakin paljon haastavampi. Tämän saa myös elokuvan päähenkilö huomata.Ronskisti valtaansa käyttävä Papa B on kerrassaan mainio hahmo, jota Joseph Mawle tulkitsee pirullisen hyvin. Muissa rooleissa nähdään niin ikään vaikuttavia suorituksia, mutta pääosassa olevan Jamien roolista vastaava Jim Sturgess on ilmiömäinen. Häneltä luonnistuu ujon ja kiltin pojan rooli, vaikka tarvittaessa hän on valmis venymään karun tappajan saappaisiin. Roolisuoritusten monitasoisuutta kuvaa mainiosti elokuvan moninaisuus. Heartless ei tyydy olemaan pelkästään kauhuelokuva. Siinä on sekoitus monia eri genrejä. Harva elokuva onnistuu yhdistämään saumattomasti aineksia kauhusta, romantiikasta, komediasta, fantasiasta ja ihan perus arkidraamasta. Tässä piileekin Heartlessin nerokkuus. Se on aivan varmasti jokaiselle katsojalle erilainen kokemus.",Elokuvan painajaismainen kuvaus on yhtäaikaisesti pelottava ja mystinen.
96,70.0,"Sitä varmaan pitäisi jo pikkuhiljaa keksiä parempaakin tekemistä kuin näiden ikivanhojen Griffith-leffojen arvostelemisen, mutta toisaalta tästä touhusta saa aina iloa niin paljon kerralla irti, etten ihan heti näihin varmaan kyllästykkään, eikä Maailman sydämetkään mieltäni kykene hevin muuttamaan.  Viime kerralla tarkastelin amerikkalaisen mestarin ehkä kaikkein kuuluisinta ja vaikutusvaltaisinta teosta nimeltä Kansakunnan synty, aiemmin vasaran alla kävi sitä seurannut ja omasta mielestäni valovuosia onnistuneempi Suvaitsemattomuus. Ensimmäistä voinee suositella lähinnä yleissivistävänä merkkiteoksena, mutta jälkimmäistä ihan muutenkin.Palatakseni kuitenkin nyt käsillä olevaan teokseen, tällä kertaa kyseessä on D.W. Griffithin näkemys klassisesta sotapropagandasta. Tällä välin nimittäin sotivassa Euroopassakin oltiin huomattu amerikkalaisen mestarin kyky massojen kiihottamisessa kierommankin aatteen taakse dramaturgian avuin ja tämä erityinen taito osoittautui sotavuosina hyvin arvokkaaksi ymmärrettävistä syistä. Elokuvaansa varten Griffithille avautui mahdollisuus kuvata paitsi Englannissa, myös Ranskassa sekä erityisesti muuten julkisesti yleisöltä suljetuilla alueilla. Monet paikalliset aristokraatit ja poliitikotkin suostuivat mukaan näyttelemään itseään.Propagandamestarin työnäyte kertoo tutuin näyttelijävoimin kuvatun Ranskaan sijoittuvan tarinan tytöstä ja pojasta. Tyttö sattuu olemaan paikallisen maatalon tytär (Lillian Gish) ja poika sattumalta patonkimaassa asustava amerikkalainen. Yhdessä kaksikko onkin jo menossa vihille asti, mutta sitten sota jo syttyykin. Urhea amerikkalainen sankari päättää osallistua verilöylyyn hyväksi näkemänsä ranskalaisen demokratian puolesta. Pelkurimaiset ranskalaiset kuitenkin pakenevat taistelusta ja kavalat saksalaiset hunnit valtaavat tytön kotikylän. Amerikkalaisen sankarin tehtäväksi jää soluttautua saksalaisten joukkoon ja pelastaa tyttöystävänsä inhojen bratwurstien kynsistä.Maailman sydämet on kokemuksena varsin... mielenkiintoinen. Selvästikään saksalaisille ei ole haluttu antaa minkäänlaisia inhimillisiä piirteitä vaan käytännössä kyseessä on perinteistä kasvotonta massaa amerikkalaisen partiopoikasankarin teloitettavaksi. Hassuna piirteenä käytännössä jokainen Lillian Gishin hahmon kohtaaminen viiksekkään saksalaisen kanssa johtaa aina ensimmäisen selkäsaunaan ja ruoskimiseen, kuten näyttelijätär itsekin myöhemmin eräässä haastattelussaan tokaisi huvittuneena.Oikeastaan on näin jälkikäteen hassua huomata miten perinteisimmät mahdolliset Hollywood-kliseet elivät vahvoina jo näinkin varhaisina aikoina. Amerikkalaiselle yleisölle vieraan maan kansalaisten kärsimysten ja sotaponnistusten näyttäminen ei ilmeisesti ole koskaan riittänyt, vaan mukaan on aina liitettävä se yksi tietty kirkasotsainen amerikkalainen sankari murehtimaan ja näyttämään heikoille vierasmaalaisille miten soditaan. Niissä kuuluisissa sotakohtauksissakaan ei varsinaisesti ole totuuden häivääkään vaan amerikkalainen kultapoika hoitelee ikäviä ja rumia vihollisia käytännössä täysin yksin kiväärinsä pistimellä.",Aitoa ja rehellistä propagandaahan tämä on.
97,60.0,"Katsellessani Michael Mannin elokuvaa Heat paikatakseni yleissivistystäni elokuvaharrastajana, sillä hehkutetaanhan elokuvaa usein poliisigenren parhaimmistoon kuuluvaksi, heräsi joskus leffan puolenvälin tietämillä kuitenkin mieleeni seuraava kysymys: Olenko sittenkin nähnyt tämän joskus aikaisemmin?. Vieläkään, elokuvan loppuun katsottuani, en ole täysin varma. Kyseisen tunteen syntymiseen on kaksi mahdollista selitystä: joko olen oikeasti nähnyt kyseisen elokuvan aikaisemmin tai sitten vain luulen muistavani niin.Elokuvan totaalinen unohtaminen selittyisi sillä, että Heat on harvinaisen mitäänsanomaton ja epäoriginaali. Koko pitkähkön kestonsa aikana leffasta ei löydy erityisesti muuta mieleenpainuvaa kuin yksi taidokkaasti toteutettu tulitaistelu ja se, että De Niro ja Pacino nähdään pitkästä aikaa samassa leffassa; tällä jopa pari kertaa samassa kohtauksessa. Ennen kaikkea Heat on kuitenkin vajaan kolmen tunnin mittainen kliseemaraton, mikä taas selittäisi déjà vu-tunteen syntymisen.Itselleni tuntemattomista syistä kovasti ylistetyn Mannin ohjaustyö on astetta keskivertoa parempaa, mutta kirjoittajaksi hänestä ei ole: Katsojan päälle vyörytetään aivan uskomaton määrä kliseitä toisensa perään, niistä tärkeimpänä poliisin tutkintaa johtavan Vincent Hannan (Al Pacino) ja hänen vaimonsa väliset perheongelmat, jotka johtuvat siitä että työlleen omistautunut Hanna ei ehdi hoitamaan perhe-elämäänsä. Kun tähän vielä lisätään melkoinen määrä tönkköjä juonenkäänteitä, jotka perustuvat muun muassa hahmojen idioottimaiseen tai epäuskottavaan käytökseen, niin kasassa on käsikirjoitus joka kirjana tuskin innostaisi ketään. Esimerkiksi loppupuolen kohtaus, jossa poliisiperheen vaimon edellisen liiton tytär isäänsä kaivaten äkillisesti kehittää itselleen itsetuhoisia taipumuksia on jo ala-arvoinen, ja sitä voisi verrata tavallisempaan elokuvien jännityksenlisäyskeinoon, eli jonkun henkilön äkillisesti saamaan astmakohtaukseen. Tämän elokuvan tehokeino tosin on vielä ep! äuskottava. Samaan kastiin kuuluu yhden rikosporukan jäsenen paljastuminen sarjamurhaajaksi. Idioottimaisuutta taas edustaa poliisien tallustelu rikollisten tapauspaikalle heti epäiltyjen kaikottua maisemista.Muita teemoja elokuvassa on astetta omaperäisempi vertaus pääosan esittäjien roolihahmojen, poliisin ja roiston, samankaltaisuudesta. Tätäkin kuitenkin jauhetaan kyllästymiseen asti, ja pienemmällä rautalangasta vääntämisellä olisi varmasti selvitty. Mielenkiintoista on kuitenkin se, että Mann kuvaa roisto Neil McCauleyta (Robert De Niro) pohjimmiltaan hyvänä ihmisenä: hän ei halua että sivullisia vahingoitetaan ryöstöissä ja hellä ja rakastavakin hän osaa olla. Sekä Hannan että McCauleyn naissuhteiden ongelmat aiheuttaa sama asia: liika työhön sitoutuminen. Ilmeisesti jos molemmat hahmot olisivat ottaneet työssään rennommin ja tyytyneet vähempään, niin kaikki olisivat lopuksi voineet päättää työpäivän onnellisina. Jostain syystä vain elokuvissa aina unohdetaan talouden toimivuuden edellytykset - ""kunhan vakuutus korvaa, niin kukaan ei ole menettänyt mitään.""Kokonaisuudessaan Heat on kuitenkin kliseisyydestään huolimatta kohtalaista viihdettä: näyttelytyö on yllätyksetöntä, mutta muuten kyllä hyvää: Pacino ärjyy ja pauhaa tuttuun tapaan, ja myös De Niro on perusvireessä. Miesten yhteisiä kohtauksia on vain erittäin vähän. Pituutta piisaa, mutta ylipitkä elokuva ei kuitenkaan ole, sillä leikkelemällä siitä ei juuri parempaa saisi, korkeintaan yhden aiemmin mainitun kohtauksen poisto voisi jossain määrin auttaa asiaa. Tällä käsikirjoituksella vain ei yksinkertaisesti olisi alun perin kannattanut elokuvaa näinkin osaavalla porukalla ryhtyä tekemään.","Pacino ärjyy ja pauhaa tuttuun tapaan, ja myös De Niro on perusvireessä."
98,90.0,"Michael Mannin kiihkeätempoinen Heat (1995) on kerännyt uosikymmenen vierähtäessä pienimuotoista kulttimainetta itselleen. Teosta kehutaan lajityypinsä kiistattomaksi kuninkaaksi ja muutenkin poliisi vastaan rosvo -trillereiden ykkösteokseksi. Arkipäiväistä realismia ja nasevaa sananvaihtoa tarjoava Heat on kieltämättä hieno katsaus rikollisuuden maailmaan, jossa työnarkomaani poliisit painavat roimasti pakkomielteisinä kellon ympäri, samalla kun rikolliset pohtivat yhdessä omatunnon kanssa lähteäkö vielä yhdelle keikalle, kun se yksi keikka saattaa hyvinkin jäädä viimeiseksi. Kaikkea tätä varjostaa liitoksistaan natisevat avioliitot, erkaantuminen perheestä ja yhteiskunnan normeista, kuten myös oman ajatusmaailman romuttuminen ja rahanahneus. Olitpa sitten lain oikealla tai väärällä puolella, puntarin painoyksikkö näyttää samaa lukemaa. Tämä pointti muodostuu tärkeäksi sanomaksi Mannin teoksessa. Robert De Niron vahvasti tulkitsema rikollispomo Neil McCauley ryöstää elokuvan alussa rahankuljetusauton. Pahaa aavistamattomat vartijat joutuvat epäonnekseen huonoon saumaan, kun yksi koplan jäsenistä katsoo tarpeelliseksi mahdollisten todistajien tappamisen. Sopimattomasta veriteosta kimpaantunut McCauley kohtaa äkkiä rikollisuuden arkipäivän. Jossa huoleton ilmalento setelinippusin ei olekaan niin taattua kuin luulla saattaa. Kun McCauleyn kopla tulee varastaneeksi vielä huumebisneskuvioissa pyörivän liikemies Van Zantin (William Fichtner) rahat, alkaa oma henkikulta olemaan normaalia tiukemmassa. Koplansa kanssa vielä viimeistä suurta keikkaa suunniteleva McCauley tietää, että loppu on lähellä. Riskit ovat korkeat kun koko Los Angelesin poliisiyksikkö yhdessä työnarkomaanisen rikospoliisin Vincent Hannan (Al Pacino) kanssa läähättää verkko kädessä McCauleyn niskaan. Lähteäkö keikalle tienaten rahaa vai jättääkkö lähtemättä tienaten elämän? Heatin pääenergisyys kompensoituu sähköisen pääkaksikon De Niro & Pacino ympärille. Elokuvan pääteemaa tutkaillaan näiden kahden hahmon kautta. Se, mikä Mannin teoksesta tekee lajityypissään kieltämättä erikoisen on sen vahva syventyminen kahteen henkilöhahmoonsa. Se ei lätkäise poliisia ja rosvoa pöydälle vain käyttääkseen niitä tekosyynä räjähtävälle toiminalle, vaan esittääkseen niiden kautta rikoksen maailman ja kolikon kääntöpuolet. Toki toimintaakin on mukana - vielä hyvin toteutettua sellaista, mutta elokuva on silti enemmän henkilökuvaus kuin toimintatrilleri.Michael Mann pakottaa katsojan elokuvassaan leikkimään oudolla, mutta ehkäpä jopa todellisuutta heijastavalla ajatuksella. Mitä jos rikollinen ja poliisi, oletettavasti kaksi täysin erilaista henkilöä - ovatkin kahvipöydässä istuessa ja joutavia puhuessa ajatusmaailmallisesti samanlaisia persoonia? Kaksi samanlaista persoonaa, joita erottaa vain eri ammatti ja toimeentulo. Mitä jos poliisimies onkin, huolimatta kaikesta lainpuolustuksesta ja oikeuden varjelemisesta, samalla viivalle rikollisen kanssa? Ja vastakohtana tälle, mitäpä jos rikollinen ei kaikkine pahoine tekoineen paljon eroa poliisien teoista? Mann luo mielenkiintoisen ajatusmaailman kahden erilaisen hahmon välille kiteyttäen sen samalla elokuvan viihdyttävyyteen.Al Pacino ja Robert De Niro ovat molemmat rautaisessa vireessä. Pacino räyhäten ja riehuen ja De Niro hillittymin ja rauhallisemmin. Pacinon esittämä Vincent Hanna on elämän katkeraa kalkkia narskutteleva poliisimies, kahden avioeron kokenut ja kolmannen partaalla keikkuva yksinäinen sielu, joka on joutunut työssään näkemään paljon paskaa. Rikollisten nappaaminen on muodostunut pakkomielteeksi Vincentille ja myös toimintametodit ovat muuttuneet sen seurauksena normaalia rajummiksi. De Niron McCauley on rauhallinen rikollismies, joka ei uskalla sitoutua, koska tietää, että ""ammattilaisen on pystyttävä jättämään kaikki elämästään 30 sekunnissa."" Kun Vincent ja Neil sitten yllättäen kohtaavat kasvotusten, syntyy jäätävä hiljaisuus ja katseiden vaihto, kunnes jään rikkoo Pacinon legendaarinen kysymys ""Mitä sanot, jos tarjoaisin sinulle kahvit?"" Kyseinen heitto korostaa hyvin ajatusta siitä, ettei näitä kahta miestä todellakaan erota muu kuin ammatti.Koko kahden ja puolen tunnin kestonsa ajan otteessaan pitävä trilleri on melko virheetön kokonaisuus, jossa ainoaksi haittakohdaksi muodostuu laimea ja kliseinen loppuratkaisu. Siitä huolimatta Heat on nerokas trilleri, jossa yhdistyy viihdyttävyys ja asiallisuus. Rikollisuus pelkistetään arkipäiväiseksi ja sitä tarkkaillaan vahvoin ottein ja kysymyksin. Mann on luonut lajityypille virstanpylvään, jota on hankala ohittaa.","Tarkastelee rikollisuuden maailmaa kahden päähahmonsa silmin - molemmat katsovat sitä samalla lailla, ainoastaan vain lain eriltä puolin."
99,100.0,"Elokuva joka on ehdottomasti yksi parhaimmista 90-luvulla tehdyistä elokuvista. Tämän leffan takana on Michael Mann, muun muassa Miami Vicen ja Collateralin takaa. Heat on Mannin paras elokuva tähän asti ja tämmöisestä taideteoksesta sietää olla ylpeä. Elokuva vilisee tähtiä, Pacino, De Niro, Kilmer..Neil McCauley (De Niro) on rikollissakin pääjehu. He tekevät ison arvokuljetus ryöstön ja saavat perään komisario Vincent Hannan (Pacino). Vincentin elämä on pelkkää rikollisten jahtaamista ja hänellä on kolmas avioliitto meneillään ja kyseinen tilanne ei sitä paranna yhtään. Elokuva on eritoten Pacinon leffa, hän näyttelee erittäin loistavasti kovassa paineessa elävää kyttää joka ei kaihda kovia otteita, myös De Niro on loistava, jengin todelliset aivot ja viileä hemmo joka ei hermoile. Elokuvan loistavimpia kohtauksia on Vincent Hannan ja Neil McCauleyn kohtaaminen kahvilassa. Tämä onkin heidän kissahiiri leikkinsä, josta tosin leikki on kaukana.Leffassa on mielestäni yksi elokuvahistorian hienoin, näyttävin ja rankin ryöstökohtaus jossa todellakin on kovat piipussa. Elokuvan Los Angeles on kaunista katseltavaa jota kuvataan suurimaksi osaksi illan valoloistossa. Elokuvassa annetaan henkilöhahmoille tarpeeksi tilaa ja kiirettä ei tule missään tapauksessa. Elokuva on pitkä, mutta kyllästyfiilistä ei tule missään vaiheessa. Hieno Elokuva.nimimerkki: Grass",Henkilöhahmoille annetaan tarpeeksi tilaa ja kiirettä ei tule missään tapauksessa.
100,90.0,"Vincent Hanna (Al Pacino) on poliisi, joka on omistautunut työhönsä ja sen johdosta kotona on ongelmia. Hän saa  tutkittavakseen jutun, jossa rahankuljetusauto ryöstetään ja kuljettajat ammutaan. Hanna saa selville, että ryöstön takana on Neil McCauley (Robert De Niro), apunaan kumppaninsa. Täysin työlleen omistautunut Hanna ei kauan katsele McCauleyn touhuja ja alkaa tutkia pala palalta lukuisia rikoksia. Armoton kissa ja hiiri -leikki voi alkaa.Heat on uusintaversio L.A Takedown -nimisestä televisioelokuvasta vuodelta 1989, jonka Michael Mann oli myös ohjannut ja käsikirjoittanut. Elokuvan miltei puolivälissä tapahtuva pankkiryöstöjakso on mieleenpainuvin ja sähäkin toimintakohtaus vähään aikaan. Ohjaamisen ohella käsikirjoituksesta vastaava Mann on iskenyt suoraan kultasuoneen omintakeisella ja tylyllä tekeleellä, jota ei hevillä unohda koskaan. Myös lavastus on kauttaaltaan onnistunutta kamaa ja Los Angeles on sopiva ympäristö elokuvalle ja sen tarinalle.Pacino ja De Niro tekevät kaikkensa ansaitakseen mainetta ja kunniaa, ja onnistuvatkin siinä uskomattomalla tavalla. Heat on toinen elokuva, mutta ensimmäinen, jossa 1970- ja 1980-lukujen kilpailevat tähdet esiintyvät samassa kohtauksessa. 21 vuotta aikaisemmin he esiintyivät yhdessä Kummisetä, osa II päärooleissa, mutta siinä heillä ei ole yhteistä kohtausta. Sivuosissa nähdään vakuuttava näyttelijäkaarti, johon kuuluvat Val Kilmer, Jon Voight, Tom Sizemore ja Ashley Judd, jotka kaikki säväyttävät kekseliäästi.Kokonaisuudessaan Heat - ajojahti on Mannin parhaita ja eeppisimpiä rainoja, jota voi hyvällä syyllä pitää mestariteoksena. Siinä ei ole yhtään huonoja elementtejä, joiden sijasta n. kolmen tunnin ajan luvassa on pakkomielteistä ja piinaavan rankkaa poliisityötä sekä sietämätöntä väkivaltaa ja julmuutta. Suosittelen kaikille poliisijännäreistä pitäville, koska Heat on yksi 1990-luvun klassikkoja.",Voi hyvällä syyllä pitää mestariteoksena
101,80.0,"Los Angelesin kaduilla tapahtuu arvokuljetuksen ryöstö. Arvopapereiden lisäksi vartijoiden henget viedään. Kuivakka ja tarvittaessa kovaotteinen Vincent Hanna (Pacino) tutkii juttua ja alkaa jäljittää hyvin ammattitaitoista rikolliskoplaa, jonka aivoina toimii kuivakka ja tarvittaessa kovaotteinen Neil McCauley (De Niro). Armoton takaa-ajo alkaa ja päättyy vasta toisen paetessa tai hävitessä kentältä.Michael Mannin ammattitaitoisesti ohjaama Heat - ajojahti on täyttä toimintaa ja tunnelmaa. Juonikuvio onnistuneine ryöstöineen, seuraavan ryöstön estämisineen, poliisin perheongelmineen ja toimintakohtauksineen on lukemattomissa poliisisarjoissa käytetty kaava. Mannin itsensä kynäilemä asiallinen käsikirjoitus vain venyttää tunnin TV-jakson melkein kolme tuntia pitkäksi draamaksi täynnä oikeasti kiinnostavia henkilöhahmoja ja tarvittaessa hämmästyttävän rajua toimintaa.Näyttelijöiden suoritukset ja henkilöhahmot ovat uskomattoman korkealaatuisia. Pacinon poliisi on arkkityyppinen jepari, joka jahtaa rikollista kaiken muun edellä. De Niron roisto taas on fatalisti. Alussa päähenkilöitä voisi pitää veljeksinä ja vasta lopun lähestyessä pienet, mutta merkittävät erot alkavat ilmaantua ja paljastavat syvemmät olemukset. Vaikka poliisin ja rikollisen asenteissa ja käytöksessä olisikin yhteneväisyyksiä, rikollinen on väistämättä itsensä vuoksi liikkeellä. Poliisi tekee samat asiat toisten vuoksi.Toimintakohtaukset ovat henkilöhahmojen tavoin kuivan asiallisia. Asiallisuuteen perustuva tyyli ei kuitenkaan ole heikkous, vaan pääasiassa juurikin voimavara. Aluksi kurinalainen, hallittu ja suunniteltu ryöstö räjähtää käsille jonka jälkeen kaikki vastaavat vain omasta takapuolestaan. Automaattikiväärit ärjyvät hirvittävällä äänellä, luodit leikkaavat lihaa ja elämän ja kuoleman kysymys ratkaistaan sekunnissa.Kokonaisuutena Heat - ajojahti on luja ja tyylittelemätön poliisijännäri. Henkilöhahmot, juoni ja tapahtumat ovat kuin poliisisarjoista, mutta kliseet ovat kulkeneet vakavan ohjauksen ja täydellisen asiantuntemuksen lävitse. Tulos on erinomainen, henkilöhahmoihin perustuva poliisielokuva jonka parissa aika kulkee kuin siivillä.nimimerkki: Jurpo",Täyttä toimintaa ja tunnelmaa.
102,100.0,"Komisario Vincent Hanna (Pacino) jäljittää Neil McCauleyn (De Niro) johtamaa varasliigaa. Eivätkä nämä ole mitään näpertelijöittä vaan kovanaamaisia rikollisia, joille tappaminen ei ole vierasta. Hannalla on myös omia perheongelmia. Kolmas avioliitto on hyvää vauhtia hajoamassa. Tässä seurataan myös McCauleyn touhuja.Heat on parhaimpia poliisijännäreitä, mitä on tehty. Elokuvan toteutus on erittäin onnistunutta. Väkivallan määrä hieman yllätti, vaikkei tässä mennä mihinkään väkivallalla mässäilyn puolelle. Eikä elokuva sorru mihinkään tyhmiin kliseisiin, kuten räjähteleviin ajoneuvoihin. Tämän parissa kaksi tuntia ja 15 minuuttia menee aika äkkiä. Ja myös jännityspuolta löytyy hyvin.Myöskin Al Pacino tekee hyvää työtä. Myös Robert De Niro on loistava omassa roolissaan. Harmi vain, että mies ei myöhemmin ole eksynyt kovin moneen hyvään leffaan. Eikä muissakaan näyttelijöissä pahemmin valittamista ole.","Yksi parhaimpia poliisijännäreitä, mitä on tehty."
103,80.0,"Heat - Ajojahti on elokuva, joka on varustettu actionilla ja loistavilla näyttelijöillä. Heatissa on perinteinen juoniasetelma: on pahat jätkät ja hyvät jätkät, jotka yrittävät ottaa pahoja jätkiä kiinni. Robert De Niro esittää pahista ja hyviksenä on poliisi Vincent Hanna (Al Pacino). Poliisi siis jahtaa pahiksia ja tämän asian ympärille juoni nivoutuu.Mokä-äijä pääsee taas toteuttamaan itseään poliisin roolin avulla. Vaikka ukko pieni onkin, niin uskottavuus raivoavana kyttänä on silti lunastettu. Robert De Niro on mies paikassaan roolissa kuin roolissa. Tässä hän näyttelee yllättävän väkivaltaista hemmoa, joka pistää miehiä lakoon tuon tuosta. Heat oli hieman väkivaltaisempi kuin odotin. Se ei silti ole mitään verellä mässäilyä, vaan rikoselokuva, joka täyttää hyvin genren vaatimat hyvän leffan kriteerit.Kokonaisuutena Heat ei yritä olla liikoja, vaan se pysyttelee hyvin kasassa, vaikka välillä luodaankin pientä rakkaustarinaa rikoksien keskelle.Nimimerkki: Viisas","Rikoselokuva, joka täyttää hyvin genren vaatimat hyvän leffan kriteerit."
104,80.0,"Heathers on yksi mielenkiintoisimmista elokuvista, jonka olen pitkään aikaan katsonut. Sen elokuvallisena esikuvana on jollain tapaa ollut Nuori kapinallinen. Tähän viittaa Slaterin esittämän päähenkilön nimi Jason Dean. Samalla Slaterin hahmosta on siirtynyt paljon luonteenpiirteitä Tarantinon kirjoittamalle Clarence hahmolle elokuvaan True Romance. Elokuva sijoittuu koulumaailmaan. Westerbergin lukiossa on tyttöjengi, joka kutsuu itseään nimellä Heathers. Heathers-tytöt ovat itseään täynnä olevia kauniita typyjä, jotka katsovat nenänvarttaan pitkin säälittäviä opiskelijakolleegoitaan. Veronica (Ryder) on kokelaana tähän Heathers-ryhmään, vaikka ei ehkä tunnekaan suurta henkistä yhteyttä heihin. Kun kouluun tulee uusi oppilas Jason Dean (Slater) alkaa Veronica kiinnostumaan tämän nuoren kapinallisen ajatuksista. Samalla hän alkaa kyseenalaistamaan Heathersien harjoittamaa sortopolitiikkaa.Heathersin tunnelmassa ja tarinanrakentelussa on jotain äärimmäisen outoa. Samanlaista fiilistä on yritetty kopioida myöhemmin mm. elokuvaan Donnie Darko. Vaikka Heathersin tarina on vahvasti kieroutunut ja vaikuttaa paikoin yliampuvalta, niin sen sanoma on silti vahva ja yllättävän tarkkanäköinen. Se on tietyllä tapaa sairas visio nuorten maailmasta, mutta silti tämäntyyppiset agressiiviset ajatukset ovat arkipäivää tuhansien teinien fantasioissa. Varmaan jokaisen kouluhistoriaan kuuluu näitä ""Heatherssejä"", joiden takia on tullut valvottua öitä, miettien, miten heistä pääsisi eroon.Ohjaaja Lehmannin esikoinen antoi viitteitä uuden huippuohjaan syntymisestä, mutta surullisen kuuluisa, kuusinkertainen Razzie ehdokas, Hudson Hawk karautti Lehmannin laivan karille. Slater ja Ryder kuitenkin onnistuivat nousemaan tämän leffan myötä sukupolvensa kärkinäyttelijöiden joukkoon. Kim Walkerin uran kohokohdaksi jäi esittää ikimuistoisesti inhottavinta Heathers-tyttöä eli Heather C:tä, sillä hän kuoli varhaisella iällä vuonna 2001. Shannen Doherty nähdään myös Heathers-tyttönä ajalta ennen tv-sarjaa Beverly Hills 90210.Pohjimmiltaan Heathers on puhdasta viihdettä. Se on kipeää huumoria sisältävä mustakomedia. Elokuvan sisältämistä mielettömistä skenaarioista huolimatta uskallan kuitenkin myös väittää, että siinä on paljon yhtymäkohtia tosielämään. Nuorten ongelmat saattavat olla monisyisempiä kuin heidän vanhempansa osaavat edes ajatella. Itse näen, että tässä elokuvassa ollaan enemmän asian ytimessä, kuin Michael Mooren Bowling for Columbine dokkarissa oltiin, kun tarkastellaan noin yleisesti, mistä esim. nuo koulussa ammuskelut johtuvat. Kun Nuori kapinallinen esitteli sodan jaloissa kasvaneiden 50-luvun nuorten kasvukipuja, niin Heathers toi silmiemme eteen uuden ns. X-sukupolven ongelmat.",Slater ja Ryder onnistuivat nousemaan tämän leffan myötä sukupolvensa kärkinäyttelijöiden joukkoon.
105,100.0,"Zaida Bergrothin alle puolituntinen ohjaus on palkittu aikoinaan Tampereen elokuvajuhlilla sekä parhaana kotimaisena lyhytelokuvana (alle 30 min) että yleisön suosikkina. Onko se tosiaankin niin hyvä? Onneksi sain mahdollisuuden katsastaa elokuvan YLE Teeman kulttuuriteon ansiosta! Kiitos tästä, YLE.Suomalainen Heavy Metal (2007) on kertomus suomalaisista teini-iän ongelmista. Hienoa, sillä tällaisista elokuvista onkin aina ollut valtava alitarjonta. Tuskin meistä kukaan pystyy nimeämään suoralta kädeltä edes yhtä ainokaista filmausta, joka jollain tavoin käsittelisi murkkuikäisten nyppyläpärstien aikuisuuden kynnyksellä horjumista ja heidän haavoittuvaista itsetuntoaan, rakkauselämän ongelmia ja viinan juomista. Tällainen formaatti ei ole mitenkään suosittu, ja sillä on hyvin marginaalinen kohderyhmä.Sen sijaan, että Bergroth kertoisi tämän harvoin käsitellyn aiheen tyypillisen pystytukkaisen suomalaisteinin silmin, hän on ottanut rohkeamman ja eksoottisemman lähestymistavan: elokuvan keskiössä on Ilmari Saarikosken ammattimaisen luonnenäyttelijän otteilla tulkitsema 15-vuotias Hevari, joka on Sysmän (vuosimallia 1989) kukkean kyläkunnan ainoa pitkätukkainen paksu poika, ja siksi pienimuotoinen silmätikku asuinpaikkansa normiamiksille. Nomen est omen; Hevari kuuntelee nimelleen ominaista musiikkia lähinaapurin corpsepainttaavan pikkupojan ”Kaken” kanssa, joka tenttaa häneltä kaikkea metallimusiikista ja -yhtyeistä. Loppuaika Hevarilla menee yleisessä hevariudessa, kuten synkkänä jurottamisessa, pyöräilyssä ja kavereiden kanssa ryypiskelyssä.Kuten kenellä tahansa epätavallisella nuorison edustajalla, myös jörömäisellä Hevarilla on herkkyytensä, ja karvattoman rinnan alla sykkii rakkautta janoava verinen lihaskimppu, jota myös sydämeksi kutsutaan. Amooriset tunteet saavat kohteekseen samaan tuttavapiiriin kuuluvan Krisun (Oona Linnavuori), jonka androgyyninen lempinimi on omiaan herättämään myös epäolennaisia ja provokatiivisia kysymyksiä Hevarin todellisista sukupuolisista mieltymyksistä, mutta kuten todettua, tämä on irrelevanttia ja ainoastaan ylitulkitsemalla Bergrothin hyvin hienovaraisen elokuvan sanomia voi tällaisia asiattomuuksia todella ruveta pohtimaan.Krisulle tulee ryppyjä rakkauteen parhaimpien ystäviensä kanssa, ja muista hieman erillään viihtyvää Hevaria pyydetään kinuamaan tyttöä takaisin ryhmään, jotta voitaisiin mennä bilettämään läheisen nuorisotalon diskoon oikein joukolla. Disko, tuo metallimusiikin vastakohta, tarjoaa siis nerokkaan vastakkainasetteluteeman, mikä vain lisää elokuvan syvällisyyttä ja tiukentaa sen otetta symbolismin merkkiteoksena. Mutta pysytään asiassa: Hevari lähtee ritarina matkaan pyytämään Krisua juhliin tämän kotitalolle. Krisun äiti (Kirsi Asikainen madonnamaisessa hehkeydessä) ottaa epämääräiseltä metsänpeikolta näyttävän Hevarin vastaan ja istuttaa tämän sohvalle. Pian Krisu itse saapuu paikalle ja nappaa pojan mukaansa makuuhuoneeseensa, missä varsinainen taika alkaa, ja epävarma, hyväksyntää janoava Hevari pääsee saman peiton alle unelmiensa neidon kanssa. Kuten elokuva opettaa, tämä on yksi tapa tarkistaa rakkautensa kohteen kuppikoko.Diskoteekkiin matka vie, ja pihalla istutaan nauttimassa suomalaisen sivistyneesti päihdyttäviä nesteitä ja lauletaan Päivänsädettä ja menninkäistä – jälleen aivan loistavan diskreetti vertauskuva rakastuneiden päähenkilöiden välisestä suhteesta. Tulevaisuus mietityttää poikia, ja dialogi loistaa tässäkin kohtauksessa Hevarin ja kaverinsa Ossin puntaroidessa jälkimmäisen tulevaisuutta. Korostaakseen päähenkilön ulkopuolisuutta ja yleistä mitättömyyttä käsikirjoitus ei anna Hevarille minkäänlaisia toiveita tai ajatuksia tulevasta; hän on tässä ja nyt -mies, joka ei murehdi asioita turhaan ja menee virran mukana, mikä istuu suomalaiseen sielunmaisemaan saumattomasti.Painuessaan takaisin sisälle taloon Hevari huomaa, miten Krisu joutuu toisen miehen syleilyyn. Tämä ohikiitävä hetki, joka normaalielämässä ja -ihmisillä olisi unohdettavissa keskimäärin viidessä sekunnissa, eskaloituu Hevarin pääkopassa hänen viimeisenkin itsekunnioituksen rippeensä riepottelevaksi mustaksi hirviöksi, joka muuttaa herttaisen yhdentekevän ja luonteettoman nuoren miehenalun tupakkaa imeväksi, välinpitämättömäksi moukaksi, joka ajaa elämänsä rakkauden pois elämästään. Hevari ei ano armoa, ei matele Krisun kaltaisen toisia miehiä koskettelevan huoran edessä, vaan miehekkäästi vittuilee, ettei ollut koskaan kiinnostunutkaan tytöstä oikeasti. Krisu pahoittaa mielensä niin, että sanoo ikävän lauseen Hevarille ja kääntää tälle selkänsä.Viimein Hevarin sielua riivaava demoni saa ylivallan hajuttomasta ja mauttomasta isännästään, ja alkaa todellinen verilöyly Hevarin karjuessa epäselvää taisteluhuutoa ja hyökätessä talossa olevien viattomien tuolien ja pöytien kimppuun. Myös verhot saavat kyytiä, ja verbaalinen sanailu on huipussaan tämän pelottavan testosteronijättiläisen riehuessa kännipäissään. Hevarin taltuttamiseen tarvitaan kaksi aikuista miestä ja monta ”Hei, hei, nyt hei” -huudahdusta, ja lopulta pettynyt ja omilla toimillaan itsensä häpäissyt Hevari viskataan ulos. Enää ei ole muuta tehtävissä kuin nostaa pää ylös, heilauttaa tukkaa ja kävellä pikku-Kaken kanssa kotikulmille kuuntelemaan kliseisiä heviklassikoita ja moshaamaan kuten rytmitaidottomat apinatkin tekevät saadessaan epilepsiakohtauksia Afrikan viidakkojen salatuissa kätköissä. Tunteet ovat ohikiitäviä ja menneeseen on turha jäädä makaamaan. Naisia tulee ja menee, mutta särökitarat ja naapurinpojat pysyvät.Kaiken kaikkiaan elokuva on palkintonsa ansainnut. Erityisen paljon pidän itse elokuvassa siitä, miten ovelasti se johdattaa katsojiaan vääriin johtopäätöksiin jo aivan alkumetreillä. Kuka tahansa tavallinen talliainen odottaisi ”Heavy Metal” -nimisen elokuvan kertovan vahvasti tähän musiikkityylin painottuvan tarinan, mutta Heavy Metal ei ole näin läpinäkyvä: heavy metal musiikkina on erittäin pienessä osassa koko elokuvassa. Itse asiassa sillä ei ole juuri mitään roolia muutamien tunnettujen heviyhtyeiden mainitsemista ja niiden TOP 5-kappaleiden soittamista lukuun ottamatta, vaan sen ainoa tarkoitus on tarjota päähenkilölleen reitti erilaisuuteen ja värittää muutenkin masentavaa ilmapiiriä entistä synkemmällä habituksella. Ratkaisu on nerokas, sillä periaatteessa Hevarin tilalle kelpaisi kuka tahansa aina alaraajahalvaantuneesta sotaveteraanista lahonneeseen höyläpenkkiin. Tämä antaa katsojalle mahdollisuuden muokata elokuvaa mielessään juuri sellaiseksi kuin hän voisi tarinan kuvitella välittämättä ohjaajan ratkaisuista, omalla tavallaan siis ennustaen interaktiivisen elokuvan valtaannousua.Joku voisi valittaa elokuvan pituudesta, siitä miten se ei ehdi ottaa riittävästi kantaa oikeastaan mihinkään kuin itsestään selviin asioihin ja kuinka sen kaikki henkilöhahmot päähahmoa myöten jäävät joko vaille huomiota tai pahvisiksi stereotypioiksi, joiden motiivit ovat yksiuraisia ja ennustettavissa jo ensimmäistä kertaa roolihahmon tullessa näkyviin. Mutta itse näen tämä ainoastaan positiivisena, sillä kuten todettua, elokuva tarjoaa symboliikkaa Lynchin veroisesti kun sitä vain viitsii kaivaa ja katsoa ”sillä silmällä”. Myös elokuvan kaavamainen käsikirjoitus on taitava kannanotto suomalaisen yhteiskunnan jäykkämuotoisuuteen ja siinä jatkuvasti ilmaantuviin tekijöihin, kuten alkoholin käyttöön, nuorison lapsellisuuteen ja Kehä III:sen ulkopuolisen junttimaan elämäntyyliin. Dialogi on yksinkertaista, hyvin kansanomaista ja sisältää paljon voimasanoiksi luokiteltavia fraaseja, mutta se ei ole osoitus dramaturgian köyhyydestä; totuus on, ettei suomalaisella eliöllä ole kovinkaan laajaa sanavarastoa, ja onhan sanavarastomme noin yleisestikin omaperäinen vain 1/3-määrällisesti. Tätä faktaa myöten käsikirjoitukselliset ratkaisut ovat aivan perusteltuja.Ei siis mikään ihme, että tämä oli myös yleisön suosikki. Yleisö on, kuten minä, tajunnut katsoa tätä lähes neljännesmiljoonan budjetin pikkuelokuvaa paljon monimuotoisemmin ja syvällisemmin kuin mitä se voisi pikaisella vilkaisulla tarjota. Kaiken kaikkiaan on ihme, että Heavy Metal on jäänyt suhteellisen vähälle huomiolle, sillä se tiivistää kaiken sen mikä on haastavaa teininä Suomessa, mitä ei siis ole koskaan aiemmin tehty. Elokuva on merkkipaalu, ja se ansaitsee suuremman huomion, niin että kaikki voisivat nauttia sen synkästä mutta yllättävän positiivisesta sanomasta. Ehkä Tuntemattoman sotilaan voisi jo korvata, ja tässä olisi sen tilalle vahva ehdokas. ","Naisia tulee ja menee, mutta särökitarat ja naapurinpojat pysyvät."
106,80.0,"80-luku oli aliarvostettua aikaa. Väitettiin, että pastellivärit yököttävät ja leffat olivat kuulemma roskaa. Ei Heavy Metallia katsellessa viitsi tällaista roskan jauhantaa kuunnella. Aivot nollalle ja leffa pyörimään! Ihmemettelen suuresti miksei tällaista loistavaa pätkää ole enempää kehuttu tai arvosteltu. Ehkä meillä nykynuorilla ei ole riittävästi hajua hyvästä leffasta. Tai sitten se on se valmistusvuosi. Leffan juoni on eittämättä mielenkiintoinen ja harvinaisen hyvin kirjoitettu ottaen huomioon, että kyseessä on animaatio. Se on kerrottu tuossa alhaalla juuri siten kuten se tulisi kertoakin joten ei haaskata ruututilaa moiseen enää.Seksiä ja väkivaltaa riittää mutta kummallakaan ei prassailla. Ikimuistoisia hahmojakin löytyy. kuten hippi-humanoidit ja seksi-robotti. Jos haluat sitä aitoa kasaria hanki tämä ja siihen sivuun vaikka Miami Vice.","Juoni on eittämättä mielenkiintoinen ja harvinaisen hyvin kirjoitettu ottaen huomioon, että kyseessä on animaatio."
107,70.0,"Kaikki haluavat saada tuon oudon esineen kiinni. Se muistuttaa vihreää palloa, mutta on paljon voimakkaampi. Se tunnetaan Locnarina. Elokuvassa seurataan muutamaa erilaista tarinaa, jota kaikkia yhdistää tuo sama outo esine.Heavy Metal loi aikoinaan jotain uutta. Se oli aikuisempaan makuun tehty animaatio, joka sisälsi väkivaltaa seksillä höystettynä. Taustalle saatiin hyvää musiikkia, kuten Black Sabbathia. Kulttiklassikoksi tämä on noussut ja jatko-osankin poikinut. Sen tekemisestä on kumminkin kulunut jo yli 20 vuotta. Aika on syönyt vähän tehoa tästä filmistä. Väkivalta ja seksi on niin yleistä melkein kaikkialla.Heavy Metal on myös sarjakuvalehti, mutta sarjakuviin en ole sen kummemmin perehtynyt. Tämä oli ainakin minulle mieluinen kokemus. Iästään huolimatta Heavy Metal jaksaa viehättää huumorillaan ja seikkailuillaan. Tarjolla on sci-fiä, fantasiaa, seikkailua, komedia, toimintaa ja jopa kauhua. Ääninäyttelijöistä voi ainakin mainita mainion John Candyn. Nuoret nauttivat varmasti aivan täysillä ja nehän ovat selvästi tämän kohderyhmänä.Loppupuolella tämä ei oikein jaksa enää kovin paljon viehättää, mutta perusviihteenä erittäin kova tapaus. Tämä voi olla joillekin nostalgiaakin, mutta minulle tämä on pelkkää viihdettä. Ketäpä ei naurattaisi seksirobotti, nörtistä tullut naistenkaataja tai kahden ääliöavaruusolion sekoilut? Kaiken tuon keskellä on tarjolla yhteiskuntakritiikkiäkin.Alelaarista poimittuna ihan hintansa tasoista tavaraa. DVD on hyvä julkaisu ja ekstramateriaaliakin on tarjolla. Jos aihe vaan jaksaa kiinnostaa, niin ei muuta kuin levy masiinaan ja vietä vauhdikas ilta. Piirrosjälkikin on laadukasta ja yksityiskohtaista. Minulle tämä ei kuitenkaan olut elämää suurempi pläjäys, vaan niin kuin aikaisemmin totesin pelkkää viihdettä. Keskitasoa parempaa elokuvaviihdettä, jonka loppupuoli tiputtaa pisteitä.","Ketäpä ei naurattaisi seksirobotti, nörtistä tullut naistenkaataja tai kahden ääliöavaruusolion sekoilut?"
108,80.0,"En enää tähän maailmanaikaan kykene palauttamaan vanhuusvuosien kalkkeuttamaan seniiliin mieleeni milloin alunperin arvostelin Ralph Bakshin Fritz - kova kollin, mutta sen on täytynyt olla aivan nykyisen rundin muinaisina alkuaikoina. Vanha kunnon Ralph-setä ei tunnetusti ole oikein koskaan saanut tunnustusta koko myöhemmän animaation eteen tekemästään elämäntyöstä ja ajattelinkin jo silloin käyväni koko maestron filmografian kerralla läpi, mutta aika ei vain tuntunut olevan silloin oikea. Ilmeisesti hyisen ja pimeän kevättalven selittämätön outo ahdistus on vain itselleni se mielekkäin mielentila tutkailla tällaisia leffoja vähän tarkemmin. Pavlovin koirat ja sitä rataa.Heavy Traffic on tuotettu pitkälti samalla tiimillä kuin vuotta aiemmin ilmestynyt Fritzkin, joten kyseessä on luonnollisesti hyvin identtisiä teemoja vastaavalla tyylillä käsittelevä epäkorrekti ja 70-luvun New Yorkin keskikaupungin rappiota ja likaa huokuva brutaali satiiri. Itse näen tässä samalla jonkinlaisen sisarteoksen edelliselle, perustuihan kyseinen teos tunnettuun underground-sarjakuvaan siinä missä Heavy Trafficin päähenkilö itse on Bakshin omaelämänkerrallisista aineksista ammentava underground-sarjakuvataiteilija.Juonesta puhuminen on tässä tapauksessa käytännössä täysin turhaa, sillä kyseessä on varsin tajunnanvirtamainen ja kokeellinen teos, joka keskittyy yhteinäisen tarinan sijaan kuvaamaan sarkastiseen sävyyn sen keskeisten henkilöhahmojen, kuten päähenkilön mustan tyttöystävän, juutalaisen äidin ja mafiosoisän sekä lähikapakassa tanssivan drag-queenin vaiheita rinnastaen näiden arvaamattoman ja vauhdikkaan elämäntavan flipperiin. Ralph Bakshi olikin itse tunnetusti päähenkilön tavoin intohimoinen pelimies ja leffan idea kumpusikin alunperin juuri Nykin kuppaisista peliluolista.Kaikkein kiinnostavinta materiaalia Heavy Trafficissa ainakin omasta mielestäni on sen värikäs tuotantohistoria. Tiettävästi tämän piti alunperin ollakin Bakshin debyyttiohjaus, mutta tuottaja Steve Krantzin mielestä oli huomattavasti kannattavampaa valita riskialttiin debyytin pohjaksi yleisölle tutumpi lähdemateriaali tai sarjakuva. Kun Ralph Bakshi lopulta pääsi aloittamaan seuraavan elokuvansa teon, tämä huomasikin kieron Krantzin kahmaisseen jättimenestykseksi osoittautuneen Fritzin kassan omaan pussiinsa. Samaan aikaan Bakshi itse oli neuvotellut yhteistyön mahdollisuudesta  Kummisedän tuottaja Albert S. Ruddyn kanssa, mikä edelleen raivostutti Krantzia. Riidan päätteeksi Krantz päätyi antamaan ohjaajalleen potkut, mutta rahoittajien uhattua vetää tukensa Heavy Trafficilta Bakshi sai lopulta työpaikkansa takaisin.Vaikeista tuotanto-olosuhteista huolimatta kyseessä kuitenkin on jälleen kaikkea muuta kuin epäonnistunut tai tekijänsä tavaramerkkityylistä millään tapaa poikkeava aikuisten animaatio, sillä perinteiseen ohjaajansa tyyliin anarkistisella ja kieroutuneella otteella on tässäkin haettu tarkoituksella kovinta mahdollista ikärajaluokitusta ja kaikenlainen visuaalisuus on suunniteltu juuri sisältöön sopivaksi. Ralph Bakshihan on tunnettu poikkeuksellista kyvystään venyttää penniä naurettaviin mittasuhteisiin asti, mikä yleensä realisoituu räiskyvään menoonsa nähden yllättävänkin osuvasti iskevän rujoon ja groteskin epäesteettiseen piirrosjälkeen, joka onkin perinteisesti jakanut ihmisiä vahvasti puolesta ja vastaan jo ammoisista ajoista lähtien. Itselleni vastaavan rouhean ysärianimaation ihailijana tällainen tyylittely on aina vain plussaa.Erityisenä uutuutena Bakshi tiimeineen on tällä kertaa koettanut yhdistää aitoja valokuvia ja näyteltyjä jaksoja eri muodoissaan animaationsa sekaan. Tällaista kikkailuahan on harrastettu enemmän tai vähemmän jo mykkäelokuvan ajoista lähtien, joten kyseessä ei suinkaan ole mikään kaksisempi innovaatio, mutta kummallinen ratkaisu antaa Bakshin ja kumppaneiden teokselle valtavasti katu-uskottavaa persoonallisuutta; voipa tätä tavallaan katsoa ja kuunnella jonkinlaisena koruttomana ajankuvanakin. Tiettävästi suuri osa näyttelijöiden esittämästä dialogistakin on silkan realismin hengessä lähes täysin improvisoitua, mikä kaiken edellisen tavoin joko saa mielihyvähermot kihelmöimään ilosta tai vain kipuaistin kuumottamaan viiltävän tuskaisesti.",Rujon epäesteettinen piirrosjälki antaa Heavy Trafficille valtavat määrät katu-uskottavaa persoonallisuutta.
109,80.0,"Hansel on DDR:ssä asuva pojankloppi, joka pitää mm. musiikista, mutta kotona on joskus vaikea toteuttaa itseään. Häntä esimerkiksi komennetaan laulaessaan työntämään pää uuniin, jotta muut eivät häiriintyisi. Ei siis ihme, että hän tuntee olonsa hieman tukahdutetuksi. Eräänä päivänä, Rainer Fassbindermaisessa hengessä, Hansel törmää amerikkalaiseen sotilaaseen ja käy hänen vuokseen läpi sukupuolileikkauksen muuntuen Hedwigiksi ja lähtee Valtoihin tekemään rockmuusikon uraa. Mikään ei siellä(kään) suju kovin hohdokkaasti ja näin ollen seuraavaksi tapaamme Hedwigin kertomassa elämäntarinaansa jossain kämäisessä kuppilassa, jossa hän tekee bändinsä Angry Inchin kanssa keikkaa. Solttumies on jo kauan sitten taakse jäänyttä elämää. Välissä on ollut muitakin suhteita, joista suurin rakkaus on ollut niin ikään rock-muusikko Tommy Gnosis, jonka kanssa Hedwig on jakanut luomisvoimansa, rakkautensa ja kaikkensa, mutta kuitenkin jäänyt lopulta lehdelle soittelemaan, kun Tommy on lähtenyt lätkimään ja vienyt kaikki Hedwigin parhaat biisit mukanaan. Hedwig lienee vielä lamaantunut tästä ja on muutenkin jymähtänyt paikoilleen, kun Tommy taas on saavuttanut unelmansa suuresta rock-tähteydestä tehden isoja stadionkeikkoja. Se sukupuolileikkauskaan ei lopulta mennyt aivan nappiin. Ei siis ihme, että Hedwig on hieman vihainen, mutta silti hänessä on jäljellä koskettavaa omanarvontunnetta.   Hedwig and Angry Inch on noussut nopeasti kulttiklassikoksi ja sitä verrataan usein toiseen dragmusikaaliin eli Rocky Horror Picture Show -elokuvaan. Yhtymäkohdat näiden kahden leffan välillä jäävät kuitenkin pelkästään musiikillisiksi. H&AI on enemmän elokuva kuin RHPS. H&AI ei ole pelkästään väkevä glam-/punkrock hupailu tai friikki lavashow, vaan sen räjähtävien musiikkiesitysten väleistä löytyy ääri-inhimillinen kertomus hyväksikäytetystä ihmisestä, joka vastoinkäymisistä huolimatta tekee ylpeänä omaa juttuaan ja uskaltaa yhä olla oma persoonansa ilman teennäisiä suojamuureja. Yksi elokuvan suurimmista riistiriitaisuuksista onkin (hyvässä mielessä), että ulkoisesti vahvoissa maskeissa viihtyvä tyyppi on sisäisesti käsittämättömän avoin.   Alkuperäisesti H&AI on esitetty Broadway-musikaalina, josta keltanokkaohjaaja John Cameron Mitchell on kehitellyt oman värikkään näkemyksensä valkokankaalle. Mitchell itse esittää myös pääosan ja koko elokuva elää ja hengittää Hedwigin kautta. Hedwig on värikäs hahmo, jota tuskin kaikki elokuvakatsojat pysty kerralla sulattamaan. Hedwighän on seksuaaliselta suuntautumiseltaan homo, mutta samalla myös transseksuaali rock-kukko eli ei mitään ihan tavanomaisinta naapurinpoika/-tyttö tyyppiä. Lisäksi elokuvassa on paljon provosoivaa kuvastoa, joka saattaa ärsyttää fundamentalistisimpia katsojia. Esimerkkinä mainittakoon viettelykohtaus, jossa militaristi lähestyy nuorta Hanselia kohtauksessa, jossa visuaalisin keinoin viitataan namuihin, joita tämä antelias ""Sugar Daddy"" hänelle tarjoilee. Tämä muuten on takuuvarmasti sellainen kohtaus, jossa Pertsa Perusheterolta kaatuu viimeistään kuppi nurin. Mitchell on sittemmin jatkanut elokuvauraansa aina vaan rohkeimmissa merkeissä. Viimeisin elokuva Shortbus esitteleekin sitten jo todella estotonta meininkiä. Ei todellakaan tule yllätyksenä, että H&AI on saanut jalansijaa nimenomaan sateenkaariväestön keskuudessa. Suurissa yleisönäytöksissä voi törmätä mitä kirjavimpiin drag-kostyymeihin pukeutuneita iloisia tyyppejä, jotka vetävät täysin palkein biisien sanoja ja elävät muutenkin palavalla antaumuksella tapahtumien mukana. Tämä on siis ihan karnevaalimeininkiä ja ilmiö on saamassa maailmalla koko ajan enemmän jalansijaa.",Musiikkiesitysten väleistä löytyy ääri-inhimillinen kertomus hyväksikäytetystä ihmisestä.
110,70.0,"He elävät öisin on Nicholas Rayn esikoisohjaus. Ray ohjasi myöhemmin urallaan mm. James Deanin tähdittämän Nuoren kapinallisen. Elokuva He elävät öisin käsittelee myös nuorisorikollisia, vapaudenkaipuuta, halua elää elämää omilla ehdoilla, mutta tärkeimmäksi teemaksi nousevat haave toisesta mahdollisuudesta ja menneisyyden taakseen jättäminen.Pääosassa oleva Bowie (Granger) on teini-ikäisenä elinkautistuomion saanut nuorukainen, joka karkaa vankilasta kahden pankkirosvon kanssa. He päättävät ryöstää pankin ja aloittaa sitten uuden elämän osuuksillaan. Pakomatkan aikana Bowie tapaa nuoren Keechien (O'Donnell) ja he rakastuvat. Bowie, joka on elänyt koko aikuisikänsä vankilassa on alkanut haaveilla tavallisesta elämästä; omasta korjaamosta, perheestä ja lapsista. Hänellä on jopa naiiveja ajatuksia siitä miten asiat voisivat järjestyä. Pankkiryöstöstä saamansa rahat hän käyttäisi asianajajan palkkaamiseen, joka auttaisi hänet vapaaksi, tai jos hän eläisi monta vuotta sivistyneesti yhteiskunnan jäsenenä, niin jotenkin voitaisiin katsoa sormien läpi se tosiasia, että hän on elinkautistuomion saanut vankikarkuri. Myös Keechie haaveilee paremmasta elämästä. Hän on joutunut hoitamaan ja elättämään juoppoa isäänsä, kun äiti lähti toisen miehen matkaan. Bowie ja Keechie menevät naimisiin ja yrittävät aloittaa uutta elämää eri paikoissa, mutta niinkuin elämässä usein käy: menneisyyttään ei pääse pakoon.","He elävät öisin on laadukas film noir-klassikko, joka pitää katsojan otteessaan."
111,100.0,"Hei,kamera käy on elokuva elokuvan teosta. Se koostuu kolmesta erilaisesta episodista jotka ovat jokainen mahtavia. Hei, kamera käy on niitä elokuvia jossa kaikki on ollut hyvin alusta lähtien: käsikirjoitus on nerokas, ohjaus mestarillista ja näyttelijät mahtavia.Tämähän on nimenomaan Steve Buscemi-elokuva ja äijä vetää toiseksi parhaan roolisuorituksensa ei saa nimittäin unohtaa häntä sellaisessa elokuvassa kuin Reservoir Dogs). On harmi ettei Buscemista ole tullut superjulkkista. Hänelle on kertakaikkiaan suotu tuo näyttelemisen lahja. Muutkin elokuvan näyttelijät selviytyvät rooleistaan vähintään hyvin.Kuvaus on nerokasta. Leffa on lähes kokonaan mustavalkoinen ja se tuo siihen tiettyä realistisuutta. Mustavalkoisuus tuo mukanaan myös mukavan pehmeän tunnelman joka tekee elokuvan katsomisesta vielä entistäkin mielyttävämpää. Tom DiCillo ei ole ainoastaan vastannut elokuvan hienosta ohjauksesta vaan hän on myös kirjoittanut elokuvan käsikirjoituksen. Kässärin eteen on selvästi nähty vaivaa ja kokonaisuus toimii.Hei, kamera käy on yksi kaikkien aikojen hienoimmista komedioista. Suosittelen katsomaan tämän jo pelkästään Steve Buscemin takia.",Käsikirjoitus on nerokas. Yksi kaikkien aikojen hienoimmista komedioista.
112,20.0,"Hei kliffaa hei! on taas niitä elokuvia, jotka on tehty kun mieleen on tullut pari hauskaa vitsiä. Mikäs siinä, jos vitsit ovat oikeasti hauskoja. Tässä tapauksessa ne eivät ole. Hei kliffaa hei! on masentavan surkea elokuva, joka on pullollaan surkeita vitsejä ja vielä surkeampia näyttelijänsuorituksia. Tämä on ihme, sillä ovathan näyttelijäriveissä Vesa-Matti Loiri ja Simo Salminen ja ohjaajana häärää pitkän linjan komediaohjaaja Ere Kokkonen. Lopputulos on luvattoman huono.Juonta tästä elokuvasta saa etsiä. Onhan tähän toki jokin juonen tapainen koitettu keksiä, mutta se on jo niin typerä etten siitä rupea hölöttämään. Lisäksi Hei kliffaa hei! on ensimmäinen elokuva, jonka aikana en edes hymähtänyt kertaakaan. Itse asiassa, tämä menee top 3:een huonoimpien elokuvieni listalla ja siihen vaaditaan paljon. Todella paljon. Todella, todella paljon.Erittäin pienellä budjetilla ja hävettävän nopeasti tehty Hei kliffaa hei! on pariin vitsiin peustuva elokuva, joka on suoraan sanottuna kammottava. Siinä ei ole mitään muuta hyvää kuin Vesa-Matti Loiri. Hänkin on todella surkeassa vedossa, josta suurin kiitos hänen ultratyperälle roolihahmolleen, Auvolle. Auvosta olisi voinut saada helpostikin hauskan hahmon, mutta käsikirjoitus on mitä on. Suosittelen tätä vain kovanluokan Spede-faneille (vaikka herra onkin toiminut tässä lähinnä tuottajana). Muille tämä on yksi sairaimmista kidutuksen välineistä. Tämä on varmaan rankassa kulutuksessa jossain s/m-luolassa.",Masentavan surkea.
113,100.0,"Spede Pasasella oli aikoinaan televisiossa suosittu sketsisarja Spede Show. Siihen Spede loi sitten sellaiset hahmot kuin Auvo (Vesa-Matti Loiri) ja Kultsi (Simo Salminen). Stadin slangia puhuvasta Auvosta ja hänen parhaasta kaveristaan Kultsista tulivat vuosien mittaan ohjelman vakiohahmot.Auvo (Vesa-Matti Loiri) on stadin slangia höpöttävä äijä, joka puhuu kaikkea mitä sylki suuhun tuo. Hän vedättää taksikuskeja, tarjoilijoita ja tavallisia ihmisiä mitä hauskimmilla tavoilla. Auvon parhaimmalla kaverilla Kultsilla (Simo Salminen) on samalla aikaa menossa perintökiista. Hän ja hänen veljensä pitäisi kilpailla siitä että kumpi saa rikkaan sukulaisen perinnön.Koko perinnön saa se joka kerää eniten rahaa tietyssä ajassa. Pian Auvo sekaantuu perintökiistaan ja siitäkös se hupi sitten alkaa. Odotettavissa on putkareissuja, luvattomia yrityksien perustamista ja tyhmiä roistoja.Heti alussa selviää että Hei kliffaa hei! on tyypillinen spede-komedia. Eli sellainen komedia joka naurattaa oikeasti. Ei mitään typeriä vitsejä vaan silkkaa asiaa. Spede itse on häärinyt elokuvassa mm. tuottajana ja vilahtaapa herra itse jopa pienessä sivuosassakin.Näyttelijät hoitavat hommansa yllättävän tyylikkäästi. Etenkin Hannele Lauri hoitelee roolinsa tyylikkäästi kierona naisena. Vesku varastaa koko show'n Auvona eikä yli näyttele lainkaan. Myös Simo vetää roolinsa rutiininomaisesti. Videolle kuvattu elokuva oli vuoden 1985 kolmanneksi menestynein leffa ja elokuvaa voi suositella kaikille.nimimerkki: Mask",Videolle kuvattu elokuva oli vuoden 1985 kolmanneksi menestynein leffa ja elokuvaa voi suositella kaikille.
114,40.0,"Mollie (Alley) tapailee rikasta ja menestyvää ukkomiestä Albertia (Segal). Mollie tulee vahingon kautta raskaaksi ja Albert lupaa jättää vaimonsa keskittyäkseen Mollieen ja kakaraan. Albert paljastuu kuitenkin ilkeäksi siaksi ja Mollie joutuu kasvattamaan yksinään poikansa Mikeyn (äänenä Bruce Willis). Vauvalla onkin paljon älyä, siispä hän miettiikin paljon ja puhuu ""vauvakieltä"", jota vain lapset kuulevat (ja tietenkin katsoja). Äitiä ja poikaa tulee auttamaan taksikuskina työskentelevä James (Travolta), joka alkaa hoitamaan Mikeytä ja tekemään tuttavuutta Mollieen.Hassuja kommentteja lateleva vauva kuulostaa ideana ihan hauskalta. Aiheestahan saataisiin revittyä vaikka mitä irti. Alkuun tämä yrittääkin repiä nauruja äitiydestä ja lapsuudesta, mutta pian juttu muuttuukin romanttiseksi hömpäksi. Koko puolitoista tuntia on hieman liian pitkä kesto tälle hömpälle. Meno muuttuu liian monta kertaa liian tylsäksi. Tosin mukaan on saatu myös muutama ihan hauskakin juttu, jotka tuovat hymyn suupielille.Homma nojaa aivan liikaa noihin Bruce Willisin latelemiin sutkautuksiin. Alkuun vauvan jutut ovatkin ihan kivoja, mutta pian sieltä pääsee myös pahoja kliseitä ja tuohon vauvailuun ehtii jo pahasti kyllästyä elokuvan loppupuolella. Willisillä on kuitenkin paljon intoa ja sen huomaa. Hän heiluukin hommassa aivan täysillä mukana ja onnistuukin pelkällä äänellään varastamaan show'n itselleen. John Travoltakin yrittää, mutta ei hänkään ole parhaimmillaan. Kirstey Alley vetää roolinsa ärsyttävästi, mikä tosin ei ole kovin uutta. Käsikirjoitus ja ohjaus on tuttua huttua. Aiheesta olisi ehdottomasti voinut repiä enemmänkin irti. No, onhan tämä nytkin ihan kiva hömppäkomedia. Homma etenee turvallisilla vesillä olemalla tavallista hollyhuttua. Loppuratkaisu on ennalta-arvattava ja muutenkin elokuva on todella kliseinen. Idea ei jaksa kantaa loppuun saakka, eikä vitsit jaksa enää naurattaa viimeisen puolen tunnin aikana. Homma rupeaa vain toistamaan itseänsä.",Vauvailuun ehtii jo pahasti kyllästyä. Kliseistä ja sitä tavallista hollyhuttua.
115,40.0,"Idea puhuvista vauvoista tuli valkokankaalle menestyskomedian Hei, kuka puhuu myötä vuonna 1989. Elokuvan lämminhenkinen juoni kuvasti pienen pojan elämää, sinkkunaisen kolmenkympin kriisiä ja lapsellisten miehen sekaantumista näiden elämään. Elokuvan sanomana oli että pojat on poikia, kaikesta huolimatta. Elokuva opetti myös sen, kuinka omituisistakin lähtökohdista perhe voi nykyään saada alkunsa. Elokuva menestyi valtavan hyvin lippukassoilla, ja noin reilua vuotta myöhemmin elokuva sai samoilta tekijöiltä odotetun jatko-osan Hei kuka puhuu myös. James (John Travolta) ja Mollie (Kirstey Alley) ovat nyt aviopari, jonka perhe-elämä saa uuden haasteen kun perheeseen syntyy pikkusisko Julie (äänenä Roseanne Barr). Perheen pikkupoika Mikey (äänenä Bruce Willis) ottaa tulevan vastuun innokkaasti vastaan, kunnes huomaa pikkusiskon synnyttyä, ettei homma olekaan niin yksinkertainen. Sisarusten välinen kilpailu jää kuitenkin pikkuhiljaa taka-alalle, kun todellisen ongelman tuottavat vanhempien jatkuva riitely raha-asioista, Mollien suorasanainen äiti (Olympia Dukakis) ja perheen asuntoon majoittautunut Mollien veli Stuart (Elias Koteas). Mauttomuuden rajoilla astellaan taas, kun vaippavitsit laitetaan uudelleen kiertoon tässä rahanmakuisessa jatko-osassa. Kokonaisuutena elokuva vaikuttaa hajanaiselta ja ideoiden pula on laittanut tekijät vaipumaan melkein epätoivoon käsikirjoitusta raaputtaessaan. Kyllähän parit naurut tuostakin irtosi, mutta se ei riitä pitämään leffaa kasassa lyhykäisen kestonsa ajan.Näyttelijät ovat stressaantuneen oloisia. Kirstie Alleyn hahmo Mollie kiukuttelee tai itkee lähes koko ajan, kun Travolta taas puolestaan virnuilee ja tanssahtelee tunnettuun tyyliinsä. Toisin sanoen hahmot ovat pahvisia, eivätkä näin jätä mitään katsojalle arvailun varaan. Ääninäyttelijät sen sijaan hoitavat hommansa astetta paremmin. Bruce Willisin hahmo Mikey piristää hieman rennolla asenteellaan ja parilla lyhyehköllä vuoropuhelulla vauvakaverinsa Eddien (Damon Wayans) kanssa. Roseanne Barrin hahmo Julie taas alkaa jo hyvin äkkiä ärsyttää, sillä äitinsä Mollien tapaan hän vain itkee ja aukoo päätään lähes taukoamatta. Mutta toisaalta ehkäpä tekijät ovat tätä hieman hakeneetkin.Musiikkipuoli on hyvin antoisaa  ja hyvin ajoitettua. Vuosikymmeneltä hypätään toiseen laajalla musavalikoimalla. Esimerkiksi Elvis Presley, John Lennon, Rick James ja Billy Idol rakentavat hiteillään mukavuudentuntua, ja näin ollen leffan seurassa viihtyy kenties hetken kauemmin. ","Mauttomuuden rajoilla astellaan taas, kun vaippavitsit laitetaan uudelleen kiertoon tässä rahanmakuisessa jatko-osassa. "
116,30.0,"Hei, kuka puhuu? poiki kaksi jatko-osaa ja Hei, kuka puhuu nyt? on sarjan viimeinen leffa. Kaksi ensimmäistä osaa nojasi vauvojen ajatusten kuulemiseen ja Bruce Willisin ääneen. Tässä osassa vauvailusta siirrytäänkin koirailuun. Ubriaccon perheen lapset ovat jo kasvaneet hieman vanhemmiksi. Poika, Mikey (Gallagher) on tulossa siihen ikään, missä usko Joulupukkiin ei enää olekaan niin varmaa. Perheen äiti Mollie (Alley) on saanut juuri potkut, mutta hänen miehensä James (Travolta) saa vihdoinkin kunnon töitä lentäjänä. Perheeseen tulee myös kaksi koiraa, katujen kasvatti Torttu (DeVito lainasi hänelle ääntään) ja hemmoteltu Daphne (Keaton söpertää koiran ajatukset). Kaiken lisäksi Jamesin työpaikalla ilkeä ja kiero Samantha (Lysette Anthony) yrittää iskeä Jamesin, mistä Mollie ei oikein innostu.Hei, kuka puhuu nyt? on ihan hauska, mutta vitsit eivät riitä pitämään hommaa kasassa loppuun saakka. Varsinkin loppupuolella tulevat esiin kaikki kliseet sekä kauhea siirappisuus. DeViton röhkimistä on hauska kuunella, mutta hänenkään suusta ei enää lopussa kovin hyviä juttuja kuulla. Bruce Willis ei ole mukana projektissa ja elokuva on muutenkin vähän lässähtänyt.John Travolta näyttää todella väsyneeltä ja Kirstie Alley hössöttää tavalliseen tapaansa, mutta ei hän tässä kuitenkaan ole ollenkaan pahimmillaan. Ei DeVito, eikä Keatonkaan korvaa Willisiä. Keatonin suuhun ei ole laitettu mitään kunnon vitsejä ja hänet olisi voinut ihan hyvin potkia pois koko projektista. Danny kuitenkin roikkuu aivan täysillä jutussa mukana, mutta käsikirjoitus ei anna hänelle lupaa säväyttää. Ohjaaja on vaihtunut, mutta taso ei ole silti parantunut.","Alku on ihan kivaa huttua, mutta vitsejä aletaan sen jälkeen kierrättämään liikaa. Tavallinen tusinatuote."
117,80.0,"Täytyy heti alkuun myöntää, että allekirjoittaneella on melko laiha kokemus komedioista, lähinnä on tullut katsottua sketsisarjoja, kuten Kummelia silloin tällöin. Mutta komediaelokuvakin voi olla onnistuessaan todella hyvä, kriteerinä vain se, että se saa katsojan todella nauramaan ja mielellään vieläpä runsaasti.Ted Striker (Robert Hays) on entinen sotasankari, jolla on lemmenhuolia. Hänen tyttöystävänsä Elaine (Julie Hagerty) on jättämässä Tedin, koska ei enää ole varma toimiiko heidän suhteensa ja jaksaako Elaine kuunnella enää jatkuvia Tedin muisteluita sodasta. Elaine on lentoemäntä ja Ted ""sattuukin"" sitten samalle lennolle Elainen kanssa. Elaine ylittää vältellä Tediä tämän kiihkeistä yrityksistä huolimatta, samaan aikaan kun lentokoneen matkustajat alkavat sairastua yksi toisensa jälkeen. Sitten myös perämies, navigaattori ja lentäjä sairastuvat ja joudutaan ottamaan käyttöön autopilotti, joka on kyllä sen verran hulvattoman näköinen, ettei sille yksinkertaisesti voi olla nauramatta. Mutta konetta ei pystytä laskemaan autopilotin ollessa ohjaimissa ja Ted, joka on ainoa, joka on lentänyt lentokonetta matkustajien joukossa passitetaan ohjaamoon. Hän ei ole kuitenkaan koskaan ennen lentänyt nelimoottorisella matkustajakoneella ja joutuu opettelemaan koneen ohjaamisen suoralta kädeltä, joka johtaa taas lukuisiin naurettaviin ja hulvattomiin kohtauksiin.Kylläpäs olikin hauska elokuva, ei voi muuta sanoa! Joskus elokuvassa eivät ole juoni ja tarina pääosissa ja nimenomaan Airplane! on juuri osoitus siitä. Näyttelijät ovat hyviä ja hoitavat hommansa kunnolla. Elokuva on täynnä hauskoja kohtauksia, osin myös realismin kustannuksella. Montakaan kohtausta ei voisi kuvitella missään tapauksessa tapahtuvan oikeassa elämässä ja muutamia täydellisiä epäkohtiakin elokuvasta löytyy. Mutta toisaalta taas, kyseinen asia ei juurikaan haittaa, koska näkeehän sen jo ensimetreiltä, ettei mistään kovinkaan syvällisestä elokuvasta ole kyse. Jos siis onnistuu nollaamaan aivonsa ja heittämään ne vähäksi aikaa narikkaan, on Airplane! loistavaa viihdettä ja kieli poskessa väännettyä kreisikomediaa, jota ei todellakaan kannata ottaa vakavasti.Suosittelen siis Airplanea kaikille, jotka vaan pitävät ""aivot narikkaan""-tyylisestä viihteestä tai muuten haluavat vaihtaa vapaalle.","Täynnä hauskoja kohtauksia, osin myös realismin kustannuksella."
118,100.0,"VAROITUS!Tämän elokuvan aikana voit tukehtua, tai vaurioittaaa pahasti vatsalihaksiasi. Minulla oli ainakin tukehtumiskuolema lähellä, sillä Hei, me lennetään on irtovitsien kalashnikov, sekä ehdottomasti yksi maailman hauskimmista elokuvista. Niin hauska se on. Joten älä syytä ketään, jos elokuvan loputtua vatsalihaksesi ovat kipeitä, tai henki ei kulje. Sinua on varoitettu.Ted Striker (Robert Hays) on normaali jäppiskä, joka kärsii tappavista lemmenhuolista (kirjaimellisesti). Hänen tyttöystävänsä (Julie Hagerty) on jättämässä tämän. Striker hyppää samaiseen lentokoneeseen, jossa hänen tyttöystävänsä on. Lentokoneen lentäjät saavat kuitenkin vaarallisen ruokamyrkytyksen ja Striker joutuu onhjaamaan konetta. Katsoja taas saa nauraa oikein kunnolla.Hei, me lennetään pommittaa katsojaa vitseillä armottomasti. Erityisesti Leslie Nielsen saa  suupielet väpättämään hupsuna tohtorina. Nielsen myös jättää muut näyttelijät varjoonsa oikein kunnolla, vaikka hekin näyttelevät hyvin.Elokuvassa saa nauraa tuhannelle ja yhdelle asialle, kuten partiotyttöjen tappelulle, Srikerin murhaaville stooreille, Nielsenille, tunkeileville Jehovan todistajille, sekä muille unohtumille naurupommeille.Yhteenvetona Hei, me lennetään on uskomattoman hauska huumorin merkkipaalu, joka loi muutamia komediakliseitä. Loistava elokuva. Ehdottomasti viiden tähden arvoinen leffa.  nimimerkki: Jope Pitkäviha","Uskomattoman hauska huumorin merkkipaalu, joka loi muutamia komediakliseitä."
119,80.0,"Elokuvan juoni venytettynä niin pitäksi kuin mahdollista: Kesken ""normaalin"" reittilennon sen miehistö sairastuu ja lentäjän penkille joutuu vastentahtoinen mies, jolle lentäminen tuo mieleen pahoja muistoja sodasta jossa palveli lentäjänä.Juoni ei tässä elokuvassa ole millään tavalla merkittävässä osassa. Koko elokuva perustuu puhtaasti kreisihuumorille, jollaista nykyään ei enää osata tehdä. Kaiken maailman Chris Rockit ja muut nykyajan koomikot eivät näin hyvää huumoria tunnistaisi vaikka se kirjoitettaisiin heille käsikirjoituksen muodossa paperille.Elokuva on täynnä lauseita ja tapahtumia, joita ei todellisessa elämässä ikinä kuulisi tai näkisi, ja ne saavat katsojan nauruhermot nykimään. Kaikki on erittäin yliammuttua juuri sen verran että katsoja kuitenkin pysyy kärryillä tapahtumista. Tässä piileekin elokuvan hienous, Zucker-Abrahams-Zucker-kolmikko tiesivät mitä tekivät kun käsikirjoitusta väsäsivät.Toki tässä elokuvassa on opettavainenkin puoli. Ilman tätä elokuvaa emme koskaan olisi saaneet vastausta näihin jo kauan mieltä askarruttaneisiin kysymyksiin: ""miten lentokoneesta katsotaan öljyt"", ""mitä tanssiaskeleita Travoltakaan ei osannut Saturday Night Feverin kuvauksissa"" ja ""miten Molonbo-heimon naiset tutustuivat Tupperwareen"".Lloyd Bridges tekee oivallisen roolisuorituksen lennonjohtajana, joka suureksi vahingokseen juuri tällä viikolla päätti lopettaa kaikki paheensa. Muutkin näyttelijät hoitavat työnsä riittävän hyvin, jotta tunnelma ei missään kohdassa lässähdä. Tekisi mieli sanoa että en suosittele elokuvaa täysjärkisille, mutta ehkä kyse on kuitenkin siitä että pitää vain tykätä tietynlaisesta  huumorista, jotta saa tästä filmistä kaiken irti.",Loistokomedia josta on tullut alansa klassikko. Tällaista huumoria ei enää osata tehdä.
120,100.0,"ZAZ kolmikon parhaaksi saavutukseksi nousee ehdottomasti hullunhauska Hei me lennetään!, joka irvailee 70-luvun katastrooffielokuville ja heittää mitä kipeintä läppää koko leffan ajan.Vähäpätöinen juoni kertoo lentokonematkasta, jossa miehistö saa ruokamyrkytyksen. Ainoa joka osaa konetta lentää on Ted Striker, mutta hän kärsii sotatraumoista ja on innolla selittämässä matkustajille ihmissuhdeongelmistaan. Juoni on toisella kädelä hutaistu tekosyy irvailulle ja kaikkienaikojen komediapaukulle. Kässäri on hoidettu hyvin ja vitsiä tulee sellaisella syötöllä, että tosikoita hirvittää. Hei me lennetään pilailee kaikelle mahdolliselle ja mahdottomalle, mitään osa-aluetta ei jätetä väliin ja vitsit viedään aina mauttomuuksiin asti. Näyttelijät tekevät hyvää työtä ja välillä täytyykin ihmetellä miten heidän pokka on pitänyt vitsien keskellä. Leslie Nielsenkin on tässä leffassa vähemmän ärsyttävä kuin yleensä. Zuckerit ja Abrahams hoitavat myös ohjauksen hyvin ja vauhdikkaasti. Henkilöhahmot eivät ole mitenkään erikoisesti krijoitettuja, mutta näyttelijät saavat niistä (yllättävän) paljon irti.Hei me lennetään! ei ole turhaan viittä pallukkaa ansainnut se on kertakaikkiian hykellyttävän hauska pätkä ja naurattaa koko kestonsa ajan. Mitään syvällistä leffasta on turha etsiä ja asenne pitää olla rento kun leffaa rupeaa katsastelemaan niin Hei me lennetäästä saa todella hyvät naurut ja se kestää uudelleen katsomisenkin.nimimerkki: Criiticco","Vitsiä tulee sellaisella syötöllä, että tosikoita hirvittää."
121,80.0,"""Looks like I picked the wrong week to quit smoking.  "" Sodassa traumautunut lentäjä Ted Striker (Hays) joutuu matkustamaan lentokoneella joita hän pelkää kuollakseen ollakseen lähempänä tyttöystäväänsä Elainea (Hagerty) jonka kanssa hänellä on ongelmia. Lentosää on huono ja lisäksi ruokamyrkytys tekee lentäjät toimintakyvyttömiksi. Ted Striker on ainoa joka pystyy toimimaan lentäjänä. Lennonjohdon McCroskey taas on valinnut väärän viikon paheittensa lopettamiseen.""Looks like I picked the wrong week to quit drinking. ""Juonikuvio on vakava, mutta ZAZ-kolmikko vääntää sen päälaelleen lyöden mukaan uskomattoman määrän verbaalikomediaa, visuaalisia gageja, metahuumoria ja hupaisia henkilörooleja joita kaikkia näytellään vakavalla ilmeellä. On mahdotonta sanoa mikä on hauskin yksittäinen osuus tai vitsi tästä huumorin täyslaidallisesta, mutta kaikki toimii ja varmistaa että koko elokuvan ajan saa nauraa tasaista hörönaurua.""Looks like I picked the wrong week to quit amphetamines. ""Näyttelijätyö on laadukasta ja komedian vahvistamiseksi kaikki toimitetaan vakavalla naamalla. Robert Hays on juuri sopivan hermoraunio ja Lloyd Bridgesin show on suorastaan mainio. Leslie Nielsen ensimmäisessä komediaroolissaan on hupaisa myös puhuessaan käsittämättömän hauskat repliikkinsä vakavalla ilmeellä. Lavastus ja tehosteet toimivat myös visuaalisen komedian apuina tehokkaasti.""Looks like I picked the wrong week to quit sniffing glue. ""Lyhyenä yhteenvetona voi sanoa että ZAZ-triadi osuu komedian ytimeen ja ainoa heikkous on siinä että ei oikein kestä toista katsomiskertaa yhtä hirnuntahauskana. Hupaisa se on silti. Komedian kärkeä.",Osuu komedian ytimeen ja ainoa heikkous on siinä että ei oikein kestä toista katsomiskertaa yhtä hirnuntahauskana.
122,80.0,"Tämän arvostelun voi katsoa koskevan koko David ja Jerry Zuckerin sekä Jim Abrahamsin yhteistä tuotantoa.Kuka oli eka ja koska? Ken oli keksijä suuri? Tämä kysymys ei minua kiinnosta, koska innovaatioiden lähtöpistettä on toisinaan lähes mahdotonta määrittää. Zuckerit David ja Jerry sekä Jim Abrahams eivät keksineet parodiaa tai tahallisen ontuvia sanaleikkejä, mutta he onnistuivat 80-luvun tuotannollaan luomaan näköisensä tyylin, jota on ansaitusti, joskin epäonnistuneesti, koittanut toistaa koko joukko elokuvantekijöitä Wayansin sukua ja pahamaineista Seltzer-Friedberg-duoa myöten. Letkauksia on suoraan koitettu jopa kopioida, mutta todellisen Z-A-Z-teoksen tunnistaa, kun sen näkee.Ohjaajakolmikolla on syvä ymmärrys kielen koukeroihin ja porsaanreikiin. Koko näiden tunnetuin tuotanto on oikeaa lingvistiikan aukkojen ja väärinkäsitysten maratonia, josta saatiin näyttöä jo herrojen käsikirjoittamassa ja John Landisin ohjaamassa Kentucky Fried Movie'ssa. Ominainen ajatus on: kuinka virkkeen x voi ymmärtää väärin? Esimerkiksi niin, että lentäjä nimeltä Roger havahtuu ""Mitä?"", kun toinen lentäjä kuittaa viestejä lennonjohdosta. Tai että lehdistön edustajat putsaavat koko konttorin tauluista, kun saavat komennon ""ottaa kuvia.""Toisin sanoen ohjaajat tajuavat vanhan kunnon puujalkahuumorin päälle - ja he juhlistavat sitä häpeämättä sekuntiakaan.Tämä tarkoittaa myös sitä, että osa vitseistä tulee lentämään yli, jos englanti ei ole hallussa. Toisaalta olen huomannut tästä muodostuneen kolmikon salainen ase, joka pitää leffat virkeinä hämmästyttävän monet katselut. Sen voin sanoa, että käännökset eivät läheskään aina auta. Voin itse asiassa kuulla satojen kääntäjien kiroavan päivätyönsä joka kerta, kun Z-A-Z:n filmi ilmestyy tilaustöiden listalle.Toinen kuuluisa tavaramerkki tyylilajin elokuvissa on mahtava pokeri. Hei, me lennetään! ja sen perilliset ovat yhdenlaisia tahallisia tahattomia komedioita. Ne ovat kuin vakavia elokuvia, jotka menevät alituisesti mönkään, mutta näyttelijät tekevät parhaansa pitääkseen niitä pinnalla.Elmer Bernsteinin score on selvästi samaa mieltä. Repliikkien ja tilanteiden absurditeettia kyseenalaistetaan vain aniharvoin - niin kuin olla pitää. Miksi kertoa yleisölle milloin nauraa?Eikä syssyyn ole lisätty vielä edes lukuisia pop-kulttuuriviittauksia ja visuaalisia jippoja, joita matkan varrelle on ripoteltu. Abe & Zucker Bros. vetävät havainnointikykyä ja loogisia odotuksiamme höplästä niin että nenä punertaa. Tätäkään ei silti tehdä katsojaa aliarvioivalla tavalla, vaan lähinnä kaverillisella kyynärpäätöytäisyllä leikkisästi kommentoiden. Mikään tupla-aurinkolaseja pitävä Rex Kramer ei tarvitse olla, jos ei kaikkea huomaa. Takanani on taatusti jo useamman käden sormilla laskettavia kertoja, kun olen ohjaajien tuotantoa katsonut, enkä usko, että olen vieläkään löytänyt vitseistä niitä kaikkein hiljaisimpia hiihtäjiä.Se, mistä voin puhua yksinomaan Airplane!:sta koskematta muita Z-A-Z-filmejä, on sen näyttelijäpoppoo. Robert Hays ja Julie Hagerty esittävät pääparia, mutta kysy keltä tahansa, ketkä ovat elokuvan muistettavinta kastia, niin saat vastaukseksi sivuhahmot. Leslie Nielsenille tohtori Rumackinä leffa avasi täysin uuden uran, mutta henkilökohtaisen ykköspallin kilvassa vetävät löytyvät vielä jostain toisaalta. Karaistunutta, vanhaa bad-assiä satirisoiva Lloyd Bridges on kumppaneineen aivan pistämätön jakaessaan ohjeita (ja todennäköisesti vaikeuttamassa operaatiota entisestään) lennonjohdossa. Apunaan Bridgesillä on toinen sään pieksemä bad-ass, Robert Stack, mutta koska vastakohdat täydentävät toisiaan, Bridges saa suunnilleen vuosisadan aisaparin Stephen Stuckerista, jonka esittämä Johnny on kuin trolli, joka on tajunnut olevansa elokuvan sisällä. Kovinta komiikan puristusta saa tässä tapauksessa odotella noin puoliväliin elokuvaa, mutta parempi niin, kuin saada hyvä startti ja hyytyä loppumetreille.Vaikka kuinka arvostaisin elokuvan meriittejä, se kantaa harteillaan myös sen kaliiperin ongelmia, että täyttä viittä tähteä voin tuskin koskaan antaa. Ensinnäkin leffa ottaa irtovitsiensä taustaksi semmoisia elokuvia kuin Kiitorata ja Kuoleman kynnyksellä, mistä herää kysymys: kuka tietää näistä elokuvista mitään? Jos joku voi rehellisesti väittää, että näiden Suomen televisiossa koskaan näkymättömien ja muutenkaan hädin tuskin saatavilla olevien elokuvien perinteet olisivat muka jotain yleistietoa, niin minä lopetan elokuvien katselun sen sileän tien. Toisekseen osa elokuvan vitseistä pohjautuu mainoksiin. Jälleen kerran voi esittää kysymyksen: miten yhdenkään nykyamerikkalaisen (saati sitten suomalaisen) voi odottaa tajuavan vitsiä, joka parodioi - ei elokuvaa eikä tv-sarjaa - vaan mitä todennäköisimmin esitysvuosiinsa kahlittuja tv-mainoksia 70-luvulta? Tällaisen tuntemus tänä päivänä vaatii jo vähintäänkin totaalista nörttiä, jolla on liikaa väärinkäytettyä aikaa käsissään.Pitkänäköiseksi moista ratkaisua ei voi millään väittää.Näin se vain silti on, että monipuolinen huumori jättää nämä sudenkuopat äkkiä allekirjoittaneen pihisevän hirinän alle. Siinä on elokuvalle testamenttia. Vaikka ohjaajatripletin tour de force odottikin vielä neljän vuoden päässä, niin tämän katastrofiparodian vaikutuksen kiistäminen niin omaan huumorintajuuni kuin pieneen komedioiden alalajiinkin olisi itselle valehtelua.",Puujalan huraa-huuto
123,70.0,"Olen aina pitänyt kreisikomedioista ja parodioista, ja koska Hei, me lennetään! on sekä kreisikomedia että parodia, en mitenkään voinut olla ostamatta sitä. Kun aloin katsomaan Hei, me lennetään! -leffaa, odotukseni olivat lievästi sanottuna todella korkealla, sillä kyseistä pätkää on hehkutettu paljon ja sitä on sanottu jopa maailman parhaimmaksi komediaksi. Sanoinkuvaamattoman valtavia ennakko-odotuksia kasvattivat vielä Leslie Nielsenin mukana olo, ja se että kyseinen elokuva oli aikoinaan kuuluisan ZAZ-tiimin (David Zucker, Jim Abrahams, Jerry Zucker) ponnahduslauta kuuluisuuteen. Mutta miten tässä nyt sitten lopulta kävikään?Kerrataan juoni vielä lyhyesti. Ted Striker (Robert Hays) on entinen toisen maailmansodan lentäjä-ässä, jolla on muitakin huolia kuin lentopelko. Hänellä on nimittäin lemmenhuolia tyttöystävänsä Elainen (Julie Hagerty) kanssa, joka toimii lentoemäntänä. Elaine haluaa ottaa vähän aikalisää suhteelle, mutta Ted tunkeekin väkisin mukaan lennolle. Mutta kaikki ei menekään ihan suunnitelmien mukaan, kun matkustajien lisäksi kaikki lentäjät sairastuvat vakavasti kesken lennon.Hei, me lennetään! parodioi tunnetusti 70-luvun elokuvia, pääasiassa Zero Hour -nimistä elokuvaa, jossa juoni on hyvin samankaltainen kuin tässä. Muista elokuvista, kuten Tappajahaista, Saturday Night Feveristä ja jopa Pinocciosta löytyy vitsejä, mutta harvinaisen vähän. Puoliakaan näistä leffoista en ole nähnyt, joten varsinaisia ahaa-elämyksiä tämä ei tuottanut ollenkaan. Mutta onneksi parodiointi jää enemmänkin taka-alalle, kreisihuumorin viedessä voiton.Vitsejä on paljon, mutta valitettavasti suurin osa on täysiä huteja. Ilmeisesti siksi, että ne vaativat liikaa ajattelua. Nauruhermot eivät revähtäneet elokuvan aikana kertaakaan, vaikka potentiaalia olisi kyllä ollut paljonkin. Esimerkiksi kulttuurivitseihin olisi voitu panostaa enemmän ja niitä olisi voitu hioa, sillä lentokoneessa elokuvan aikana nähdyt erilaiset ihmiset, kuten nunnat, hauskaa slangia puhuvat tummaihoiset ja buddhalaiset ym. eivät puoletkaan pääse oikeuksiinsa ja heistä ei edes yritetä repiä mitään hauskaa irti.Ja koska Hei, me lennetään! on ZAZ-tiimin tekele, siinä nähdään ovelaa ja piristävää sanailua àla Leslie Nielsen. Myös muiden hahmojen dialogi toimii hyvin ja se on hilpeää. Nielsenin lisäksi myös toinenkin komedialeffojen veteraani Lloyd Bridges nähdään lausahtelemassa huvittavia vitsejä. Julie Hagerty on roolissaan aluksi siedettävä, mutta myöhemmin neidin ""liian lempeä"" ja vaisu ininää muistuttava ääni alkaa ärsyttämään. Leffan aikana vilahtaa myös hauskassa cameo-roolissa esiintyvä ammattikoripalloilija Kareem Abbul-Jabbar perämies Robert Murdockina.Koko leffan keston ajan pokkailmeen pystyy pitämään hyvin lopputeksteihin saakka, vaikka parissa kohdassa meinaa pakostikin purskahtaa nauruun. Mutta sitten kun lopputekstit koittavat, tulee heti ajateltua, että leffan aikana ei tullut hirnahdettua ollenkaan, mutta silti hyvien näyttelijöiden ja ovelan dialogin muodostama kokonaisuus kannattelee elokuvaa hyvin loppuun asti. Parempia vitsejä kyllä odotin, mutta kokonaisuus pelastaa niiden puutteen.","Leffan aikana ei tullut hirnahdettua kertaakaan, mutta hyvien näyttelijöiden ja ovelan dialogin muodostama kokonaisuus kannattelee elokuvaa hyvin loppuun asti."
124,60.0,"Parodioita on monenlaisia. Voidaan parodioida yksinomaan yhden genren elokuvaa tai montaa genreä yhtä aikaa, voidaan tehdä hyviä vitsejä tai niin typeriä vitsejä, että alkaa kerta kaikkiaan nauramaan ja voidaan jopa parodioida parodioita. Kentucky Fried Moviessa yhdistyvät nämä kaikki. David Zucker, Jim Abrahams ja Jerry Zucker ovat miehet Alaston Ase, Hei Me Lennetään, Hot Shots ja Top Secret! -elokuvien takaa ja tämä on heidän ensimmäinen elokuvansa. Erona ZAZ-kolmikon muihin elokuviin on tukevampi ohjaus (John Landis) ja se, ettei elokuvassa ole jatkuvaa juonta laisinkaan, Kentucky Fried Movie on lähempänä sketsi-kokoelmaa, kuin elokuvaa. Kuten alussa jo kirjoitin, on elokuvassa hyviä sketsejä ja sitten naurettavan huonoja. Kirveestä saavat niin katastrofi-elokuvat, karate-elokuvat kuin pornoelokuvatkin. Elokuva kannattaakin katsoa juuri muutaman erittäin hauskan sketsin takia, ""Tunne-se-itse"" -teatteri on hulvaton kokemus, ""Katoliset High School-tytöt vaarassa"" on traileri elokuvasta joka olisi pitänyt toteuttaa, ja pääsemme myös tutustumaan ""Seksin ihmeelliseen maailmaan"". Kokonaisuutena huumori on monin verroin parempaa kuin ZAZ-miesten muissa elokuvissa.Elokuva sopii sunnuntai-iltapäivään kuin sika lihatiskiin. Mikäli näet alelaarissa tai vuokraamossa niin poimi ihmeessä mukaasi. Kestää parikin katselua.",Elokuva sopii sunnuntai-iltapäivään kuin sika lihatiskiin.
125,40.0,"Jerry Zuckerin, Jim Abrahamsin ja David Zuckerin hoopoilua ihan alkuaikoina. Hankin leffan, koska olin kiinnostunut miten tää hemmoilu on lähtenyt liikkeelle. Samaa lajityyppiä on selkeästi nähtävissä kuin tulevissa leffoissa Top Secret, Mies ja alaston ase, jne. Leffa keskittyy erilaisten sketsien näyttämiseen ja moni sketseistä on puettu mainoksiksi. Yksi pitempi juttu löytyy, joka irvailee karata-leffoille. Jotkut tarinat liittyvät myös löyhästi toisiinsa ja jonkun sketsin heppu saattaa ilmestyä toiseen sketsiin.Ihan hyviä oivalluksia väliin ja kai tässä tietyn tyyppistä innostusta ja ideoiden tuoreutta on aistittavissa. Tosin näin n.25v leffan valmistumisen jälkeen ja useampien tämän tyyppisten tulevien kohellusten näkemisen takia ns. tuoreus ei pahemmin pure. Johtunee myös hiukan huumorintajuttomasta olotilasta etten oikein jaksanut syttyä tähän.Alkaa jo pikkuhiljaa tympimään näiden leffojen nimikäännöset... Hei, me tehdään jotain! Kai tämä on sen takia, että nämä hoopoilut saa niputettua selkeästi ja kyseisten leffojen suomalaiset ystävät löytävät ne helposti. Tuo tuntuu pahasti suomalaisten ihmisten aliarvioimiselta. Kai se on kuitenkin väännettävä rautalangasta kaikki varmuuden vuoksi?",Ihan hyviä oivalluksia väliin ja kai tässä tietyn tyyppistä innostusta ja ideoiden tuoreutta on aistittavissa.
126,80.0,"Legendaarinen ZAZ-kolmikko aloitti uransa kirjoittamalla käsikirjoituksen John Landisin loistavaan elokuvaan The Kentucky Fried Movie, joka sai typerän suomennoksen Hei me nauretaan! Suomentaja ei vielä tuolloin tiennyt mitä meni tekemään. Monien muiden hyvien elokuvien mainetta on menty pilaamaan Hei me -suomennoksella ja kaikki alkoi tästä loistavasta elokuvasta.ZAZ-kolmikon tapaan kyseessä on parodia, jonka pilkka keskittyy aikansa suosituille tuotteille. Tällä kertaa naureskelun kohteeksi joutuvat mm. eksploitaatio-elokuvat, Kung Fu -mätöt, katastrofipläjäykset, tylsät uutislähetykset sekä 1970-luvulla suosituksi tulleet pornoelokuvat. Mitään yhtenäistä juonta ei ole, vaan kokonaisuus on pelkkä sketsikokoelma. Voisin sanoa, että sketsikokoelmaan ei ole sattunut mukaan yhtään huonompaa kohtaan, vaan kaikki naurattavat melkein yhtä lujaa. Parhaimmillaan elokuvan härskiydet ovat terävää ja erittäin nerokasta huumoria. Tiivistää hyvin 1970-luvun roskan viihdyttäväksi elokuvaksi, jonka huumoripitoinen ilotulitus on hienoa katseltavaa. Tarvii tuon ajan elokuvien tietämystä, että leffasta voi nauttia täysin panoksin.ZAZ-kolmikon ilotteluja enemmän The Kentucky Fried Movie muistuttaa enemmän ohjaaja Landisin omia ohjauksia. Mukana on samanlaista kuivaa huumoria landismaiseen tapaan esitettynä. Esikuvana on selvästi ollut Monty Python sekä muut klassiset brittiläisen komedian helmet. Jostain syystä tämä pläjäys ei ole saanut osakseen ansaitsemaansa kunniaa, mutta mielestäni kyseessä on erittäin hauska komedia, joka pitää otteessaan alusta asti. Kaikessa typeryydessään ja lyhkäisyydessään tämä nautittava elokuva kestää useita katselukertoja. Ei varmasti iske kaikkiin, mutta hyvää komediaa etsivien mahat kyllä täyttyvät. Voisipa tätä melkein kutsua ZAZ-kolmikon parhaimmaksi.",Tiivistää hyvin 1970-luvun roskan viihdyttäväksi elokuvaksi.
127,40.0,"The Kentucky Fried Movie eli ontuvammin ilmaistuna Hei, me nauretaan! perustuu kuuluisan Abrahams & 2 x Zucker – komediatrion ensimmäiseen yhteiseen käsikirjoitukseen. Ohjaajana häärii toinen komediapiireissä korkeaa statusta nauttiva herra eli John Landis. Voi siis sanoa, että kuulostaa hyvältä… mutta ""hyvä"" ei ole leffan jälkeen ensimmäinen mieleen tuleva sana.Tylsä. Irtonainen. Hävettävä. Liian aikasidonnainen. Edellä mainitut sanat ovat lähempänä totuutta.ZAZ –jengi on selvästi virittänyt huumorilinjansa ""jee, tissit!"" –asteelle, mutta poppoo ei oikein onnistu tällä kertaa tahallisessa rimanalituksessaan. Landisin toinen kokopitkä ei missään vaiheessa muistuta elokuvaa, vaan pikemminkin erittäin sekavaa sketsikokoelmaa. Irtonaisuus tai hävettävä hörhöily eivät vielä yksistään haittaa, mutta kun kaksi kolmannesta jutuista on vielä pään puistelua ja kellonvilkuilua aiheuttavaa teroittamatonta aka tylsää kamaa, niin hiljaiseksi vetää. Ja se vika kolmannes perustuu sitten pornolle piruilulle – ja sekin tehdään paljaan pinnan toimesta.Jos hyviä puolia pitää ehtiä, niin A Fistful of Jen on oikeasti tiukka kung fu –parodia (etenkin sen ""drunken men who don't know where they are and no longer care"" –osio) ja Catholic High School Girls in Trouble on jo niin huono, että melkein naurattaa. Myös leffasalissa yhdellä kameralla kuvattu Feel-a-rama kerta kaikkiaan nerokas pätkä. Harmi, että kolmea hyvää pätkää vastaan on n+3 (n>0) erittäin kakkaa juttua. Sen siitä saa, kun yrittää mennä aidan ALI sieltä, missä aita on matalin.Kokonaisuutena Hei, me nauretaan! ei ole nimensä veroinen teos, mikä on tällä käännöksellä aika pahasti sanottu. Ei juuri naurata, ja harjoitustyöltähän koko köntti vaikuttaa. Kännisen leffaporukan örvellysten lomaan Hei, me nauretaan! saattaisi passatakin, mutta selvin päin katsoessa tällainen ei-70-lukua-nähnyt saa vain krapulan. Not good.","Hei, me nauretaan… kolme kertaa kokopitkän komedian aikana. Ja lähinnä säälistä."
128,80.0,"Heinähattu ja Vilttitossu on sadunomainen kertomus kahdesta sisaruksesta, jotka asustelevat maalla satumaisen värikkäässä ympäristössä. Omatoiminen Heinähattu, joka on jo seitsemän, saa kirjeen että kohta alkaa koulu. Herää perustavalaatuisia kysymyksiä, kuka kuorii Vilttitossun perunat, kuka sitoo hänen kengännauhat, kuka leikkii Vilttitossun kanssa. Heinähattu on hoidellut nämä asiat, koska vanhemmilla on kiire. Tiedemiesmäinen isä tutkii perunoita päivästä toiseen ja äiti on peukalo keskellä oleva feikki kotirouva, joka haaveilee työurasta. Lapset haluavat olla lapsia, joilla on vanhemmat jotka välittävät ja joilla on aikaa.Leffa on lastenelokuva. Enpä muista taas vähään aikaan katsoneeni kotimaista pläjäystä, jossa on niin toimivat lavasteet ja onhan asia noteerattu myös Jussi-pystillä. Kaikki tuntuu olevan tarkkaan mietittyä, hauskahan moista väriloistoa on katsella vaikka en ihan kohderyhmää olekaan. Tarinaan on upotettu hauskasti pieniä opetuksia. Kuten vaikkapa: Isä pakottaa syömään perunaa, koska se on terveellistä. Naapurin tädit vetävät aina lemppariruokaa eli spagettia ja soossia, mutta heillä onkin käsittämättömän leveä ahteri.Pläjäys ei mene ihan täysillä satugenreen (siis puhuvaa peikkoa sun muuta) vaan on melko lähellä normaalielämää. Onhan mukana sitten todella fiktiivisiäkin jaksoja, kuten ""taikanaterapia"". Ei siitä sen enempää, katso niin tiedät mitä se on.Henkilöhahmot ovat selkeitä ja toimivia. Kiireiset vanhemmat, pari totista poliisia, joilla on myös selkeitä inhimillisiä ja hauskoja piirteitä. Sitten on vielä henkiseltä olemukseltaan jossain hullun ja viisaan välimaastossa taaplailevat naapurin aikuissisarukset, joiden olemus tuntuu kiinnostavan lapsia. Ihmekös tuo, on niillä sen verran ihmejuttuja ja sisarukset ei ole turhan tosikkoja.","Ei aina voi olla kiire, pitää keretä leikkiäkin välillä."
129,30.0,"Naisia. Naisia. Naisia. Paljon ja kauniita. Mies (O’Toole) joutuu hankkiutumaan psykiatrin (Sellers) vastaanotolle. Mies tekee töitä muodin parissa. Hän on sekaisin kaunottarista, vaikka tahtoisi olla sekaisin vain yhdestä – tulevasta vaimostaan (Schneider). Psykiatri kuuntelee, kunnes siirtyy itse sohvalleen ja alkaa kaivella omia ongelmiaan. Niihin liittyy mm. sarvipää oopperatantta (Gale), joka on hänen vaimonsa. Tämän jälkeen leffan juoni kirmaa ilmeisesti ärrälle ostamaan maitoa ja makkaraa, koska elokuvan keskikohta hilluu ilman sitä.Jos elokuvan nimi käännetään yhtä ontuen (sitä tuskin olisivat huonontaneet ”Hei, kultaseni” tai ”Mitä kisuli?”) kuin tässä, ei oikeastaan ole ihme, että sisältökin on vähän sitä sun tätä. Ihanasti animoitujen alkukrediittien ja Tom Jonesin kajauttaman Burt Bacharach – Hal David-biisin jälkeen odottaisi enemmän. Edes Peter Sellers ei nosta tätä leffaa suosta. Oikeastaan miehen improvisaatiotaidot ovat luultavasti vain pahentaneet koko sotkua. Vikaa on toki muissakin. Se, joka keksi palkata rutikuivan Peter O’Toolen tämän komedian komistukseksi, sietäisi joutaa katsomaan 24/7 uusintoja historiamme surkeimmista Star Trek -jaksoista. O’Toolesta on kuitenkin sanottava, ettei hän tyystin kurja roolissaan ole. Heebo sentään yrittää olla hauska, mutta eihän se sillä naamataululla oikein suju.","Heebo sentään yrittää olla hauska, mutta eihän se sillä naamataululla oikein suju."
130,60.0,"Hei, rillumarei on tasan kuukausi sitten kuolleen ohjaaja Armand Lohikosken alkupään tuotantoa ja jatko-osa Rovaniemen markkinat –leffalle. Mukana häärii jo tuossa vaiheessa ollut voimakolmikko, eli Esa Pakarinen, sanataitelija Reino Helismaa & Lohikoski. Repe jopa tekee yhden harvoista näyttelijärooleistaan leffan käsikirjoituksen lisäksi.Hei, rillumarei ei tehnyt poikkeusta muiden Lohikoski-leffojen kanssa, vaan pressi talloi leffan linttaan. Yhtään asiaa ei auttanut leffan hienostolle naljaileva aihe. Kyllähän siinä elitistejä itketti, ja kansaa nauratti. Jos nauratti – sillä leffa on paikoin harmittavan kuivahko. Tavallaan show uppoaisi radiokuunnelmana, ilman kuvan tuomaa ulottuvuutta, lähes yhtä hyvin. Tuttuun tyyliin haitari soi ja Severi Suhosena esiintyvä Pakarinen laulaa luikauttelee. ”Pekka” ei ole yksin, vaan vakiokamut Masa Niemi ja Siiri Angerkoski välähtävät ruudussa pikkuroolin verran. Läppä lentää muutamaan otteeseen lennokkaasti, ja mm. ”asuuko täällä nti Kaheli?” on ihan hauskaa kuultavaa Pakarisen suusta. Kuittailua ”maaseudun moukilta” taidepiirejä kohtaan ei ole unohdettu. Mm. juuri Rovaniemen markkinoilla mainitaan oivassa yhteydessä ja muutenkin kulttuurin kerma jätetään pöydälle pilaantumaan. Vaan kyllä Severin kritiikki on paikoin sangen nolostuttavaakin – pilkka sattuu omaan nilkkaan.Juoni on perusvarmaa rillumareitasoa, eli lähestulkoon olematon. Lähinnä se on vain tekosyy kansanlaulujen esittämiselle ja tuolloisen tähtikaartin kokoamiselle. Mutta mikäs siinä, partasuinen Severi Suhonen saapuu Hesaan sivistystä oppimaan. Rillumarei–meno ei Hesan pamppuihin oikein uppoa, mutta onneksi Severillä on taskussaan sentään iso rahapino, jolla voi häiritä Jonni Kehvelinin (Matti Aulos) suunnitelmia. ","Kulttuurin kerma jätetään pöydälle pilaantumaan, mutta välillä pilkka sattuu omaan nilkkaan."
131,60.0,"Menestynyt komedia Hei, me lennetään sai jatko-osan kaksi vuotta myöhemmin. Hei, taas me lennetään luottaa tuttuun kuvioon, joka toimii edelleen. Ted Striker (Hays) on suljettu mielisairaalaan, josta pystyy pakenemaan. Hän aikoo pelastaa kuulennon tuholta, ja matkalla on mukana hänen entinen rakkautensa, Elaine (Hagerty), jolla on jo uusi poikaystävä. Striker aikoo myös valloittaa Elainen takaisin itselleen. Strikeria vaivaa Macho Granden tapahtumat, mutta hänen on jälleen tuotava kone maahan. Lennonjohdossa nähdään taas edesmennyt Lloyd Bridges.Hei, taas me lennetään kärsii eniten siitä, että se on kuin kourallinen vitsejä ripoteltuina sinne tänne. Elokuva toimii silti niin kuin sen pitääkin eli se on suurimmalta osin huvittava.Vitsit ovat useasti nähtyjä, mutta ei tiedä, onko joku muu elokuva kopioinut tätä jne. Kepeä komedia, josta jää hyvä maku suuhun. Tällainen on mukava katsoa joskus uudestaankin, vaikka kaveriporukalla.","luottaa tuttuun kuvioon, joka toimii edelleen."
132,70.0,"Hei, me lennetään kuuluu ehdottomasti parhaiden parodioiden joukkoon. Se on kestänyt aikaa uskomattoman hyvin ja jättää nykyisinkin monet nykyajan parodiat taakseen. Elokuvasta tykkäsivät aikoinaan niin katsojat kuin kriitikotkin joten jatko-osaa pukkasi.Ykkösosan mestarilentäjä Ted Striker (Robert Hays) on joutunut mielisairaalaan ja tämän seurauksena hänen tyttöystävänsä Elaine Dickinson (Julie Hagerty) on ottanut eron Tedista ja löytänyt rinnalleen uuden miehen. Kaiken lisäksi Elaine on menossa uuden miehensä kanssa kuulennolle ison matkustajajoukon kera. Kuulentoon käytettävä lentokone on kuitenkin viallinen, mutta vain Ted tietää sen ja kukaan ei usko häntä. Ted kuitenkin päättää ottaa ohjat omiin käsiinsä karkaamalla mielisairaalasta ja hyppäämällä viallisen lentokoneen ohjaamoon. Pian hän huomaa olevansa samassa tilanteessa kuin ykkösosassa.Hei, taas me lennetään ratsastaa enimmäkseen edeltäjänsä maineella ja vitseillä, mutta kyllä jatko-osaankin on keksitty uusia ja hauskojakin ideoita, joita ei vielä edeltäjässä nähty. Elokuva toistaa kuitenkin valitettavan usein edeltäjäänsä ja välillä leffa tuntuukin ykkösosan uusinnalta. Näyttelijät ovat hommansa osaavia ja parhaiten mieleen jäi Lloyd Bridges, joka on varsinainen valopilkku ja osaa hauskuuttaa katsojaa. Kyllähän tämä on varsin mukava toilailu, joka tuo hymyn suupielille. Joitakin saattaa ärsyttää ykkösosan toisto, mutta itse en jaksanut kiinnittää siihen kovin paljon huomiota. Onhan tämä aika hyvä lajissaan, vaikka parempiakin parodioiden jatko-osia on olemassa. Hyvä valinta iltaviihdykkeeksi, jota ei kannata katsoa otsa rypyssä vaan antaa elokuvan viedä mukanaan ja viihdyttää. Kaiken lisäksi tämä on sopivan lyhyt.nimimerkki: Mask","Kyllähän tämä on varsin mukava toilailu, joka tuo hymyn suupielille."
133,90.0,"ZAZ-kolmikon ""Hei, me lennetään!"" oli menestys joten ei ollut mitenkään outoa että jatko-osaa pukkasi. ZAZ loikkasi kyydistä, mutta elokuva tehtiin Ken Finklemanin johdolla. Tulos on hyvin pitkälle samaa kreisikomediaa kuin edeltäjänsä ja ajoittain vielä hauskempi! Ted Striker (Hays) on toiminut koelentäjänä Mayflower-projektissa ja joutunut vankimielisairaalaan. Hän pakenee vankilasta ja huomaa pian olevansa hyvin pitkälle samassa tilanteessa kuin aiemminkin, mutta rikkinäisen tietokoneen armoilla.Jatko-osat ovat harvemmin yhtä hyviä kuin edeltäjänsä ja ""Hei, taas me lennetään!"" on ainakin samaa tasoa, joskin allekirjoittaneen mielestä tässä on vielä enemmän kekseliäitä gageja ja vitsejä. Jo alussa ET:lle kerrottu puhelun hinta lupaa hyvää ja William Shatner myös heittää hauskan roolin. Ilmiselvästi Finkleman on tiennyt tekevänsä hyvin pitkälle edeltäjänsä kaltaista elokuvaa ja tekee siitäkin pilaa.Kokonaisuutena on kyseessä edeltäjänsä tasoinen naurumekkala. Visuaalisia vitsejä, sanaleikkejä ja yleisluontoista scifille hupailua on luvassa. Ei ollenkaan huono jatko-osa.",Kokonaisuutena on kyseessä edeltäjänsä tasoinen naurumekkala.
134,60.0,"Leffan pääosissa on kaksi epeliä, joilla molemmilla on ihminen inhottavanaan. Kirjailija-opettaja-Larry (Crystal) inhoaa ex-vaimoaan, joka on varastanut eron tiimellyksessä ukon romaanin ja ratsastaa kuuluisuudessa omimallaan teoksella. Owen (DeVito) inhoaa dominoivaa vanhaa viiksekästä äitiään, jonka säklätystä ukko joutuu kuuntelemaan päivät pitkät. Anne Ramseyn esittämä Mami on niin ylivastenmielinen henkilö, että johan alkaa naurattamaan. Tosin tuo voi olla totta joillekin ja eipä todellakaan käy sellainen kateeksi. Owen keksii murhanvaihdon, joilla molemmat heput pääsisivät irti sortajistaan. Larry joutuu väärinkäsityksien seurauksena puolihullun Owenin gameihin mukaan.",Mami on leffan vetonaula kaikessa oksettavuudessaan.
135,60.0,"""Kenraali"" George Armstrong Custer on Amerikan historian kiistellyimpiä miehiä. Vaimontappajaksikin nimitetty mies on kuolemansa jälkeen saanut rutkasti kritiikkiä niin intiaanivainoistaan kuin joukkojensa sortamisesta. They Died with Their Boots On taas kertoo Custerin olleen romanttinen ja kiiltäväotsainen sankari, joka kohteli niin intiaaneja kuin sotilaita hyvin. Kun vielä laitetaan Errol Flynn esittämään miekkosta, niin sankaruus on taattu.Ylistystarina monien vihaamasta miehestä kuulostaa huonommalta, kuin mitä se on. Jos unohtaa kaikki historialliset seikat ja nauttii elokuvasta puhtaana viihteenä, on TDTBO varsin mallikas pätkä. ""Kunnian voi viedä mukanaan hautaan"" -höpötykset ovat kieltämättä hienoja, mutta kun ottaa huomioon kuka ne lausuu, mukaan tulee pakostakin tahatonta komiikkaa. Taistelukohtaukset ovat valmistusvuoden huomioon ottaen erittäin hienoja ja loppukliimaksi Little Big Hornilla on yksi vuosikymmenen loistavimpia. Poliittinen lässytys on yksi asia, joka pitää kitkeä pois tällaisista elokuvista, puoli pistettä lähtee siitä hyvästä.Romanttisten sankariroolien ekspertti Errol Flynn tekee tapansa mukaan (nyt ei sitten lasketa Dodge Cityn hölmöilyä) loistavan roolin, enkä voi kuvitella kovin montaa näyttelijää hänen tilalleen. Ja vaikka edellämäinittua Dodge Cityä arvostellessani tokaistu ""Flynn cowboyna - Herranjumala, ei!"" pätee edelleen, tekee Flynn silti hienon lännensankariroolin. Tämä voi johtua siitä, että tässä filmissä ei tavoitella väkisinväännettyä letkeyttä. Olivia de Havilland, joka tekee viimeisen yhteisen roolinsa Flynnin kanssa, on jälleen kerran kaunis ilmestys Custerin vaimona, mutta Havillandin rooli on selkeästi liian pieni ja naisen tehtäväksi jää vain miehensä puolesta murehtiminen. Iloisena yllätyksenä filmistä löytyy jo useita elokuvia aiemmin tehnyt, mutta uraansa aloitteleva Anthony Quinn intiaanipäällikkö Crazy Horsena. Rooli on varsin mitäänsanomaton, mutta jälleen kerran, iloinen yllätys kuitenkin.Hyvä leffa, sanon minä. Jos historiallisten seikkojen vääristely ei haittaa, suosittelen lämpimästi.","Kun vielä laitetaan Errol Flynn esittämään miekkosta, niin sankaruus on taattu."
136,70.0,"Sillä aikaa kun Markus Selin on itkenyt Mannerheim-budjettinsa perään, Juha Wuolijoki on tehnyt elokuvan toisesta Suomen historian suurhahmosta, Hella Wuolijoesta (Tiina Weckström). Hella W kertoo naisesta, joka tunnetaan historiassa mm. yhteiskunnallisena vaikuttajana, menestyneenä näytelmäkirjailijana, Yleisradion pääjohtajana, piinkovana bisnesnaisena ja epäiltynä neuvostovakoojana.Hella Wuolijokeen suhtauduttiin 1900-luvun ensimmäisinä vuosikymmeninä pelonsekaisella kunnioituksella. Vaikka kyseessä oli menestynyt ja kunnioitettu hahmo, oli hän myös äärivasemmistolainen sosialisti ja omapäinen nainen; asioita mitä ei siihen aikaan katsottu erityisen hyvällä. Toista maailmansotaa edeltäneinä vuosina Wuolijoki teki suuria bisneskauppoja, kirjoitti salanimellä koko kansan hiteiksi nousseita näytelmiä ja veljeili naapurimaa Neuvostoliiton kanssa tavalla, jota Suomen valtio ei katsonut suopeasti. Samalla kun Wuolijoki taisteli omaperäisellä vaikutusvallallaan ainakin omien sanojensa mukaan rauhan puolesta, valtiollinen poliisi VALPO teki kaikkensa selvittääkseen onko Wuolijoki vakooja, ja jos on, niin kenen leivissä. Elokuva keskittyykin 1940-luvun taitteen tapahtumiin ja jatkosotaan, jolloin Wuolijokea syytettiin maanpetoksesta.Hella W:n visuaalinen ilme on huippuluokkaa ja äärimmilleen viimeistelyä. Vahvasti film noir -vaikutteinen elokuva pursuaa jyrkkiä vastavaloja, tyylikkäitä vinoja kuvakulmia ja mysteeristä tunnelmaa lisäävää savua. Myös upea puvustus ja lavastus henkivät tupakkaholkkeineen ja fedorahattuineen klassista film noiria. Elokuva on visuaaliselta anniltaan yksi komeimpia mitä kotimaassa on tehty hetkeen. Kiitosta myös aitojen sodanaikaisten arkistomateriaalien ja Wuolijoen tunnettujen elokuvaklassikoiden käytöstä. Joskin lopputekstien päällä kuultava Wuolijoen kommentti Yleisradiosta lähtemisestä oli täysin irrallinen, varsinkin kun elokuva ei siihen asti naisen elämää edes kuvaa.Elokuvan suurin ongelma on liian nopea ja hätiköimällä etenevä kerronta. Tarina pamahtaa käyntiin, ja alkaa heti puksuttaa höyryjunan tahdilla kohtauksesta toiseen, eikä anna aikaa perehtyä hahmoihin tai tunnelmoihin kunnolla. Taustalla jatkuvasti pauhaava iso elokuvamusiikki tekee kerronnasta trailerinomaisen, ja jotkut kohtaukset tarvitsisivat auttamattomasti enemmän tilaa ja aikaa. Harmittavasti esimerkiksi Wuolijoen tytär Vappu (Matleena Kuusniemi) jää elokuvassa etäiseksi ja vieraaksi, vaikka toimii tarinan kertojana. Ohjaaja Juha Wuolijoki ja käsikirjoittaja Outi Nyytäjä ovatkin kertoneet, että käsikirjoitusvaiheessa suurin ongelma oli karsia Hellan äärimmäisen vaiherikkaasta elämästä tärkeimmät ja koota niistä yksi tarina. Ongelma valitettavasti näkyy, eikä kaikkia langanpäitä ole onnistuttu kuromaan yhteen. Myös vuosien ajalle sijoittuvan tarinan pituus hämmentää. Liekö kysymys leikkausvaiheessa ilmenneestä materiaalin tai budjetin vajeesta, mutta tuntuu oudolta että monisyinen epookki on jätetty alle 1,5 tunnin pituuteen, kun tarinaa naisesta olisi kyllä riittänyt.Harvemmin valkokankaalla nähtävä Tiina Weckström osoittaa jälleen kuuluvansa maan tähtikaartiin mitä karismaattisiin naisnäyttelijöihin tulee, ja lunastanee roolista toisen Jussinsa ensi vuonna. Upean käheä-ääninen, voimakas ja vaikuttava esiintyjä sopii vahvan naisen rooliin loistavasti. Myös Hannu-Pekka Björkman ja Antti Litja VALPON etsivinä hoitavat hommansa hienosti, joskin kalpenevat väkisinkin Weckströmin rinnalla. Samoin on käynyt aikoinaan todennäköisesti myös miehille Wuolijoen rinnalla.","Kiinnostavinta elokuvassa eivät olekaan vakoilusyytökset tai sotatuomiot, vaan yksinkertaisesti Hella Wuolijoki."
137,60.0,"Hella W antaa julisteensa ja trailerinsa, mutta myös synopsiksensa perusteella luvan odottaa kiehtovaa tarinaa. Julisteessa silhuettina esiintyvä nainen uhkuu voimaa ja salaperäisyyttä. Elokuvan trailerissa huomio kiinnittyy valon ja varjojen leikkiin sekä Hellan aikaa upeasti henkivään puvustukseen ja lavastukseen. Ihan kuin tässä olisi komein ja puhuttelevin kotimaistuotanto vuosiin!Elokuvalta ei saisi odottaa niin suuria. Elämänkertaelokuva on muutenkin hankala genre; jos haluat kuvata mahdollisimman absoluuttista totutuutta, teet dokumentin. Jos taas haluat kokeilla rohkeasti kohteesi ja itsesi rajoja, teet jotakin sellaista kuin Todd Haynesin I'm not There (2007) tai Pekka Lehdon The Real McCoy (1999). Kolmas tapa on tehdä kohteesta tosipohjainen näytelmäelokuva. Käsikirjoittaja Outi Nyytäjä ja ohjaaja Juha Wuolijoki ovat edenneet jälkimmäistä polkua. Se on vaihtoehdoista hankalimpia, sillä ihmiselämä, vaikka alun, keskikohdan ja lopun sisältääkin, ei ole luonnostaan kovin elokuvallinen. Hella W:kin sisältää monia kohtia, joissa Hella istuu kirjoittamassa, autossa tai tönöttää jossakin muussa triviaalissa puuhassa. Sen sijaan ne jännittäviltä kuulostavat asiat, kuten suhteiden ylläpito silloiseen Neuvostoliittoon tahi muihin maihin kuitataan melkeinpä pelkillä hymyillä ja kädenpuristuksilla.Hella Wuolijoen ihmissuhdetaitoja, voimakkuutta ja arvovaltaa voi jopa epäillä tämän elokuvan antaman kuvan myötä. Näemme, että hintelä aviomies sysää Hellan lattialle. Näemme, miten oma tytär (Kuusniemi) halveksii Hellaa, eikä rouva osaa kuin tuijottaa hölmönä takaisin. Kun Hella sitten lopulta vielä vakoilusyytösten myötä joutuu vedelle ja leivälle, hänen syyttömyyttään pohjustetaan niin rankasti, että hahmosta on lähteä loppukin mahti. Olen lyhyen mutta kohtalaisen monipuolisen elämäni aikana nähnyt läheltä johtotehtävissä toimivia naisia, jotka ovat tätä hahmoa rautaisempia rouvia. Elokuvan kuvaama Hella ei vaikuta henkilöltä, joka olisi vielä kaiken kohtaamansa höykytyksen jälkeen pystynyt esimerkiksi johtamaan Yleisradioa.Elokuvan isoimmat ongelmakohdat ovat dramaturgiassa ja käsikirjoituksessa. Tiina Weckström on kaikin puolin oivallisen oloinen valinta Hellaksi. Hänen ja monen muun näyttelijän kyvyt eivät kuitenkaan pääse erinomaisesti esiin, koska tilanteet etenevät kuin kengurubensiinillä tankattu auto; tässä on Hella huvittelemassa - töks - tässä on Hellan perhe-elämää - töks - tässä esittelemme tarinan kertojan, hän on vielä lapsi ja vaikutuksille altis, jota emme valitettavasti osaa kyllin korostaa - töks - sitten selvitämme sanoin sellaista, jonka kuva kertoisi moniselitteisemmin - töks...Välillä elokuva kertoo osittain samaa tarinaa kuin Jörn Donnerin Kuulustelu (2009). Kuten siinä, Hannu-Pekka Björkmanin esittämä viranomainen kuulustelee myös tässä leffassa vakoojaksi epäiltyä Kerttu Nuortevaa (Heiskanen). Donner hivutti mielenkiintoisia puolia esiin kuulustelijastakin, Wuolijoki ja Nyytäjä pitävät hahmot yksioikoisina. Välillä Hella W:ssä on aistittavissa kotimaisen elokuvan mustavalkokauden tunnelman tavoittelua. Efektiä korostavat Hella Wuolijoen teksteihin perustuneiden Niskavuori-elokuvien, Juurakon Huldan ja Vihreän kullan kohtauksista haalitut otteet, joita on sisällytetty Hella W:hen. Näiden otteiden myötä elokuvaan tulee mukaan tahatonta komiikkaa, vaikka esimerkiksi Emma Väänänen tai järkähtämätön Rauni Luoma pystyvät esitellyissä rooleissaan vakuuttamaan edelleen. Rauni Luoman vilahtaessa kuvassa aloin pohtia, millaisen elokuvan esimerkiksi Edvin Laine (mm. Niskavuoren Heta, 1952) olisi Hella Wuolijoesta tehnyt. Luultavasti tätä dramaattisemman. Sellaisen elokuvan Hella Wuolijoki olisi varmasti ansainnut, nyt tekijät voivat olla ylpeitä lähinnä tyylikkäästä ulkokuoresta.","Kuori on hieno, mutta kerronta kaipaisi hiomista."
138,40.0,"No just joo. Muistelin tämän olleen aikoinaan hyvinkin pelottava tapaus. Sitä en käy kieltämään etteikö asia joskus näin olisi nuorempana ollutkin. Tänä päivänä tämä ei vaan oikein enää jaksa kolahtaa Arskaan. Heikkohermoisimmat katselijat voivat edelleenkin jättää tämän suosiolla väliin.Juoni ei ole mitään kummallista kerrottavaa. Rubikin kuution/Pirun nyrkin kaltaisella kapistuksella saadaan helvetin portit auki ja Pinhead & Co. pääsee tällöin vauhtiin.Leffan lavastus ja maskeeraus on ihan OK, mutta digitaaliset tehosteet ovat auttamatta ajan hampaan kaluamia. Noita voikin tänä päivänä tehdä kotivideoihin melkeinpä missä tahansa ATK-pohjaisessa videopajassa.Väitän, että nykypäivän psykologisissa trillereissä on huomattavasti enemmän jännitettävää kuin näissä ns. kauhuleffoissa. Tietty näillä tämän lajin leffoilla saa ihmismielen pohjimmaisia väkivallan tuntoja tyydytettyä.  Jos tämän meinaat katsoa niin muista syödä sinä päivänä aamupuuro sillä ruokahalu voi tästä kaikota vähäksi aikaa. Jos pidät ihmisen anatomiasta niin paljon, että haluat katsella elävää ihmiskehoa ilman nahkaa niin tässä sitä näet. Madot kehossa ovat aina iljettäviä... jak!","Jos pidät ihmisen anatomiasta niin paljon, että haluat katsella elävää ihmiskehoa ilman nahkaa niin tässä sitä näet."
139,30.0,"Pläjäys alkaa siitä mihin ykkösosa loppui. Mukana on osittain tuttu jengi. Tällä kertaa tarina pyörii lähinnä mielisairaalassa päätään selvittelevän perheen tyttären ympärillä. No sairaalan päämogulitohtori onkin yllättävänkin paljon perillä helvetillisestä meiningistä, tuosta mystisestä pirun nyrkistä ja kenobiiteistä. Pienten käänteiden jälkeen päästäänkin siihen aiheeseen johon onkin ilmeisesti tässä tapauksessa pyritty eli kunnon visvasirkuksen aloittamiseen. Hellraiserin jatko-osa sortuu juuri siihen mihin eniten pelkäsin. Hellbound on mielikuvitukseton ja kohtuullisen typerä elokuva. Sen sadistinen asenne sisältää aineksia mm. fasismista ja nekrofiliasta, kokonaisuus on valmistettu erittäin huonolla maulla. Ihmisen anatomia ja lihaskudosten esittely voisi olla ihan jees, mutta jotenkin varsinkin nuo nekrofiiliset tunnelmat alkavat ällöttää.Elokuva hyödyntää alkumetreillä ykkösosan meininkiä, mutta kunnes tuo hornan oma rubikin kuutio saadaan jälleen avattua onkin elokuvan viimeinen tunti helvetin esikartanoiden holveissa juoksentelua. Mukaan mahtuu pinheadin ja muiden leuannapsuttelijoiden mielivaltaista esiintymistä. Ihmeellisiä härrävärkkejä, visvaa, tapettiliisteriä, lihakoukkuja ja niin edelleen. Kun tuolla hornantuutin katagombeissa on juoksenneltu tunnin ajan on katsojan olo vähintäänkin vaivaantunut ja masentunut.Efektipuoli, johon elokuva valitettavasti joutuu nojautumaan on kökköä ja tosi kökköä. Kauheata katseltavaa siis silleen oikeasti. Jatko-osien valitettava vaikutus myös ensimmäiseen ja alkuperäiseen teokseen on ainakin yleisellä tasolla yleensä alentava. Niin käy tälläkin kertaa ja todella reippaalla otteella. Fangorian lukijat ja splatterhirmut varmaan saavat kyllä jotain mutta siihen se kyllä jääkin.","Ihmeellisiä härrävärkkejä, visvaa, tapettiliisteriä, lihakoukkuja ja niin edelleen."
140,20.0,"Kun on kyseessä 80-luvun kauhuelokuva, voi melkeinpä varautua siihen, että se on huono. Hellraiser 2 kuuluu niihin.Hellraiser 2 jatkaa melkeinpä suoraan siitä mihin ensimmäinen osa jäi. Kirsty on joutunut sairaalan psykiatriselle osastolle, toisin sanoen hullujen huoneelle. Kukaan ei usko hänen selityksiään helvetistä tai mystisestä kuutiosta. Kirstyn lääkäri Channard kuitenkin tuntuu uskovan Kirstya, mutta mitäs pinnan alta löytyykään...Leffa on melkoista sekasoppaa alusta loppuun. Ensimmäisessä osassa oli selvä linja tapahtumilla. Paha äitimuori Julia tappoi porukkaa jotta saisi poikakaverinsa takaisin elävien kirjoihin. Kakkosesta tämä punainen lanka tuntuu puuttuvan kokonaan. Loppua kohden alkoi jo ihan haukotuttaa, kun Kirsty kirkuu ja juoksee kuin päätön kana pitkin helvetin käytäviä, eikä Pinheadkaan pelota... Tehosteet ovat melko kököt, tai no ainakin nykysilmällä katsottuna. Lopun paha Channard-kenobiitti on melko naurettava näky lonkeroineen sun muineen. Päitä irrotellaan ja raajoja leikellään, mutta millään ei ole merkitystä. Kirjaimellisesti ""aivotonta"" meininkiä. Kyllä on käsikirjoittajalla ollut meno päällä...Allekirjoittaneeseen tämä ei ainakaan iskenyt. Täydellinen yhden pisteen elokuva. Tämä ei antsaisisi edes sitäkään...nimimerkki: mada",Täydellinen yhden pisteen elokuva.
141,90.0,"Sarjakuviin pohjautuvia leffoja tulee nykyään joka tuutista, mikä pian alkaa tympiä.Onhan niiden joukossa pari hyvääkin: Spiderman, Batmanit ja X-menit mm., kun taas loppu on pitkästyttävää kertakäyttö-krääsää. Kun kuulin että Mike Magnolan kuuluisasta Hellboy-sarjakuvasta oli tehty leffa, tartuin tilaisuuteen ja päätin katsoa miten pahasti Hollywood-pomot taas olivat tyrineet leffan suhteen. Pian huomasin kuitenkin olevani väärässä...Hellboyn tarina alkaa eräänä synkkänä yönä, vuonna 1944; Toisen maailman sodan aikana, pienellä skotlantilaisella saarella. Joukko brittiläis-sotilaita, mukanaan nuori tutkija Trevor ""Broom"" Buttenholm (Kevin Trainor), väijyvät saarella sijaitsevaa natsien valoittamaa muinaista rakennusta. Natseja johtaa pirullinen mielipuoli Kroenen (Ladislav Beran) sekä vähintään yhtä hullu natsitar ja okkultisti Ilsa Haupetein (Biddy Hodson) sekä kaikkien okkultistien lähes kuolematon herra, Grigorij Rasputin (Karel Roden). Hullulla munkillla on päämääränä avata portaali kaukaiseen ulottuvuuteen, missä asuu muinainen jumala, jonka Rasputin aikoo kutsua nujertaakseen britit ja tuodakseen voiton Hitlerille, eli toisin sanoin: tuhotakseen maailman.Brittiläis-sotilaat ja Buttenholm kuitenkin onnistuvat hyökkämään ja estämään Rasputinin ritualit portaalin avaamiselle, minkä tuloksena on täysi kaaos sekä portaalin sulkeutuminen, vieden Rasputin mukanaan. Portaalista on kuitenkin päässyt - yllätys, yllätys - karkaamaan jotain, joka esiintyy pienenä, punaisena, jättikoikoisella kivikouralla-varustettuna demoni-olentona, jonka Trevor Buttenholm ottaa hoitaakseen. Mies hoitaa olentoa kuin omaa poikaansa ja antaa tälle nimeksi Hellboy.60 vuotta myöhemmin paljon on muuttunut: 60-vuotias Hellboy on leivissä B.P.R.D. (Bureau for Para-normal Research and Defense) -nimisessa, FBI:n luotsaamassa virastossa. Ison Punaiseen hommaan kuuluu muiden, ihmisille vaaraa aiheuttavien hirviöiden listiminen hänen isänsä Trevor ""Broom"" Buttenholmin ja kalamaisen Abe Sapienin (Doug Jones) opastuksella. Takanaan hepulla on pipariksi mennyt suhde pyrokineettiseen Liz Shermaniin, jolla on oma traaginen menneisyytensä... Homman nimi muuttuu kuitenkin hieman uuden, kokemattoman FBI-agentin, John Myersin, astuessa kuvioihin ja liittyessä B.P.R.D:siin ja osallistuessa tutkimuksiin sekä hirviöjahtiin Ison Punaisen rinnalla. Oudot yhteensattumat näyttävät viittaavan Rasputinin ja hänen hullujen kätyriensä Kroenenin ja Haupeteinin olemassaoloon sekä paluuseen ja uhkana on heidän toteuttamaton suunnitelmansa.Hellboy ei kuitenkaan pidä kilpailijoista, ja hepulla on mennä herne nenään, kun Liz astuu kuvioihin ja tuntee vetoa Myersiin ja kolmiodrama on valmis.Traaginen kohtalonokku kuitenkin yhdistää koko porukan ja Hellboy ystävinnen suuntaa Moskovaan Rasputinin jäljille. Vaan mitä kuolemattomalla munkille on mielessään ja miten Hellboy on liittyy hänen pirullisiin suunnitelmiinsä? Juoni alkaa paljastua askel askeleelta Hellboy ja muiden lähestyessä totuutta ja tehden raivokaasti vastarintaa Rasputinia vastaan, käsissään koko maailman kohtalo...Hellboy on vauhdikas sekä huumorilla kyllästetty toimintapätkä, joka pitää katsojan otteessaan lopputeksteihin saakka! Ison Punaisen vauhdikas seikkailu ei jätä ketään takuulla kylmäksi! Näyttelijät tekevät hienot roolityöt, varsinkin Ron Perlman (mm. Blade 2, Alien: Resurrection) tylppäsarvisena, mutta pohjaltaan hyväsydämisenä Hellboyna, ja hyvää työtä tekevät myös Selma Blair pyrokineettisenä Lizinä (Julmia Aikeita, Blondin kosto) sekä ensikertaa suurella kankaalla debytoiva Rupert Evans uskaliaana agentti John Myersinä. Leffa jää ikimuistoisena sarjakuva-leffojen historiaan...Hellboy oli visuaalisesti upea kokemus ja erikoistehosteet ovat silmiä hiveleviä! Lavasteet ovat yhtä lailla vaikuttavia ja hienosti tehtyjä. Erilaiset hirviöt riehuvat läpi valkokankaan, upeasti animoituina.  Mahtavinta on kuitenkin Hellboyn maskeeraus - Ron Perlman loistaa liki tuntemattomana Ison Punaisen maskin takaa. Toimintakohtaukset ovat silkkaa juhlaa silmille, vaikka ylenmääräinen sarjakuva-väkivalta välillä tuntuu hieman turruttavalta.Leffan stuntit ovat kuitenkin taitavia ja on ilo katsella heidän työtään.Leffassa parasta on sen kepeä huumori, joka on hyvä vastapaino leffan väkivallalle. Vaikka suurin osa tuleekin päähenkilön suusta, se toimii kokonaisuutena hyvin. Hellboy on itsessään hauska henkilö ja ottaa yleensäkin kaiken rennosti huumorilla, eli - mitä isompi sen iloisempi! Leffan loppusilauksen luo Marco Beltramin säveltämä synkkä sekä toiminnallinen musiikki, joka vie katsojan mukanaan leffan synkkään tunnelmaan.Suosittelen leffa erityisesti toiminnan-ystäville, mutta leffasta löytyy myös takuulla jotain kivaa muillekkin. Eikun leffaan ja Isoa Punaista jengeineen katsomaan!",Visuaalisesti upea kokemus ja erikoistehosteet ovat silmiä hiveleviä!
142,70.0,"Tämä tarina on tosi. Monesti se menee niin, että lastenelokuvaa katsomaan menevä ammattilaiskriitikko ottaa mukaansa joko oman tai sukulaiskersan. Sitten tämä kriitikko skriivaa tapauksesta tekstin, jossa hän kertoo, tykkäsikö mukula leffasta vai ei. Jos ipana piti ja hän ei, hän painottaa muksun mielipidettä. Noh, ammattilaisia tässä ei olla, eikä leffakaan ole mikään My Little Pony 6, mutta testikatsojaa päätin silti käyttää. Hellboyta katsoi (teksteittä) kanssani 75-vuotias kuulorajoitteinen ja englantia taitamaton seniori, joka nuorempana tykkäsi nyrkkeilyleffoista ja katsoo nykyisin kaikkein mieluisimmin Wanhoja kotimaisia (ei mitään Jarvaa, vaan mm. Vaalaa, Lainetta ja Lohikoskea). Hellboy on hyvin simppeli elokuva (tekstityksettäkin sen siis ymmärtää). Natsit mokaavat erään projektinsa, jonka sivutuotteena meidän maailmaamme pöllähtää paloautonpunainen pikkudemoni. Demoni päätyy hyvisten käsiin, saa nimekseen Hellboy ja kun vuodet kuluvat ja se kasvaa, siitä tulee hyvän puolustaja. Koekatsojani totesi tästä: ”Kyllä on mielikuvituksellista.”Elokuvassa Hellboyn (Ron Perlman) ja meidän maailmamme vihollinen on se, mitä natsien projektista on jäänyt jäljelle. On Rasputinia ja epäinhimillistä saksalaista tappokonetta, joita vastaan Hellboy käy mm. kiduskaulaisen Abe-heebon (Doug Jones/ David Hyde Pierce) ja kauniin, mutta suutahtaessaan perin tulisen Lizin (Selma Blair) kanssa. Toimintaa riittää.Leffan paras puoli on yksinkertaisuus. Sitä voi katsoa tehosteiden, upean maskeerauksen ja nasevien heittojen ansiosta ainakin hiukan yli puolenvälin (näin teki koekatsojani). Yksinkertaisuus on myös leffan huonoin puoli. Kun silmäkarkkia on syöty tarpeeksi ja loppuratkaisun suunta on kuitenkin ollut selvillä jo pitemmän aikaa, ei punanyrkin seikkailuja jaksa pitempään töllätä.Itse tykkäsin Hellboyn vahvasta naishahmosta ja veitsillä taiteilevan natsimonsterin esittämistavasta kaiken edellä mainitun lisäksi. Casting on osunut kohdalleen ja ohjaaja del Toro mitä ilmeisimmin tekee kunniaa Hellboyn sarjakuvaversiolle. Yleisesti ottaen on virkistävää nähdä elokuva supervoimia omaavasta hahmosta, joka on jotakin muuta kuin pari- tai kolmekymppinen kauniskasvo. Katson tämän taatusti uudestaankin, mutta ilman koeyleisöä.",Simppeli sarjakuvafilmatisointi.
143,70.0,"Elokuvan alussa ollaan toisen maailmansodan loppumelskeissä. Natsijohto on epätoivoinen, ja se päättää ottaa avukseen tuonpuoleisia voimia. Mutta liittoutuneet estävät okkultistisiin voimiin erikoistuneen professorin avulla natseja avaamasta maailmojen välistä porttia. Sieltä kuitenkin kerkeää tulemaan pieni olio, jota aletaan kutsumaan Hellboyksi.Kuusikymmentä vuotta myöhemmin Hellboy (Perlman) on kasvanut aikuisen ihmisen mittoihin. Hän työskentelee paranormaaleja ilmiöitä käsittelevässä virastossa. Eräänä päivänä yliluonnolliset ilmiöt pääsevät valloilleen ja viraston onkin puututtava asiaan.En ole perehtynyt Mike Mignolan Hellboy-sarjiksiin, ja muutenkin aihe on ollut minulle vieras. Näin ollen päädyin katsomaan elokuvaa ilman minkäänlaista taustatietoa. Taustatieto olisi kyllä ollut joissakin kohdin ihan hyvä juttu, sillä täytyisi tuntea Hellboy-maailmaa, jotta elokuvasta voisi saada kaiken irti. Mutta onnistuu katsominen näinkin, vaikka muutama asia jääkin loppujen lopuksi epäselväksi.Hellboy sekottelee hyvin fantasiaa ja toimintaa. Fantasiapuoli on ottanut aika paljon vaikutteita H.P. Lovecraftin kirjoituksista ja skandinaavis-germaanisesta mytologiasta. Toimintakohtauksetkin on toteutettu ihan hyvin, vaikkeivät parasta toimintaa edustakaan. Vaikka fantasiaosuus meneekin välillä yli hilseen, niin silti elokuva on ihan viihdyttävä. Myös synkkyyttä on saatu kivasti mukaan, vaikka meininkiä olisi voitu viedä hieman pidemmälle.Ainoana isona miinuspuolena on elokuvan romanttinen juonikuvio. Se lisää reilusti elokuvan pituutta ja se ei edes oikein istu muuhun elokuvaan. Muuten Hellboy on ihan viihdyttävä leffa.nimimerkki: Ville","Fantasiapuoli jää hieman etäiseksi, mutta muuten elokuva on ihan viihdyttävä."
144,50.0,"Vuoden kolme ensimmäistä megasuperspektaakkelia on nyt sitten nähty. Elikkä Troija, Van Helsing ja Hellboy. On se kumma kun ei yksikään näistä suoriudu edes kahden katsomiskerran arvoiseksi. Mutta on Hellboy näistä selvästi paras. Pitäisi ehkä vielä nähdä Day after tomorrow, jotta voisi verrata sitäkin... Sateinen ilta Toisen maailmansodan aikoihin. Natsit yrittävät venäläisen okkultistipomon Rasputinin kanssa avata portin toiseen maailmaan, herättää Kaaoksen jumalat ja tuhota maailman. Eräs professori ja ryhmä brittisotilaita onnistuu kuitenkin estämään tämän. Mutta JOTAIN toisesta maailmasta pääsee läpi. Pieni demoni (tai joku vastaava) jonka sotilaat nimeävät Hellboyksi. Hellboy oppii pitämään nuorta professoria isänään, ja professori Hellboyta poikanaan. Kuudenkymmenen vuoden kuluttua Hellboy on kasvanut parikymppisen ihmisen ikäiseksi, ja professori on jo vanha. Hellboy asustelee erään oudon kalamiehen kanssa supersalaisessa virastossa, ja torjuu pahuuden voimia kun ilmaantuu aihetta. Mutta yllätys yllätys, okkultistisakemanni venäläisen herransa ja masokistiystävänsä kanssa on tullut takaisin ja aikoo taas tuhota maailman.Elokuvan vahvin voltti on ehdottomasti Ron Perlman, joka tekee loistavan roolin Hellboyna. Eipä ole Guillermo del Torokaan huono ohjaaja, kyllä sen tästä huomaa, mutta jotain puuttuu. Hyvä tyylikeino jota del Toro käyttää, on se, että leffan pääväri on musta. Positiivisen maininnan ansaitsee myös venäläinen ruumis Ivan. ""Potkaisisin, jos olisi jalat."" Huonoja puolia puolestaan: Kliseitä kliseiden perään, ja muutama heikko juonenkäänne paikattu armottomalla erikoistehostevyöryllä. Ei näin tehdä elokuvaa pojat.Mutta vioistaankin huolimatta Hellboy on ihan ok. Pääasiassa nimihahmon hienon toteutuksen, kalamiehen hienon toteutuksen, Hellboyn one-linereiden ja rennon olemuksen sekä ruumis Ivanin takia. Suosittelen toimintafaneille, ja niille jotka eivät hae leffalta muuta kuin viihdyttävää kaksituntista. Niin, ja tietenkin niille jotka pitivät Guillermo del Toron edellisistä töistä.",Vioistaankin huolimatta Hellboy on ihan ok.
145,80.0,"Aw, crap.Nazit manasivat esiin demonin Toisen Maailmansodan loppuvaiheilla. Manausta toimittavassa olivat mm. Rasputin (Karel Roden) ja naamiota käyttävä nazipiru Karl Ruprecht Kroenen (Ladislav Bera) ja tämän kätyri Ilsa (Biddy Hodson). Rituaali kuitenkin pistettiin päreiksi, mutta eräs pieni demoni pääsi tähän maailmaan. Se sai nimekseen Hellboy (Ron Perlman) ja nyt isoksi ja punaiseksi piruksi kasvaneena hän pistää erilaisia yliluonnollisia pahiksia päihin ja tämän isä on professori Broom (Sir John Hurt) joka oli paikalla todistajana. John Myers (Rupert Evans) siirretään aika eksoottiseen ympäristöön missä on em. persoonien lisäksi mädillä munilla herkutteleva Abe Sapien (Doug Jones).Guillermo Del Toro on mielenkiintoinen ohjaaja siinä että hän saa heikotkin genret toimimaan. Pohjana on Mike Mignolan sarjakuva Hellboy ja suurta kekseliäisyyttä Del Toron sovittama lähdemateriaali (Allekirjoittaneelle vieras) ei juonensa kohdalla loista, mutta siinä on eläviä hahmoja, huumoria ja nättiä kuvastoa. Tehostespektaakkelia myös näkyy, joskin vain toinen, se Rick Bakerin johdolla toteutettu fyysinen puoli siitä näyttää hyvältä.Vaikka juoni on aika yhdentekevä ja liian nopeasti etenevä niin henkilöhahmojen ja näyttelijöiden kohdalla kaikki toimii erittäin hyvin. Ron Perlmanin vankan maskin alta huokuu suuresti inhimillinen suoritus ihmisenä joka kaipaa läheisyyttä, seuraa ja rakkautta ja on oman epämuotoisuutensa merkitsemä. Se että hän pistää erilaisia yliluonnollisia niljakkeita päihin ei asiaa paljoa auta matkustuksen ollessa ahdasta ja elon yksinäistä. Perlman tuo absurdiin hahmoon elävyyttä ja luontevuutta. Doug Jones sinä vielä rankemmin maskattuna Abe Sapienina on läheisiensä moraalista huolehtiva persoona jonka eksoottinen ulkomuoto unohtuu katsojalta muutamassa minuutissa miellyttävän persoonan paljastuttua. Sir John Hurt antaa brittiarvokkuutta ja Rupert Evans on katsojan menolippu elokuvaan. Karel Roden, Ladislav Beran ja Biddy Hodson ovat elokuvan maukkaan yliampuva pahistrio ja erityisesti Ladislav Beranin tulkitsema nazi-Kroenen jää mieleen räikeän tyylikkäänä.Toteutus toimii ja henkilöiden kohdalla Hellboy on napakymppi, mutta juoni jää harmillisen ohueksi. Lisää kiinnostavuutta (vaan ei viihdearvoa) tulee siitä että että Del Toro tekee supersankarileffansa selkeäksi elokuvaksi supersankarista itsestään. Pahis tulee vasta kaukana perässä ja palvelee pelkkää juonta - Hellboy ympäristöineen riittää kannattelemaan elokuvaa itseään ja se on näissä leffoissa harvinaista. Viihdyttävä poikkeus viiteryhmästään, mutta kun mukaan on survottu nazeja, demoni, Rasputin ja ystävällinen Mustan laguunin hirviö samaan leffaan ja hyvä ohjaaja pomottaa niin mitään muuta ei voi odottaa.",Visuaalista ilottelua puhtaimmillaan.
146,50.0,"Jos menee sirkukseen nähdäkseen temppuilevia klovneja ja akrobaatteja, pettyykö nähdessään siellä niitä? Tämän visaisen kysymyksen nostatti mieleeni Hellboy 2: Kultainen armeija. Jotakin vikaa elokuvassa on pakko olla, jos siitä nauttimisen sijasta miettii moisia.Toinen Hellboy-elokuva ei yllätä suuresti ainakaan häntä, joka on ensimmäisen osan nähnyt. Kakkososan päätehtävissä on jälleen iso ja mukava demoni (Perlman), joka kumppaniensa kalatyyppi Aben (Jones) ja liekehtivän Lizin (Blair) kanssa taistelee ihmisten puolesta pahoja fantasiaolentoja vastaan. Kuten leffan nimestäkin voi arvata, tällä erää ongelmia syntyy kultaisesta armeijasta. Ikävämmän puoleinen fantasiaprinssi Nuada (Goss) päättää valjastaa legendaarisen – ja selvästi terrakotta-armeijoille sukua olevan – sotajoukon ihmiskuntaa vastaan, joten Hellboyn nyrk(e)ille tulee töitä.Käsikirjoittaja-ohjaaja Guillermo del Toro on rustannut toisesta Hellboysta Mike Mignolan tarinan pohjalta viihteellisen toimintapätkän, joka tuo osittain mieleen Tappava ase -sarjan ensimmäiset osat. del Toro kuvaa rennolla otteella erikoisten henkilöhahmojensa normaalia arkea, johon puolustustehtävien lisäksi kuuluu pienten kotiriitojen selvittelyä ja yllättävän julkisuuden luomia paineita. Tämä on Hellboy 2:n hauskempi puoli, se jossa pikkuvitsit lentävät, ja joka tuo päähenkilöt lähemmäs katsojaa. Välillä paahdetaan mukana tositoimissa, tuhotaan tosi-inhottavia hammaskeijuja ja muuta kummaa väkeä. Pääsääntöisesti seikkailussa kaikki näyttää ja kuulostaa hyvältä, ja leffa on ohjaajansa näköinen. Hellboy 2: Kultainen armeija kärsii kuitenkin juonenkäänteidensä helposta arvattavuudesta. Muutakin urputettavaa löytyy, joskaan ei mukaan ympätystä Barry Manilow -biisistä. Leffan kruunuksi tarkoitettu lopun taistelukohtaus löyhkää videopelille ja on muotopuoli jättäessään osan päähenkilöistä seisomaan raajat suorina keskelle vaaraa. Hieman (eli n. 5 ml kuvitteellista ainetta, jonka pH on 5,5) ainakin itseäni rassasi myös se, että liki viisikymppinen Doug Jones yrittää Abe Sapienina olla tällä erää kuin umpirakastunut teinipoika. Paksu maski häivyttää toki kontrastia, kuten sekin, että Hellboyn kanssa leffassa hengailevat otukset elävät kohtalaisen suljettua elämää. Hellboy 2:n parempi puoli on sen hyvä rytmitys – suvannoissa ei turhaan lilluta. Lisäksi ensimmäiseen osaan nähden viholliset ovat entistä viimeistellympiä. Hellboyn suurimmassa vastuksessa on ripaus muitakin puolia kuin se yksi synkeä. Erään pienemmän tekijän ulkoiset avut taas jopa vastaavat jonkin verran Hellboyn omia. ","Arvattavuuden nakertama, mutta visuaalisesti antelias tomintafantasia."
147,70.0,"Supersankarielokuvia tuputetaan nykyään joka laarista aina liiallisuuksiin asti ja useimmiten tuloksena onkin ollut täyttä roskaa. Kuitenkin osaavien elokuva-alan ammattilaisten käsissä näinkin lapsellisista aihepiireistä syntyy erinomaisia elokuvia. Näitä valkokankaalla onnistuneita supersankareita edustavat mm. Batman, Iron Man ja Hellboy.Hellboyn menestys on lähes täysin ohjaaja/käsikirjoittaja Guillermo del Toron ansiota. Kovin moni muu ei olisi onnistunut luomaan hyvää elokuvaa näin omituisesta (tai yleensäkään mistään) supersankarista. Ensimmäiselläkin Hellboylla hyvin onnistunut ja Pans Labyrinthin ansiosta suureen arvostukseen kohonnut del Toro vyöryttää nyt yleisön nähtäväksi uuden, äärimmäisen viihdyttävän fantasiatoimintaelokuvan, Hellboy 2: The Golden Army.   Elokuvan suurin heikkous on sen moneen kertaan nähty juoni, jossa sankarin on estettävä pääpahista saamasta käsiinsä jotain mystistä esinettä, jolla voi aiheuttaa maailmanlopun, valloittaa maapallon tai tehdä jotain muuta ikävää. Tässä tapauksessa Hellboyn täytyy estää haltiaprinssi Nuadaa yhdistämästä muinaisen kruunun kolmea palaa keskenään ja vapauttamasta sen avulla metallisista sotilaista koostuvaa kultaista armeijaa, joka voisi tuhota koko ihmiskunnan ja palauttaa vallan kauan sitten ihmisten syrjäyttämille satuolennoille. Olisin odottanut Guillermo del Toron ja sarjakuvapiirtäjä Mike Mignolan yhteistyöstä syntyvän omaperäisempi tarina, mutta se ei missään nimessä ""kaada"" elokuvaa.Näyttelijät ovat mainioita. Hellboyta esittävä Ron Perlman on ainoa sopiva henkilö roolin ja onnistuu olemaan vähintään yhtä hauska kuin edellisessä osassa. Hellboy on muutenkin huvittava hahmo äkkipikaisuutensa ja yksinkertaisuutensa vuoksi. Hellboyn pyrokineettista tyttöystävää Liziä näyttelevä Selma Blair on tehnyt melkoisen muodonmuutoksen ensimmäisen osan traumatisoituneesta ja hauraasta tytöstä kovaksi ja itsevarmaksi agentiksi, jolla ei ole enää itsetunto-ongelmia. Mielenkiintoisimmaksi kaikista hahmoista nousee kalaa muistuttava, klassista musiikkia kuunteleva ja yliluonnollisia aisteja omaava Abe Sapien, jota näyttelee Pans Labyrinthissäkin kahdessa roolissa kunnostautunut Doug Jones.  Sukelluspuvussa häärivä, kaiken sääntökirjan mukaan tekevä ektoplasmainen kummitus Johann Krauss on myös onnistunut hahmo. Prinssi Nuadaa tulkitseva Luke Glosskaan ei ole hullumpi pahis.Lavastus ja maskeeraus ovat huippuluokkaa ja leffa saikin oikeutetusti Oscar-ehdokkuuden parhaasta maskeerauksesta. Kaiken maailman tonttuja, peikkoja ja muita del Toron mielikuvituksen syvimmistä syövereistä syntyneitä otuksia on valtava määrä eeppisiin mittasuhteisiin kohoavien lavasteiden lomassa. Eeppisyys näkyy myös massiivisissa erikoistehosteissa, jotka ovat erinomaista työtä. Elokuvassa on havaittavissa jopa jonkinlaista yhteiskuntakritiikkiä siitä, miten ihminen kohtelee maapalloa.Taistelukohtauksissa on harvinaista kyllä onnistuttu erittäin hyvin. Nykyelokuville ominaiset raivostuttavan nopeat leikkaukset ja kyynärpäätuntumalle sijoitettu kamera on jätetty suosiolla pois. Taistelut ovat selkeitä ja kaikki liikkeet erottuvat hyvin. Ainoa puute on uskottavuusongelma, jonka takana on taatusti joku ahne tuottaja, joka on halunnut väkisin ikärajat alemmas suurempien lipputulojen toivossa: Päitä irtoilee, mutta verta ei lennä. Hellboyn laukomat one-linerit ovat hauskoja, mutta on hieman rasittavaa, kun sellainen pitää heittää aina ennen kuin vetää jotain monsteria pataan.Hellboy 2 ei todellakaan ole mikään Yön Ritarin veroinen genrensä mestariteos, mutta sen luulisi uppoavan kaikkiin, joilla ei ole pipo liian tiukalla. Monessa kohtaa katsojalle tulee ""just joo""-tunne useiden ylilyöntien vuoksi. Pienistä puutteista huolimatta Hellboy 2 on erinomaista viihdettä, jonka parissa ei pääse tylsistymään. Kaikkien fantasian, toiminnan ja supersankarielokuvien ystävien kannattaa ehdottomasti hankkia tämä.",Hellboyn menestys on lähes täysin ohjaaja/käsikirjoittaja Guillermo del Toron ansiota.
148,60.0,"Ja taas uusi supersankarileffa. Tämän vuoden aikana teattereissa on pyörinyt monensorttista supersankarileffaa. Nyt onkin Dark Horse Comicsin oman sarjakuvasankarin, punaisen pirua muistuttavan Hellboyn vuoro astua valkokankaalle jo toista kertaa. Ohjauksesta ja käsikirjoituksesta vastaa jälleen Guillermo Del Toro, jonka muita ohjauksia ovat muunmuassa Blade II ja Pan´s Labyrinth.Elokuvan alussa kuvataan Hellboyn (Ron Perlman) lapsuutta. Hänen isänsä, Tohtori Broom kertoo tarinan Kultaisesta armeijasta. Kuningas Balor (Roy Dotrice) rakennuttaa itselleen Kultaisen armeijan ja Kultaisen kruunun, joka on ainoa keino hallita armeijaa. Hän huomaa, että Kultaisesta armeijasta koituukin vain pelkkää harmia, ja purkaa kruunun kolmeen osaan, ja tekee rauhan ihmisten ja satuolentojen välille. Vuosien päästä, kun Hellboy on jo aikuinen, ilmestyy prinssi Nuada (Luke Goss), joka havittelee Kultaista armeijaa. Hellboyn, tulta manipuloivan Liz´n (Selma Blair), kalaa muistuttavan Aben (Doug Jones) ja Johann ""Gasman"" Kraussin (Seth MacFarlane) on estettävä Nuadan aikeet.Ensimmäistä Hellboyta en ole nähnyt, mikä tietysti ei ole kovin hyvä asia. Hellboyn historiasta minulla ei ole minkäänlaista käsitystä, ja juonikin käynnistyy niin nopeasti, ettei tätä seikkaa oikein ehdi edes ajatella. Myös sivuhahmot ovat tuntemattomia, ja epäselväksi jäi myös se että mille järjestölle Hellboy työskentelee ja miksi. Eli flashback varmuuden vuoksi niille, ketkä eivät ole ensimmäistä leffaa nähneet elokuvan alkuun olisi ollut ihan kiva juttu. Käsikirjoitus vaikuttaa hutaistulta ja hyvin epäselvältä, eikä itse ideakaan ole mikään kovin omaperäinen. Joka väliin tungetaan typerää lässynlässyn ihmissuhdedraamaa, mikä ei sovi komedialliseen supersankarirymistelyyn ollenkaan. Kliseistä on myös heitä-joku-kiva-läppä-ja-vedä-monsteria-turpaan -tyyli.....mutta onneksi se kuulostaa Perlmanin lausahduksena paljon paremmalta. Päähahmot ja kaikenmaailman möröt on kirjoitettu hauskoiksi ja luotu hienosti. Erilaisia fantasiamaailman olentoja jaksaa katsella pitkään kyllästymättä, ja näihin friikkeihin on onnistuttu luomaan hienosti koomisuutta, joka perustuukin juuri sopivasti niiden vaihtelevaan ulkonäköön. Huumoria leffassa on enemmän kuin tarpeeksi. Juuri tämän takia on juuri siinä ja siinä, etteivätkö Hellboyn liiallisen hauskat lausahdukset ala ärsyttää. Koomisten sivuhahmojen koominen ja dialogi ei naurata, mutta se hymyilyttää ja piristää mukavasti, ja ennenkaikkea sulautuu hyvin näyttävien toimintakohtausten sekaan.Näyttelytyö on kaikinpuolin laadukasta, ja pääosavalinnoissa on osuttu lievästi sanottuna napakymppiin. Ron Perlman sopii Hellboyn rooliin täydellisesti, mistä suuri kiitos kuuluukin herran jämäkälle olemukselle. Selma Blairin tulkitsema Liz näyttelee todella hyvin ja on samalla suuri silmänilo. Luke Gossin esittämä pääpahis on ihan siedettävä, joskaan ei kovin vakuuttava näyttelijä.Hellboy II: The Golden Army on hieman keskivertoa parempi fantasiarymistely kuorrutettuna koomisuudella, joka sopii täydellisesti tylsiin viikonloppuiltoihin piristeenä.","Näyttelytyö on kaikinpuolin laadukasta, ja pääosavalinnoissa on osuttu lievästi sanottuna napakymppiin. "
149,70.0,"Hellboyn valkokangasdebyytti nähtiin vuonna 2004 ja nyt punainen pirulaisemme tekee paluun. Ohjaaja/käsikirjoittaja on tälläkin kertaa lahjakas Guillermo del Toro, joka parhaiten tunnetaan vuoden 2006 hämmästyttävimmästä aikuisten fantasiasadusta Pan's Labyrinth. Ihmisten ja satuolentojen välillä on vallinnut vuosisatojen rauha, mutta kun taikamaailman prinssi Nuadan mielestä ihmisten valtakausi on ohi, aikoo hän herättää kiven sisässä uinuvan voittamattoman kultaisen armeijan ja tuhota ihmisrodun lopullisesti. Salaisessa virastossa fantasiaolentoja vastaan taistelevat Hellboy (Ron Perlman), Liz Sherman (Selma Blair) ja Abe Sapien (Doug Jones) joutuvat keskelle seikkailua, josta ei mielikuvitusta ja toimintaa puutu.Hellboy 2: The Golden Army on visuaalisesti kaunis ja mielikuvituksellinen toimintaseikkailu. Guillermo del Toro on luonut jälleen kerran joukon hupaisia ja mysteerisiä satuolentoja ja ilahduttava seikka on myös se, että liiaksi ei ole sorruttu tietokoneanimoinnin puolelle, vaan suurin osa örmelöistä on maskeerattu tai niinä on käytetty nukkeja. Friikkisirkus esittäytyy kohtauksessa jossa sankarijoukkomme suuntaa maanalaiseen Troll Marketiin, jossa kummajaisia on vaikka millä mitalla. Huumoria elokuvassa piisaa, näyttelyssä ei löydy valittamista, ja mukaan on saatu myös uusia hahmoja, kuten Hellboyn tiimiin liittyvä saksalainen ektoplasmasta muodostuva Johann Krauss, joka onkin varsin kekseliäs, joskin kasvoton hahmo. Selma Blairin esittämään Liziin on valettu itsevarmuutta, ja Perlmanin tulkitsema Hellboy on se sama vanha äkkipikainen vitsiniekka. Doug Jonesin hahmo Abe Sapien on nostettu aavistuksen verran keskeisimpään osaan ja kalaherralle on varattu mukaan pieni romanssikin. Jones esittää elokuvassa yhteensä kolmea eri hahmoa, mukaanlukien karmiva Kuoleman enkeli, joka tuo heti mieleen Pan's Labyrinthin, jossa Jones esitti myös kahta kummallista ja pelottavaa olentoa. Elokuvan huipennus on hulppea lopputaistelu kultaista armeijaa, sekä Nuadaa vastaan, jossa pääosin ainoastaan Hellboy antaa nyrkkien puhua. Erittäin hieno taistelu onkin kyseessä, vaikka kultainen armeija onkin tietokoneilla luotu. Elokuva jättää myös lopun avoimeksi; jatkaako Hellboy hommiaan vai ei? No, sen enempää paljastamatta voi sanoa elokuvan olleen erittäin viihdyttävä fantasiaseikkailu, joka osoittaa Guillermo del Toron lahjakkuden fantasian saralla.",Visuaalisesti kaunis ja mielikuvituksellinen toimintaseikkailu.
150,70.0,"Iso, punainen ja sarvekas piru joka tunnetaan nimellä Hellboy (Ron Perlman) ja tämän työtoverit Ape Sapien (Doug Jones) ja Liz (Selma Blair) tekevät töitään ja isommaksi työkeikaksi saapuu prinssi Nuada (Luke Goss) ja tällä on kärttyisä asenne vallitsevaa ihmiskulttuuria kohtaan. Toissijaisena juonena on odottamaton julkisuus jolle Hellboyn työyhteisö altistuu ja avuksi lähetetään Johann Krauss (John Alexander, James Dodd, Seth MacFarlane) Euroopasta.Guillermo Del Toro (hieno nimi) on Allekirjoittaneelle yksi niistä harvoista ohjaajista joka osaa pitää erikoistehosteet tarinalle alisteisena ja helvetillistä alkuperää omaavan Hellboyn toinen elokuvallinen episodi on mainio esimerkki siitä. Luvassa on aivan mieletön kokoelma erilaisena fantastisia ökköjä ja maskeja ja niitä kaikkia käsitellään arkipäiväisellä, rennolla otteella. Luvassa on koomisia hetkiä ja synkkää, modernia fantasiaa.Ron Perlman on nimiroolin iso, punainen ja kaikilla tavoilla mukava mörkö ja kaikki muut saman ryhmän jäsenet ovat yhtä inhimillisiä persoonia. Monen näyttelijän tuloksena syntyvä Krauss on miellyttävän jäyhä vastapaino jo perustetuille hahmoille. Luke Goss varsinaisena antagonistina on karismaattinen ja ylpeä prinssi ja sellaisena äärimmäisen vaarallinen ja kykenee suureen petollisuuteen.Uutuudenviehätys on poissa ja tarinakaan ei ole maailman ihmeellisin, mutta viihdearvo on kohdillaan ja toteutuksesta ei voi sanoa mitään pahaa.",Viihdyttävä elokuva.
151,20.0,"Viisi vuotta sitten murhaaja tappoi Alicen pojan ja haavoitti Alicea vakavasti. Nyt kulmille on tullut hiippailemaan kummallinen kulkuri, joka voisi olla mahdollinen murhaaja. Alice yrittää saada murhaajan kiinni keinolla millä hyvänsä, mielenterveyden järkkyessä siinä samalla ja poliisien ollessa lähes voimattomia.No nyt löytyi sitten vihdoin se maailman huonoin elokuva. Hellbreeder vetää varmasti vertoja huonoudessa surullisen kuuluisan Ed Woodin leffoille. En voi käsittää miksi tälläisia tehdään. Ensimmäisen kymmenen sekunnin aikana huomasi mitä tuleman pitää. Sydämeni pohjasta toivon, että tämän hirvityksen tekijät eivät olleet tosisssaan, sillä vitsinä tämä elokuva olisi varmasti mitä mainioin. Käsitykseni sanasta elokuvataide on nyt hieman hämärtynyt tämän katsomisen jälkeen. Hellbreederin käsikirjoitus on mitä ilmeisimmin rustattu päivässä, kuten myös ohjattu. Jokaisella mahdollisella osa-alueella mennään metsään ja pahasti. Hävettävän huonot näyttelijät, apinoiden tekemä käsikirjoitus, luokaton, mutta koomisen kunnianhimoinen ohjaus sekä vaaleanpunainen tekoveri saavat minut voimaan pahoin. Huomaa, että tämän tekemiseen on käytetty vähän rahaa, mikä ei sinänsä haittaisi jos jälki olisi hyvää ja elokuva vähintään katsottava, mutta ei.Muun muassa tarinankuljetus Hellbreederissä on aivan käsittämätöntä. Välillä näytetään kun joku sanoo jotain täysin epäoleellista ja sitten hypätään kohtaukseen, jossa joku kävelee/pesee hampaita/lukee lehteä todella typerän musiikin soidessa taustalla. Myös elokuvan päähenkilön, Alicen, järkkyvän mielenterveyden aiheuttamat flash backit vihaisista sukulaisista, jotka syyttävät häntä pojan kuolemasta, naurattavat ja saavat myötähäpeän punan kasvoille. Jotkut filmit ovat niin huonoja, että ne naurattavat, mutta tämä ei enää edes naurata vaan saa ahdistumaan.Kiertäkää tämä mahdollisimman kaukaa, mutta mikäli se jostain syystä sattuu eteenne tulemaan, niin sulkekaa silmänne ja korvanne. Voi toki olla, että katsoin kyseisen leffan liian ryppyotsaisena. Jos tämä olisikin vain teinien tekemä indie-leffa. No, aika optimistinen ajatus.",Nyt löytyi se maailman huonoin elokuva.
152,70.0,"Jacob (Josh Wiggins) on 13-vuotias poika, jonka harteille on kasautunut liian suuri taakka. Pojan äiti on kuollut, isä Hollis (Aaron Paul) kieriskelee murheen ja alkoholismin usvassa ja pikkuveli Wesistä (Deke Garner) pitäisi tavalla tai toisella huolehtia. Aikuisuuden ankara maailma on tavoittanut varhaisteinin liian nopeasti.Jacobin sisälle patoutuneet tunteet purkautuvat kahdella tavalla. Motocross vetää puoleensa, mutta niin tekee myös pahanteko ja vandalismi. Kun Jacob kavereineen intoutuu silmittömään tuhoamisvimmaan kaupungin jalkapallostadionin parkkipaikalla saa perheen elämä käänteen kohti syöksykierrettä. Lastensuojeluviranomaiset siirtävät Wesin poikien tädin (Juliette Lewis) huomaan ja samalla vimmaisen Jacobin ja menneisyydestä epätoivoisesti kiinni pitävän isän välit kiehuvat kohti räjähdyspistettä. Kivulias matka kohti parempaa huomista pääsee alkuun vasta, kun sekä isä että poika pystyvät edes hippusen verran purkamaan omia tuntojaan. Hellion on Kat Candlerin oman lyhytelokuvansa pohjalta rakentama elokuva, joka liikkuu samoilla vesillä kuin toinen viime vuosien onnistunut ongelmanuorten kuvaus, Destin Daniel Crettonin monikerroksinen ja loistelias Short Term 12. Hellion ei aivan yllä Crettonin elokuvan tasolle, sillä tarina lipsuu liiaksi trillerin poluille ja loppuvaiheiden käänteeseen viitataan turhan ajoissa ja kovin kömpelösti. Tarinankerronnan kannalta Hellionin tempo olisi myös kaivannut aavistuksen tiivistämistä, vaikka tunnelman luonnin puolesta viipyilevät kuvat ja hetket ovatkin onnistuneita. Kuvaaja Brett Pawlak loihtii kankaalle hienoja kuvia Teksasista, joka näyttäytyy samalla kertaa sekä ankeana, että myyttisen kiehtovana. Pawlak muuten käytteli kameraa myös Short Term 12-leffassa ja visuaalisesti elokuvat ovatkin hyvin samankaltaisia.Hellionin näyttelijäkaarti kiskaisee erinomaisen suorituksen koko rintaman leveydeltä. Breaking Bad-sarjassa läpimurtonsa tehnyt Aaron Paul onnistuu hienosti varautuneen ja hiljaisen Hollisin roolissa, joka oman murheensa keskellä on unohtanut vastuunsa vanhempana. Indie-elokuvien vakiokasvo Juliette Lewis tekee vahvaa jälkeä hyvää tarkoittavana, mutta tilanteen kärjistymistä vauhdittavana poikien tätinä. Nuoret näyttelijät ovat kaikki uskottavia, mutta koko elokuvan tähdeksi nousee vakuuttavan debyyttiroolin tekevä 15-vuotias Josh Wiggins, joka tulkitsee Jacobia taidokkaan moniulotteisesti. Nuoren pojan sisällä myllertävä viha ei missään vaiheessa ole puhdasta pahuutta, vaan Wiggins tuo onnistuneesti rooliinsa ahdistunutta rakkauden kaipuuta ja tuskaa siitä, että lapsuus on loppunut liian aikaisin. Wiggins on yhdessä Mud-elokuvassa säväyttäneen Tye Sheridanin kanssa tämän hetken kiinnostavimpia nuoria näyttelijöitä.  ",Rikkinäisen perheen kivulias matka kohti parempaa huomista.
153,50.0,"South Parkin Barbra Streisand -vitseille on monikin tainnut nauraa. Tämä pitkän uran tehnyt viihdetähti tunnetaan parhaiten ehkäpä laulajana, joka keuhkoaa siirappisia biisejä niin että eturivin ihailijoilta lentävät tupeet päälailta. Vuosia sitten Streisand oli näkyvästi esillä muutamissa elokuvissakin, joista pari hän jopa ohjasi. Hello, Dolly! ei kuitenkaan kuulu Streisandin omiin ohjauksiin, vaikka siinä on sellaista kevin costnermaista laajuutta kuin hänen omissakin elokuvissaan.Ikuisesti sadetanssistaan muistettavan Gene Kellyn tirehtööräämä Hello, Dolly! myötäilee samannimistä hittimusikaalia kuin leffan puvustajan luomukset Streisandin kroppaa. Streisandin esittämän Dolly Levin romanssiseikkailu ei kuulu läpilaulettuihin musikaaleihin. Niinpä tämä yli parituntinen kosiokimara saattaa tuntua vastenmieliseltä heistä, jotka eivät tykkää kesken arkiaskareiden laulamaan puhkeavista ihmisistä. Todettakoon kuitenkin, että leffan biisit eivät ole niin irrallaan tarinasta, että lauleskelusta voisi juuri sen tähden saada mahanpuruja. Probleemana on lähinnä se, että ohjaaja Kelly on tanssijana päätynyt ahtamaan tähän torttuunsa niin paljon hilloa ja kreemiä, että jopa musikaaleista pitävä saattaa tuntea saavansa siinä jotain liikaa.Streisand on Dolly Levinä tomeran tätimäinen, mutta hänen skaalansa ulottuu myös siitä paljon herkempään. Tämän parisuhteita elääkseen järjestelevän lesken palveluksia kaipaa leffassa Walter Matthaun esittämä Horace Vandergelder. Myös Vandergelder on luonnollisesti laulurooli, joten katsojilla on ”ilo” kuulla muiden ohella Matthaun hoilottelua. Mies ei missään tapauksessa vaikuta olevan roolissa kotonaan; jokainen Matthaun hetki kuvissa on väkinäisen oloinen. Osittain tästä johtuen Vandergelder on yhtä yksioikoinen tyyppi kuin leffan sivuroolien miehet ja naiset. Sivunäyttelijöiden massasta ponnistaa kuitenkin esiin Michael Crawford. Mies sätkii nuoruutensa  tunnossa ja kunnossa tarinan apupoika Corneliuksena. Hahmona Cornelius on yhtä köyhä kuin yksinäinen Ikea-pöytä hehtaarihallissa, mutta Crawford vetää siitä huolimatta roolinsa läpi suurella innolla. Tukea performanssille antaa Corneliuksen kaveria esittävä Danny Lockin.","Musikaaliksi toispuolinen kermakakku, vaikka Barbra Streisand onkin hyvä."
154,40.0,"Edesmennyt Bruno Mattei eli Italian ikioma Ed Wood ohjasi kymmeniä tahattoman koomisia kauhuelokuvia, joista lähes joka ikinen on tavalla tai toisella jonkun paremman elokuvan plagiaatti. Mattei itse väitti ettei pidä ainoastakaan tekemästään elokuvasta vaan kuvaisi ne välittömästi uudelleen jos voisi. Nyt on liian myöhäistä.Näistä roskaelokuvista ehkäpä tunnetuin on monella nimellä kulkeva Virus vuodelta 1980 (Night of the Zombies / Hell of the Living Dead / Zombie Creeping Flesh). Tällä kertaa Mattei sai inspiraationsa etenkin George A. Romeron hitistä Dawn of the Dead. Hän meni peräti niin pitkälle, että vei elokuvasta myös soundtrackin. Musiikki koostuu siis Goblin-yhtyeen muita elokuvia (DOTD, Buio Omega ja Contamination) varten tehdyistä kappaleista. Virus on aika lailla kohtaus kohtaukselta niin samanlainen kuin Dawn of the Dead, että se saa katsojassa aikaan ei niinkään lievää myötähäpeän tunnetta.Sekoilu alkaa kun papuauusiguinealaisella tehtaalla sattuu teollisuusvuoto ja työntekijät muuttuvat zombeiksi. Sitten siirrytään minnelie seuraamaan poliisisaartoa, jossa tutustumme nelihenkiseen commandoryhmään. Yksi saarretuista terroristeista ehtii ennen kuolemaansa varoittaa tulevasta vaarasta. Myöhemmin sama commandoryhmä lähetetään ottamaan selvää viidakossa sattuneista oudoista tapahtumista. Korvessa he tapaavat naisreportterin (Margit Evelyn Newton) ja tämän kameran takana viihtyvän poikaystävän. Hmm... missä olenkaan kuullut tuon tarinan ennen?Hell of the Living Dead menee typeryydessään ja epäomaperäisyydessään jopa Zombie 5 - Killing Birds:n edelle. Elokuvasta voi kuitenkin, uskomatonta kyllä, nauttia jos asenne on oikea eli toisin sanoen väärä. Unohda välittömästi kaikki, mitä olet oppinut hyvän elokuvan ominaisuuksista! Leffa koostuu väkevästä ylinäyttelystä, huvittavasta ja osittain muualta pöllitystä dialogista (esim. The Hills Have Eyes), umpisurkeista efekteistä ja kierrätetystä luontodokumenttimateriaalista. Elokuvalta ei todellakaan kannata odottaa liikoja tai oikeastaan yhtään mitään.","Elokuvasta voi kuitenkin, uskomatonta kyllä, nauttia jos asenne on oikea eli toisin sanoen väärä."
155,80.0,"Doris Miller (Sally Field) on kuusikymppinen toimistotyöntekijä, joka menettää äitinsä, josta on pitänyt pitkään huolta. Kun hänen työpaikalleen palkataan uusi taiteellinen johtaja John Fremont (Max Greenfield), alkaa Doris hänen kauttaa nähdä uuden, mahdollisen tulevaisuuden itselleen.Olin erittäin liikuttunut elokuvan hienovaraisuudesta. Tässä meillä on päähenkilönä kuusikymppinen, elämänsä tietyllä tavalla elänyt, ei ehkä sankarillisin nainen, joka ottaa määrätietoisen askeleen kohti epävarmempaa, mutta mahdollisesti onnellisempaa tulevaisuutta. Elokuvan viesti on mielestäni täydellinen: tässä maailmassa saa siipiinsä teki mitä tahansa, joten riskinotto kannattaa aina. Kannattaa tavoitella sitä, mitä itse haluaa. Jos tyydyt johonkin, vaikka sitten turvallisempaan, huomaat eläneesi elämäsi kuitenkin vaarallisesti - nimittäin kaikkein suurin riski on elää oikeasti päivääkään elämättä.Elokuva ei voi olla huono, jos voi sanoa, että sekä nauroi, itki ja eli täysillä mukana näiden sympaattisten hahmojen elämänmakuisessa todellisuudessa. Toki elokuvan ote on letkeä ja tämän voisi helposti luokitella sentimentaalisten komediadraamojen laariin, mutta itse satun pitämään sen laarin leffoista. Ja toki tätä arvostellessa tekee mieli käyttää kliseisiä mietelauseita hyvästä elämästä ja ehkä tässä saammekin oikeasti vain jotain puolitotuuksia, mutta elokuvakokemuksena tämä on silti erittäin nautinnollinen, eskapistinen hyvän mielen kasvutarina.",Tässä maailmassa on aika vaikea olla haavoittumaton.
156,70.0,"Saksalainen speedmetal pumppu Helloween on saanut kokea urallansa valtavasti vastoinkäymisiä. Niitä siivittivät jatkuvat jäsentenvaihdokset ja musiikilliset erimielisyydet. Suurin haloo nousi kun laulaja Michael Kiske korvattiin parin floppilevyn jälkeen aivan erilaisen lauluäänen omaavalla Andi Derisillä. Kaikki tästä vaihdoksesta eivät pitäneet. Ennakkoluulot kuitenkin hälvenivät suurella osalla melko nopeasti, kun Deriksen kaksi ensimäistä studiolevyä ”Master of the rings” (1994) ja ”The time of the oath” (1996) nostivatkin bändin takaisin urilleen. Uusi lähestymistapa kappaleiden kirjoittamiseen teki bändille vain hyvää.Menestyksekkään maailmankiertueen aikana oli aika äänittää yhtyeen silloisen kokoonpanon ensimmäinen live-albumi. Se kuvattiin myös videolle, saaden tittelikseen High Live. Keikka kuvattiin Italian Milanossa. Se sisältää 16 kappaletta, jotka ovat pääosin Deriksen laulamilta albumeilta.Keikka purkitettiin nippuun muutamalla kameralla ilman sen kummempia kikkailuja. Setin avausraitana kuullaan menevä ralli ”We burn”, joka onnistui sytyttämään yleisön valtavan hyvin mukaan jo alkumetreiltä lähtien. Asialinjalla mennään muutamalla biisillä, kunnes vaikeudet alkavat. On aika laulaa edellisen laulajan, oktaavi-ihme Michael Kisken laulamat ”Eagle fly free”, Dr. Stein ja ”Future world”. Deriksen karimaattisella laulu-äänelläkin on rajansa, ja täten hän ei vain pääse niin korkealle kuin Kiske. Homma menee väkisin vääntämiseksi, joka tekee bändin alkuaikojen hiteistäkin melko karseaa kuunneltavaa. Ruotuun kuitenkin palataan melko nopeasti, kun yhtyeen yksi raskaimmista biiseistä ”Before the war” pärähtää soimaan. Uskollisina seuraajina setissä kulkevat melodinen hitti ”Power” ja tasaisen mukava ”Where the rain grows”. Se pakollinen balladikin tulee akustisesti korviimme, ennen kuin huikea encore valtaa show´n viime minuutit. Pelkästään yhdellä kitaralla sovitettu ”In the middle of the heartbeat” hiljentää fanit muutamaksi minuutiksi.Helloween on urallaan (27v.) tehnyt vain kolme live-albumia, mikä on surullisen vähän verrattuna muihin iäkkäisiin bändeihin.  Tätä tavaraa jaksaisi ”elävänä” kuunnella enemmänkin. Pientä hienosäätöä kuitenkin voisi olla.Keikka oli varsin onnistunut kokonaisuus ottaen huomioon pelkästään korvien kannalta. Kuva on melko sekavaa ja suttuista koko keikan ajan. Mitään silmillä seuraamisen arvoista kuvastoa ei todellakaan ole tarjolla. Show on yritetty jotenkin yksinkertaistaa musiikkivideomaisella tyylillä, mikä ei live-keikan katsomiseen vain sovellu. Korvat saavat kuitenkin mielekästä soitantaa muutamaa hutia lukuun ottamatta. Soitanta on selkokuuloista ja soundi sopivan raheaa.  Helloweenin kahta alkuperäisjäsentä avittaa varsin osaavat nimet. Uli Kusch kannuissa tekee varmaa työtä, ja näyttää viihtyvän roolissaan paremmin kuin hyvin. Soolokitaristi Roland Grapow hoitaa soolot nätisti ja saavuttaa yleisön ehkä kaikista parhaiten. Grapow hoitaa myös stemmat varsin lahjakkaasti. Heikoin lenkki on laulaja Deris, jonka kiertueen raastama ääni ei kanna perille asti ihan joka kohdassa. ","Vaikka heikko kuvasto ei toimikaan äänen kanssa yhteen, High live on viihdyttävä pläjäys bändin uskollisimmille faneille."
157,70.0,"Hulttiomies Frank räpläilee talon ullakolla omituista härrävärkkiä. Kyseessä on eräänlainen tuonelan oma  versio Rubikin kuutiosta. No kuution avatessaan helvetin portit aukeavat ja hemmo imaistaan manan majoille kidutukseen ja piinaan. Varsinaiset tapahtumat saavat alkunsa kun Larry muuttaa vaimonsa kanssa kuolleen veljensä Frankin vanhaan kämppään. No ullakolla on jotain kummallista jonne varsinkin vaimolla tuntuu niin kovasti olevan vetoa.  Larry loukkaa kätensä verisesti ja näin saadaan aikaan se, että hemmon velipoika Frank pääsee aloittamaan tuskallisen kuolleista nousemisen. Frank tarvitsee nyt ihmislihaa ravinnokseen päästäkseen täydellisesti tälle maanpäälliselle puolelle. Pikkuhiljaa eri elimistä se kasvaminen lähtee ja pian omataankin jo oman veljen ulkonäkö...Hellraiser on oman genrensä kiistattomia klassikoita. Gorea, visvaa ja saadaan ruutuun ja lihakoukut venyttävät ihmisruumiita mitä riemukkaimmalla tavalla. Tuon itsensä vihtahoususarvipään päämajan eli ""alakerran"" portsarina toimivat ns. kenobiitit. Heidän johtajansa, jonka ulkonäöstä jokainen fakiiri olisi ylpeä. Tuskin kaveri on kuitenkaan sukua maamme rikosylikomissaario Naulapäälle. Myöhemminhän tästä pääkenobiitistä nousi Hellraiserien tunnusikoni. Tuo kalkkilaivankapteeni, jolla on ruutupaperin ja paalujen sekoitus lärvissään on oivallinen hahmo. Ei ihme, että gorehemmot edelleen laskevat alleen riemusta äijän nähdessään.Clive Barker on kauhukirjailijoiden aatelia ja Hellraiser esikoisohjauksenaan nauttii todellakin kulttimainettaan. Ja tottahan tuo on. Leffa kuuluu jokaisen vinksahtaneemman katsojan yleissivistykseen. Nuorempana tätä äimisteltiin ehkä hieman eri asenteella kuin nykyään, mutta pieni pilke silmäkulmassa homma toimii edelleen. Mukavaa myös huomata kuinka tällä gorepuolellakin nämä perinteisemmät efektit toimivat loistavasti kun vertaa nykyisiin ääliömäisiin ja mauttomiin digikikkailuihin. ",Leffa kuuluu jokaisen vinksahtaneemman katsojan yleissivistykseen.
158,70.0,"Frank-niminen hyypiö (Sean Chapman) leikkii hankkimallaan kuutiolla erään talon ullakolla. Sillä ei tosin olisi kannattanut leikkiä, sillä Frank vedetään Helvettiin kidutettavaksi. Cottonin pariskunta Larry ja Julia (Andrew Robinson & Clare Higgins) muuttavat samaan taloon. Larry loukkaa kätensä ja Frank palaa henkiin. Mutta Frankin kroppa on hirveässä kunnossa, joten Clare joutuu hankkimaan Frankille ihmisuhreja.Hellraiser on jäänyt suurelle yleisölle jokseenkin tuntemattomaksi, mutta nauttii joissakin piireissä kulttileffan asemasta. Eikä voi sanoa, etteikö se olisi ihan turhan takia sellaisen aseman ansainnut. 1980-luvun puolivälin jälkeen kauhuelokuvien taso olla melko alhaalla. Hellraiser ei kuitenkaan ryömi pohjamudissa. Tosin on kyllä nähty paljon parempiakin kauhuelokuvia.Hellraiser luottaa tunnelmanluomisessaan ennen kaikkea musiikkiin. Se onkin paikoitellen todella pelottavaa. Myös ajoittaiset säikäyttelyefektit luovat melkoisesti tunnelmaa. Pelottavimpiin leffoihin en kuitenkaan tätä voi oikein laskea. Hellraiser ei jaksa koko ajan pitää katsojaa piinaavassa otteessa, vaan elokuvan tunnelma on välillä vaarassa latistua.Efektipuolellakaan ei suuria valituksen aiheita ole. Toki ne ovat hieman ajan hampaasta kärsineet, mutta ovat ne silti ihan hyvinä säilyneet. Nyljetty Frank on todella ikävän näköinen, eivätkä muutkaan Helvetistä tulevat tyypit ole kovinkaan miellyttävää katseltavaa. Pinhead, joka on noussut ajan myötä Hellraiser-sarjan tunnushahmoksi, on aikamoinen näky. Tyyppi näyttää siltä kuin olisi leikkinyt juovuksissa naulapyssyllä. Elokuvaa voin suositella kauhuelokuvien ystäville. Pienenä varoituksen sanana kuitenkin, että Hellraiserissa on paljon irtonaisia lihankappaleita ja paljon verta, joten heikkohermoisten ei tätä kannata alkaa katsomaan.","Ei tämä pelottavin kauhuelokuva ole, mutta kyllä se kuitenkin jonkinmoisia tuntemuksia aiheuttaa."
159,60.0,"Clive Barker ohjasi omasta kirjallisuuden tuotoksestaan ”The Hellbound Heart” 1980-luvun kauhuelokuvan Hellraiserin. Vaikka Barker ei ohjaajana ole häikäissyt ihmisiä läheskään niin hyvin kuin kirjailijana, hänelle täytyy antaa tunnustusta tämän klassikkoleffan luomisesta. On harvinaista, että kirjailija itse tekee omasta luomuksestaan elokuvan, saati sitten suoriutuu siitä näinkin hyvin.Mahtipontisesta nimestä ja perusideasta huolimatta elokuvan juoni sijoittuu todella pieneen ympäristöön. Rajojaan testaava perverssi Frank Cotton ostaa kokeilunhalun puuskassa kaukomailta mystisen kuution, jonka hän talonsa ullakolla avattuaan saa hamuamansa rajattoman nautinnon lisäksi kokea saman määrän helvetillistä kipua ja tuskaa. Tästä tietämättömänä samaan taloon muuttaa Julia-vaimonsa kanssa Frankin veli Larry, joka sattumalta herättää veren- ja lihanhimoisen Frankin takaisin elävien kirjoihin. Tämä on jo tarpeeksi paha juttu, mutta Frankia jahtaavat karmivat olennot kenobiititkin ovat tulossa – ja siitä se vasta helvetti nouseekin. Juoni tällaisenaan toimii, on sopivan poikkeava ja etenee kutkuttavasti, mutta loppu tuntuu vähän liian kasaan puristetulta.Hellraiserissa – kuten tämän aikakauden kauhuklassikoissa muutenkin – näyttelijät eivät ole mitään kärkikastia, mutta osa täyttää roolihahmonsa saappaat hyvin. Lukuisista TV-sarjavierailuista ja sivuosista bongattava Andrew Robinson tekee hyvää työtä kaksikasvoisena Larrynä: toisaalta tylsänä aviomiehenä, toisaalta hyytävänä psykopaattina. Clare Higgins luo petollisen ja todellisia halujaan peittelevän Julian hahmosta melko uskottavan, ja Frankin epäinhimillisempänä versiona nähtävä Oliver Smith on myös hyvä, mutta valitettavaa kyllä, vetää elokuvan todellisena pahiksena Robinsonia heikomman suorituksen. Ashley Laurencekaan Larryn tyttärenä ei ole huono, muttei tuo mitään erikoista tyypilliseen perussankarittaren malliin, ja jää siksi päänäyttelijöistä mielenkiinnottomimmaksi – syy on enimmäkseen roolin, mutta ei sille mitään voi.Lisämausteen elokuvaan tuovat kenobiitit ovat todella omaperäisiä hahmoja, minkä johdosta ne ovat nousseet yhdeksi kauhugenren historian suurimmista ikoneista, varsinkin pääkenobiitti Pinhead, jota mies nimeltä Doug Bradley on uskollisesti esittänyt tästä ensimmäisestä elokuvasta saakka. Mielenkiintoisia hahmoja ensimmäisessä Hellraiserissa kenobiiteistä tekee se, että he eivät epämiellyttävästä ulkomuodostaan ja olemuksestaan huolimatta oikeastaan ole selkeästi pahuuden edustajia, ja ovat jopa tietoisesti leffan aikana avuksi sankarittarelle.Pakko on mainita taas Christopher Youngin työ Hellraiserin soundtrackin parissa. Alun perin leffaan kaavailtiin Coil-brittibändin enemmän 1980-luvun henkistä musiikkia, joka olisi myös varmasti sopinut elokuvaan, mutta Youngin perinteiset orkesterikappaleet nostavat tunnelman arvokkaammaksi, omaperäisemmäksi ja muista sen ajan gore-hurjasteluista erottuvaksi. Tunnelmasta on kuitenkin sanottava se, että irvokkaista visualisoinneistaan ja erinomaisesta musiikistaan huolimatta en pidä elokuvaa kovinkaan pelottavana, vaikka juoni onkin kiehtova.Hellraiserissa on klassikon ainekset, mutta se kuuluu kuitenkin kauhuklassikoiden vähäisempään päähän. Sarjan kulttimaine elättää sen perintöä silti tälläkin hetkellä täysissä voimissa: jatko-osia tehtaillaan yhä, ja remakea tästä alkuperäisestä valmistellaan ensi vuonna ilmestyväksi. Niiden tekeleiden laadusta en osaa sanoa mitään, mutta ainakin ensimmäinen Hellraiser toimii, oli miten oli. Ja kyllä tämä kaikkien kauhufriikkien on nähtävä ainakin kerran.",Irvokkaista visualisoinneistaan ja erinomaisesta musiikistaan huolimatta en pidä elokuvaa kovinkaan pelottavana.
160,70.0,"Kun ensimmäistä kertaa törmäsin Hellraiserin kanteen ja näin kuvan legendaarisesta Pinheadista. Tuli minulle heti ajatus, että tämä on varmasti yksi sairaimpia elokuvia mitä on ikinä tehty. Myöhemmin tuli nähtyä tämä elokuva, mutta se ei täyttänyt odotuksia.Väkivaltainen ja impulsiivinen mies nimeltä Frank Cotton ostaa Marokosta mystisen kuution jolla on mystisiä voimia. Tämä kuutio voi avata taivaan ja helvetin ovia, mutta Frankille tämä on samantekevää. Frank palaa takaisin kotiinsa testaamaan kuutiotaan, mutta myöhemmin hän onkin jo teurastettu palasiksi oman kotinsa ullakolla. Vuosien jälkeen Frankin veli Larry ja hänen vaimonsa Julia muuttavat Frankin taloon tietämättä Frankin kohtalosta. Muuton aikana sattuukin pieni vahinko, joka tuo Frankin takaisin maan päälle, mutta hän on aivan kamalassa kunnossa ja hyvin nälkäinen. Myöhemmin Julia löytää hänet ja päättää auttaa Frankia takaisin kuntoonsa, mutta siihen tarvitaan ihmislihaa ja sitä tarvitaan paljon, ennen kuin julmat kenobiitti-demonit tulevat hakemaan Frankin takaisin helvettiin.Tarina on melko yksinkertainen, mutta se saattaa tuoda esille mielenkiintoa katsojille ja ei ainakaan aluksi heti ala kyllästyttämään. Valitettavasti tarinan lopussa aletaan edetä liian hätäisesti ja sekavasti, että se voi saada aikaan ison huokauksen. Jotenkin tuntuu että Clive Barker alkoi kyllästymään tai sitten hänellä taisi vain loppua aika. Elokuvaan on myös tungettu pari hölmöä kohtausta, jotka olisi voineet jättää kokonaan pois.Näyttelijöiden suoritukset eivät ole kovin hääppösiä, mutta useimmat näyttelijät sopivat hahmoihinsa hyvin. Kunniamaininta kuuluu tietenkin Doug Bradleylle, joka esiintyy tunnettuna naulapäänä, ""Pinheadinä"". Ei mikään ihme miksi hän esiintyi myös kaikissa muissakin Hellraiser-elokuvissa, vaikka Pinheadin tarkoitus olikin aluksi olla vain tavallinen kenobiitti kuten muutkin. Hänen matala puheäänensä ja eloton katseensa tuovat taatusti kylmiä väreitä. Tämä hahmo on ehdottomasti parhaimpia kauhuhahmoja mitä on ikinä tehty.Hienoimpia asioita elokuvassa on myös Christopher Youngin loistava musiikki. Tämä tuo esille loistavaa tunnelmaa ja ilman sitä tämä elokuva ei varmasti olisi niin ikimuistoinen. Maskeeraus on myös mukavaa katsottavaa ja kenobiitit ovat todella hienosti tehtyjä. Valitettavasti puuroiset kuutio-efektit ja omituiset valoshow:t voivat tuoda pientä tahatonta koomikkaa elokuvaan jos ottaa efektit  vakavissaan. Elokuva ei ole kovin pelottava, mutta en silti suosittele tätä heikkohermoisille. Kylmiä väreitä se voi aiheuttaa, sillä tässä elokuvassa on kyllä tunnelmaa. Elokuvassa olisi hieman parantamisen varaa, mutta kyllä tämä viihdyttää omalla tavalla. Jos huhut remakesta ovat totta. Toivon ainoastaan että nämä pienet virheet korjattaisiin ja Pinheadiä näkisi hieman enemmän. Sitten voisin ehkä jopa sanoakin, että tämä on yksi parhaimpia kauhuelokuvia mitä on ikinä tehty.","Kylmiä väreitä elokuva voi aiheuttaa, sillä tässä elokuvassa on kyllä tunnelmaa."
161,50.0,"Leffa alkaa siitä, kun nuori rokkiklubin omistava sadistinen kloppi J.P. Monroe saa käsiinsä paikalliselta omituiselta mieheltä lahjaksi patsaan, johon on vangittu edellisistä Hellraisereista tuttu velikulta Pinhead. J.P ei patsaan saadessaan aavistakaan, millaiseen helvettiin hän lopulta sen kanssa joutuukaan...Toisaalla nuori toimittaja Joanne todistaa jotakin hirveätä, kun paikallisessa sairaalassa räjähtää potilaalta pää irti! Tämä johtaa Joannen Terry-nimisen neitokaisen jäljille, jolta hänen on tarkoitus kysellä tietoja liittyen sairaalassa tapahtuneeseen välikohtaukseen.J.P Monroe tyydyttää joka ilta rokkiklubinsa yläkerrassa seksihalujaan houkuttelemalla tytön toisensa jälkeen sänkyynsä. Hän kokee kumminkin järkytyksen: patsas nielaisee yhden hänen hoidoistaan elävältä! Tämä herättää Pinheadin, joka pyytää J.P:tä apurikseen tuomalla Pinheadille jokaisen J.P:n hoidoista. Lopulta mies suostuukin tähän.Terry on muuttanut Joannelle alivuokralaiseksi, mutta lopulta hänelle selviääkin Joannen olevan kiero valehtelija. J.P yrittää houkutella tyttöä sänkyynsä ja Terry alkaa aavistella pahaa. Pinhead ja hänen demoniset apurinsa heräävät maanpäälliseen helvettiin, johon Joanne itsekin joutuu. Häntä vainoavat painajaiset hänen isästään, joka oli kuollut Vietnamin sodassa. Pinhead tunkeutuu naisen painajaisiin hänen isänsä hahmona. Tämän helvetillisen paholaisen onnistuu aiheuttaa paljon tuhoa maan päällä Joannen ystäville ja tutuille.Elokuva on ensimmäiset 45 minuuttia mielenkiintoinen, mutta lopulta meininki alkaa mennä niin sekavaksi, ettei pisteitä lohkene tämän enempää. Lihakoukkuja ja ruumiinkappaleita lentää tämän tästäkin, eli vähän samaa kaavaa mitä edeltäjänsäkin. Näyttelijät ovat minulle aika tuntemattomia, mutta ihan kohtalaisia. Tosin muutama amatöörikin on mukaan saatu, eli ""riittää kun juoksen pakoon ja kiljun"". Kumminkin ihan kelpoa perjantai-illan viihdettä.",Elokuva on ensimmäiset 45 minuuttia mielenkiintoinen.
162,30.0,"Clive Barketin novellista alkunsa saanut Hellriser jaksaa edelleenkin shokeerata ainakin nimen tasolla. Jälleen joutui toteamaan että ei ole kolmea ensimmäistä Hellriser-leffaa voittanutta, jotka tehtiin 80-90 -luvun taitteessa. Yleensäottaen kaikki tuon jälkeiset Hellraiser-leffat on olleet ihan videolevityskamaa b-luokan näyttelijöillä ja ohjauksesta ovat vastanneet TV-leffaohjaajat. Doug Bradley jaksaa sentään näytellä Pinheadia tuotannosta toiseen. Ilman hänen sitoutumistaan näitä leffoja tuskin tehtäisiin. Asia on vähän sama kuin Robert Englundin sitoutuminen Freddyn hahmoon, ilman häntä Elm Streetin Freddy Kruegerin edesottamuksiakaan tuskin enää nähtäisiin. Onhan näitä molempien tapausten jatko-osia jokunen tullut katsottua, mutta melko äkkiä leffat on tullut myös unohdettua. Nämä kaksi tapausta tuntuvat jotenkin samanlaisilta väkisin venytetyiltä jutuilta, jotka eivät oikeasti kanna muutamaa ensimmäistä leffaa pidemmälle ja homma hiipuu itsestään pois. Ei älytä lopettaa kunniakkaasti ajoissa.Hellraiser: Deader jatkaa juuri tuolla kökköosastolla. Kyseessä on selkaä videoleffa eikä katsoessa pahemmin tarvitse ihmetellä miksi ei olla teatterilevityksessä, tuskinpa se on ollut edes tarkoituksena. Jännitystä koitetaan rakentaa psykologilla elementeillä ja väliin säikytellään, kerran ainakin ihan onnistuneestikkin. Legendaaristen ensimmäisten Hellrisereiden rankkuuteen ei päästä millään tasolla. Toki verta ja kettinkejä nähdään, mutta leffasarjasta on paras jännite kadonnut aikapäiviä sitten. Olisko Hellraiserit sitten nykyään vaikka  TV-yställistä teinigorea. Joku saattaa pitää leffaa jännittävänä, mutta kaivaakapa ne ensimmäiset Hellraiserit esiin ja miettikää asiaa uudestaan.Juonessa Kari Wuhrerin näyttelemä toimittaja Amy Klein päätyy Romaniaan tutkimaan mystistä Deader-porukkaa, jonka johtohahmo pystyy herättämään ""seremonioissa"" itsensä tappaneet ihmiset henkiin. Johtohahmon taka-ajatuksena on ottaa lopulta Pinheadin maailma itselleen. Tuosta koituu tietysti pientä kränää kiistakumppaneille ja on sanomattakin selvää kuka korjaa potin, kukapa lypsävää lehmää tappamaan.",Maailma on pullollaan paljon parempia kauhuleffoja kuin tämä.
163,30.0,"Hellraiser: Hellworld uppotuu pelifriikkien maailmaan. Sopivasti selviytymällä interaktiivisesta pelistä, saa vippilipun ultimate-bileisiin. Neljän joukko kisaa itselleen tiketit, mutta taustalla kalvaa muisto pari vuotta sitteen menetetystä kaverista joka meni turhankin syvälle pelitouhuissa. Teinimäisesti poppoo kuitenkin hekottelee uudessa maasturissa kohti bileitä ajaessa. Ei hätää, ei hätää – vuosisadan kekkerit odottavat. Kuka enää uskoo Pinheadiin tai teinien silpomisiin pimeässä kartanossa.Hellraiserit ovat käsittääkseni jossain asemassa kauhufriikkien keskuudessa. Mutta vain heidän. Elokuvalla, johon on kerätty leffamaailman pinnalle pyristeleviä teinejä ja laskusuunnassa olevia c-tähtiä näyttelijöiksi, ei ole paljoa annettavaa. Ohjaaja Rick Bota on aiemmin ollut tekemisissä lähinnä töllösarjojen kanssa, ellei Barb Wireä ja Glimmer Maniä lueta elokuviksi. Ukkelin Tales from The Crypt oli samaa sarjaa, ellei parempikin tuotos, kuin Hellraiser:Hellworld. Ilmeisesti tahto ja suuntautuminen tähän genreen on elämän tehtävä, mutta minkäs teet kun kivijalasta puuttuu betoni.Harmittaa leffan puolesta, ettei se ole niin huono että se olisi hyvä. Olisi paljon hyväksyttävämpää jos kieli olisi otettu poskesta pois, ja löysätty hieman remmiä. Nyt koomisuus on tahatonta ja aiheuttaa lähinnä myötähäpeää. Tosin silpomiset on tehostettu ok, mutta jos veri ja ihmispalat on leffan ainoa arvo, niin Renny Harlinkin olisi ohjaajien ykköskategoriassa kun puhutaan räjäyttelystä säleiksi.Hellraisereita vaan pukkaa markkinoille, mutta tyhmä ei ole se joka niitä tekee vaan se joka niitä ostaa. Auts! ","Harmittaa leffan puolesta, ettei se ole niin huono että se olisi hyvä."
164,80.0,"Edellisistä Hellraiser elokuvista tuttu Kristy Cotton ja hänen poikaystävänsä Trevor joutuvat auto-onnettomuuteen. Trevor herää sairaalasta pitkän kooman jälkeen ja kuulee kumppaninsa olevan kuollut. Murtunut mies painelee kotiinsa josta tapahtumat pyörähtävät lumipallon lailla käyntiin. Pinhead on jälleen mukana kuvioissa, paha ei tunnu kuolevan sitten millään. Kuudes Hellraiser oli yllättävän hyvä. Elokuvassa on koko sen keston ajan havaittavissa jännittävä, jopa arvoituksellinen tunnelma. Kysymykseksi nousee: miksi Pinhead on juuri Trevorin perässä? Onko Trevorilla edes syytä elää, jos hän on jo valmiiksi kuollut Pinheadin kynsissä? Nämä kysymykser nousevat elokuvan tukipilareiksiElokuvan kuvalliset ansiot ovat mainittavia: väreissä käytetään paljon sinistä, ja kuvaus on tehty huolella ja ammattitaidolla. Näyttelijätyö ontuu hieman, Dean Winters ei vakuuta, kun taas Doug Bradley vetää loisto roolin Pinheadina. Juoni taas on hieman sekava, mikä taas johtuu erilaisesta kerronta tyylistä, siis verrattuna aikaisempiin Hellraiser filkkoihin. Myös musiikista erikoismaininta, kitaroilla tosiaan saadaan aikaan tunnelmallista kamaa. Elokuva kannattaa katsoa, pidit ensimmäisistä Hellraiser elokuvista tai et. Sen voi katsoa viimeisenä tai ensimmäisenä Hellraiser elokuvana, tämä pätkä toimii hyvin yksittäisenä kokonaisuutena. Mikään mestariteos tai rajojen rikkoja se ei ole, mutta ytimeikkään hyvä kauhuelokuva. Elokuvan mainoslause tulee hyvin esille elokuvassa: ""Paha, Tappava, Kuolematon"", sitä Hellraiser elokuvat ovat ja tulevat aina olemaan.","Ei mikään mestariteos tai rajojen rikkoja, mutta ytimeikkään hyvä kauhuelokuva. "
165,20.0,"On vuosi 2127. Kaukaisella avaruusasemalla toimiva Tri Merchant on pelottavan ja äärimmäisen tehtävän edessä. Hänen esi-isänsä on rakentanut laatikon, jolla avataan portti Helvettiin. Nyt tri Merchant yrittää kääntää avaimessa piilevän voiman ja sulkea tuon portin, mutta Pinheadpa ei pidäkään tästä ajatuksesta, ja haluaa pistää hanttiin. Tai näin takakansi väittää. Todellisuus on, että leffassa seurataan 3/4 osaa menneisyyttä, ja vasta lopussa siirrytään avaruusasemalle. Itse asiassa, Hellraiser 4 on kuin kolme tarinaa nivottuna yhteen.Ensimmäisessä tarinassa näytetään kuinka leluntekijä rakentaa rasian, ja mitä sille tapahtuu. Tarina sijoittuu parisataa vuotta taaksepäin. Se on erittäin tylsä osuus (tämä tuttu tunne piinaa koko elokuvaa), eikä siinä tapahdu mitään järkevää, kuin se, että siinä näytetään rasian alkuperä.Seuraava tarina sijoittuu ""nykyaikaan"", elikkä vuoteen 1996, kun leluntekijän jälkeläinen yrittää myös rakentaa mystistä laitetta. Paholaiset lähtevät miehen perään, ja siinä sitten seurataan tyhmää käsikirjoitusta sun muuta p**kaa. Näyttelijä on ilmeisesti sama joka näyttelee samaan sukuun tulevaa miestä koko ajan, eikä hän osaa näytellä ollenkaan. Noh, eipä hän kyllä loista mitenkään, ei kukaan muukaan leffassa, paitsi kohtuullinen Doug Bradley Pinheadina, joka alkaa jo hieman olla pelottavampi kuin edellisissä osissa.Viimeinen tarina sijoittuu avaruusasemalle jossa Pinhead ja kumppanit riehuvat. Se on kuitenkin melko tylsä osuus, sillä vaikka kenobiittikoirat sun muut tappavat porukkaa, tuntuu se kaikki melko tylsältä ja turhalta. Kiinnostaako katsojaa oikeasti katsoa kuinka vasta esitellyt sotilaat, jotka eivät ole sanoneet kuin muutaman vaivaisen repliikin, tapetaan? Epäilen, ja syvästi...Alan Smithee salanimellä kyseisen leffan ohjannut Kevin Yagher on alkuperältään Hollywoodin parhaimpia maskeeraustehosteiden tekijöitä, ja hänen kädenjälkiään on nähty monissa Hyvissä leffoissa. Tämä ei ole sellainen. Tämä on kaikkea muuta kuin hyvä. Ohjaus on kökköä, käsikirjoitus kuin huussin seinästä revitty, ja näyttelijät luokkaa Y. Ainut puolikas plussa ihan OK lavasteista...Huonompaa elokuvaa saa hakea, toden teolla. Toivottavasti muut kauhukoiraboxin elokuvat eivät ole yhtä huonoja...",Kuin kolme tarinaa nivottuna yhteen.
166,90.0,"Hellyyden ehdoilla -elokuvan kansikuva näyttää ällöttävän siirappiselta nyyhkyelokuvalta, johon miespuolisten katsojien ei kannata koskea edes pitkällä kepillä. No onneksi ennakko-odotukset menivät pahasti pieleen ja kyseessä olikin loistava draamakomedia. Vaikka James L. Brooksin viisi Oscar-pystiä voittanut debyyttiohjaus sisältääkin pientä sentimentaalisuutta, niin kyseessä on kuitenkin hyvin elämänmakuinen kertomus, joka repii ikävistäkin asioista lämminhenkistä huumoria. Vaikeat perhesuhteet, uskottomuus ja jopa vakava sairaus käyvät elokuvan vitsin kohteiksi, mutta lopputulos ei kallistu ollenkaan mustan huumorin puolelle vaan on oikeastaan mukavan arkinen. Michael Goren luomat musiikit luovat vielä sopivan alakuloista tunnelmaa ja näppärä dialogi vielä kruunaa muutenkin upean kokonaisuuden.Elokuvan kertoma tarina on kertomus Aurorasta (Shirley MacLaine) ja hänen Emma-tyttärestä (Debra Winger). Heillä on vaikea mutta läheinen suhde, joka auttaa heitä pärjäämään elämän kivikkoisella polulla. Emma kasvaa aikuiseksi ja menee naimisiin Flapin (Jeff Daniels) kanssa, mitä äiti pitää maailman typerimpänä tekona. Liitto äidin vastusteluista huolimatta kuitenkin kestää ja avioparille syntyy lapsiakin, mutta aina yhtä onnellista perhe-elämä ei ole. Aurora itse retkahtaa naapurissa asustelevaan entiseen astronauttiin (Jack Nicholson), joka on tunnettu naissekoiluistaan. Vuodet jylisevät hurjaa vauhtia eteenpäin, sisältäen onnellisia hetkiä sekä vähän vaikeampia aikoja.Syvät henkilöhahmot ja vahvat roolisuoritukset tukevat loistavaa tarinaa. Oscarilla roolistaan palkittu Shirley MacLaine tekee mahtavaa työtä äitinä ja yhtä uskottavasti Debra Winger näyttelee tyttären roolissa. Aina yhtä loistava Jack Nicholson sai ansaitun Oscarin ja aliarvostettu Jeff Daniels on roolissaan varsin aidonoloinen. Myöhemmin Simpsoneiden tuottajana tunnettu James L. Brooks on tehnyt varsin hienon debyyttielokuvan, joka on erittäin hallittu kokonaisuus. Teosta voisi luulla jonkun taitavien ihmissuhdekuvausten tekijänä tunnetun ohjaajakonkarin tekemäksi, sillä niin taitavasti hommat on hoidettu.Ensimmäisen katsomiskerran jälkeen pidin tätä ihan tavanomaisena draamana, joka ei jäänyt muistiini minään erikoisena leffana. Uusintakierroksella tämä kuitenkin iski ja lujaa. Olen aina pitänyt lämminhenkisistä perhekuvauksista, joiden kärkeä Hellyyden ehdoilla edustaa. Lämminhenkisen ja jopa sentimentaalisen ulkokuoren takana kummittelee piinaava todellisuus. Tavanomaisuudestaan huolimatta tässä on jotain sellaista, mihin ei yleensä perhekuvaukset pysty. Aidosti koskettava ja lopulta todella riipaiseva elokuvakokemus, jota katsoessa todellinenkin kyynikko kokee pieniä kylmiä väreitä. Älykäs huumoripaketti osoittautuu lopulta todelliseksi nyyhkypaketiksi. Katsoja ei osaa sanoa onko elokuvan tunnelma lopulta äärettömän surullinen vaiko erittäin onnellinen. Hellyyden ehdoilla muistuttaa kohtaloltaan sekä tyyliltään Robert Redfordin esikoisohjausta Tavallisia ihmisiä. Molemmat saivat aikoinaan kasan Oscar-pystejä ja suosiota sekä yleisöltä että kriitikoilta, mutta nykyisin nämä teokset ovat jääneet todella vähälle huomiolle.",Syvät henkilöhahmot ja vahvat roolisuoritukset tukevat loistavaa tarinaa.
167,100.0,"Helmiä ja sikoja on kertomus Hirvosen veljeksistä, jotka harrastavat bisnestä tyyliin: ""Pimeetä viinaa ja pikkusuolaista"". Eräänä päivänä ryöstökeikka päättyy kuitenkin nolosti ja perheen ""Ukko"" päätyy Vankilaan. Poikien ovelle ilmestyy eräänä päivänä tyttö, joka osoittautuu laulutaitoiseksi. Tästä se hauskanpito alkaa!Ei voi muuta sanoa, kuin että tämä leffa on loistava. Ensinnäkin elokuva on todella virkistävän oloinen, koska suuri osa sen näyttelijöistä on tuoreita kasvoja. Ja vanhat konkaritkin ovat hyvässä vedossa. Erityismaininnan ansaitsee syystäkin Jussi-palkittu Mikko Leppilampi. Voisin melkein jo nyt varmuudella sanoa, että hänestä tulee yksi kaikkien aikojen suomalaisnäyttelijöistä. Ainakin toivottavasti. Edes todelliset kyynikot eivät voine vastustaa tämän leffan tuomaa hyvän mielen tunnetta. Elokuvasta jää nimittäin todella mukava fiilis. Kaiken päälle tulee vielä sellainenkin tunne, että suomalaisella komedialla on tulevaisuutta.Leffan vitsit ovat hauskoja ja tilanteet aitoja. Tämä kertoo siitä, että kuvausryhmässä on varmasti ollut todella hyvä ryhmähenki, ja tämä myös välittyy katsojalle. Perttu Lepän kässäri on myös varmasti alunperin ollut hyvä ja sopivan simppeli. Leffan ohjaus on tasapainoista, ja Leppä antaa myös mukavasti tilaa näyttelijöille.Helmien ja sikojen äänitystä on jonkin verran moitittu, eikä ajoittaista repliikkien ohi menoa voikaan kiistää. Tämä ei kuitenkaan ainakaan minua haitannut millään tavalla. Oikeastaan se vain lisäsi vain todellisuuden tuntoa. Leffan biisit jäivät ainakin minulla soimaan pitkäksikin aikaa päähän.Elokuvan tekijöiden mukaan silloin, kun elokuvaa esitettiin ennakkonäytöksissä oli vastaanotto tällainen: Katsojat jakautuivat kahteen ryhmään: Niihin jotka pitivät elokuvasta ja niihin, jotka pitivät siitä todella paljon. Se on helppo uskoa. Itse kuulun ehdottomasti jälkimmäisiin.Olen onnellinen, kun minulla on tämä leffa dvd-kokoelmissani. Ja voisin todellakin todeta, että sydämeni osuman sai, kun tämän leffan katsoin. Tätä voi suositella varauksetta ihan kaikille.","Leffan ohjaus on tasapainoista, ja Leppä antaa myös mukavasti tilaa näyttelijöille."
168,100.0,"Hirvosen veljekset tienaavat isänsä johdolla elantonsa hieman epärehellisellä toiminnalla. Kun Ukko (Pekka Valkeejärvi) päätyy vankilaan epäonnistuneen ryöstöreissun jälkeen, ovat neljä aikamiesveljestä päänahkojaan myöten veloissa, eikä kukaan ole tehnyt päivääkään rehellistä työtä. Samaan syssyyn oven taakse ilmestyy 9-vuotias siskopuoli Saara (Amanda Pilke), jonka hirviömäinen mutsi (Outi Mäenpään) on heittänyt ulos.  Rahattomat, hieman tyhmänpuoleiset, mutta hyväsydämiset pojat keksivät ilmoittaa enkeliäänisen Saaran Supertenava -kilpailuun voittaakseen suuren rahapalkinnon. Läde (Mikko Leppilampi), veljeksistä järkevin saa Saaralle valmentajaksi Lauran (Laura Birn), entisen tenavatähden, nykyisen kapakkaruusun. Pojat opettavat pikkusiskon tappelemaan, varastamaan kaljaa ja homma alkaakin toimia.Perttu Lepän ohjaama ja käsikirjoittama Helmiä ja sikoja on ehdottomasti parhaimpia suomalaisia elokuvia. Simppeli juoni pysyy pystyssä karismaattisten näyttelijöiden ja sarkastisten vitsien avulla. Hyväsydämiset nuoret miehet Läde, Poju, Ruho ja Timo naurattavat katsojaa pitkän aikaa iloisesti pulppuavan huumorin kanssa. Elämänmakuista menoa, kapakkatappeluita ja harmitonta räkänaurua täynnä oleva leffa on pohjimmiltaan vain loistavasti kirjoitettu komedia hieman oudosta, mutta rakastettavasta perheestä.Huvittavinta on ehdottomasti hölmön veljesparven toilailut ja pikkusiskon toteuttaminen heidän päivärutiineihinsa. Läden ja Lauran orastava suhde on lähinnä pakollinen sivujuoni.Helmiä ja sikoja esittelee liudan hienoja näyttelijöitä. Suloinen tähdenalku Amanda Pilke on luonteva ujonpuoleisena Saarana, samoin Laura Birn osaa entisen tenavatähden roolin hienosti. Veljekset ovat sitten oma lukunsa. Mikkol Leppilampi, Jimi Pääkallo, Unto Helo ja Timo Lavikainen naurattavat loppuun saakka. Miehet kuuluvat selvästi 2000-luvun parhaimpiin miesnäyttelijöihin, tosin Pääkallo on niittänyt vähemmän mainetta näyttelijänä. Nelikon välinen kemia on käsikosketeltava ja sanailut ruudulla toimivat loistavasti. Varsinkin Lavikainen on ihana ja huvittava Timona, joka piirtelee ankoille kypäriä.Helmiä ja sikoja -elokuvan voi katsoa vaikka kuinka monta kertaa ja silti se jaksaa naurattaa. Ja jos leffa ei nappaa, viimeistään Mikko Leppilammen suklaasilmät saavat ainakin naiskatsojan nauliutumaan penkkiin.",Simppeli juoni pysyy pystyssä karismaattisten näyttelijöiden ja sarkastisten vitsien avulla.
169,80.0,"Käännösbiisille ""Sydämeni osuman sai"" annettiin vuonna 2003 runsaasti radiosoittoa. Se toivotti tervetulleeksi Lepän toisen pitkän elokuvan nimeltä Helmiä ja sikoja. Sekä kappale että leffa saivat positiivisen vastaanoton, joten yhdessä tehty markkinointi oli fiksu ratkaisu. Ennen kyseistä rainaa oikeastaan vain kaksi tunnettua soundtrackia (elokuvista Levottomat ja Pahat pojat) sai osakseen merkittävää huomiota, kun tarkastelukohteeksi rajataan suomalainen elokuvateollisuus. On kuitenkin heti alkuun täsmennettävä, että tämän elokuvan suosio ei perustu pelkästään tunnuskappaleeseensa, vaan myös esimerkiksi tarinaan ja lahjakkaisiin tekijöihin.Elokuva kertoo neljästä veljeksestä, joiden isä joutuu vankilaan epäonnistuneen ryöstökeikan seurauksena. Joensuulaiset pojat eivät ole tehneet päivääkään rehellistä työtä ja kamppailevat rahapulan kanssa, joskaan se ei kaikille tuota minkäänlaista stressiä. Hämärät bisnekset ja sekoilut ovat aiheuttaneet velkaantumista  ja myös ulosottomies on innolla tekemässä työtään Hirvosten kotiovella. Läde (Mikko Leppilampi), Ruho (Timo Lavikainen), Timo (Unto Helo) ja Poju (Jimi Pääkallo) saavat eräänä päivänä yllätysvieraan, nuoren Saara-tyttösen (Amanda Pilke), joka paljastuu heidän siskopuolekseen. Veljekset kääntävät aluksi epämiellyttävältä tuntuvan käänteen voitoksi, kun tajuavat yhdistää Saaran huikean kauniin lauluäänen ja lasten laulukilpailun rahapalkintoineen. Tyttöä koutsaamaan kutsutaan entinen tenavatähti Laura (Laura Birn).Helmiä ja sikoja on suomalainen rämäily, joka treenaa katsojien naurulihaksia vajaan parituntisen ajan. Juoni on melko simppeli, eikä vaadi erityisen tarkkaavaista mieltä. Se on hyvän tuulen elokuva, jota voi seurailla vaikkapa tylsänä koti-iltana joko yksin tai isommalla lössillä. Suoraan sanottuna Helmiä ja sikoja -elokuvan juonen ollessa ei erityisen kekseliäs tai omaperäinen, juju piilee henkilöhahmojen välisessä dialogisssa ja heidän toilailuissaan. Tyypillinen suomalainen sekoilu vaatii toimiakseen nähtävästi suuren määrän viinaa, alastomuutta, kirosanoja ja tappeluja, mutta onneksi dialogikikkailut ja pienet yksityiskohdat eivät ole jääneet pelkästään niiden tasolle. Hymyä huulille nostavat muun muassa poikien omalaatuiset tavat kasvattaa lasta, asioida kirjastotädin kanssa tai tehdä ruokaa.Veljesten toiminnan kuvaaminen ja kronologisesti etenevä stoori tytön osallistumisesta laulukilpailuun olisi jo sellaisenaan riittävä kokonaisuus, mutta tarinaan on haluttu liimata päälle myös rakkaustarina kahden keskeisen henkilön välille. Se ei riko kokonaisuutta, mutta tuntuu aavistuksen turhalta, koska se lisää käsitystä siitä, että jokaisessa suomalaisessa kokopitkässä elokuvassa tulisi olla myös parisuhteen kiemuroita. Muutoin kohtaukset etenevät jouhevasti, eivätkä ne vaikuta toisiinsa nähden irtonaisilta. Ohjaustyö ansaitsee suuren kiitoksen, sillä monipuolinen joukko näyttelijöitä pääsee esittelemään taitojaan ja katsojana tällaista seuraa mielellään.Näyttelijöistä ei juuri kukaan nouse ylitse muiden, paitsi ehkä päähenkilönelikko hauskimpine juttuineen. Nuori Pilke on valloittava persoona, eivätkä muutkaan tuota pettymystä. Leffasta on mahdollista bongata esimerkiksi Pamela Tola ja Niilo Syväoja, jotka näyttelevät sivurooleissa vielä tuntemattomina niminä. Leffan miinuksiin kuuluu äänitys, mikä ei tosin itseäni häiritse näyttelijöiden puhuessa, vaan osassa lauluesityksiä. Playback näkyy turhan selvästi, mutta jos sille ei anna liian suurta painoarvoa, leffa on oikein viihdyttävä pläjäys ja pysyy edelleen yhtenä parhaimmista tämän vuosituhannen kotimaisista komedioista.","Suomalainen rämäily, joka treenaa katsojien naurulihaksia vajaan parituntisen ajan."
170,90.0,"""Pimeetä viinaa ja pikkusuolaista"" myyvä perheyritys on vähintäänkin laillinen laitos. Isän ankarat velat tipahtavat neljän veljeksen niskalle perheen pään päädyttyä telkien taa epäonnisen Alkon keikan ansiosta. Veljien ovelle tupsahtava 9-vuotias sisarpuoli Saarakin tuntuu lähinnä ylitsepääsemättömältä vitsiltä, mutta eräänä aamuna Läden herätessä Saaran lauleskeluun jätkä saa idean ilmoittaa neidin ""Supertenava 2003""-solistikisaan. Tytön valmisteleminen ja pakostakin vastaan pukkaavat ulosottomiehet ja Saaran alkoholistinut äiti eivät tilannetta kummemmin paranna.""Herttaiset"" perhetarinat ovat aina olleet niin suosittuja elokuva-aiheita. Vastikään vhs:ksi ja dvd:ksi painettu Pahat Pojat oli yksi sellainen. Eroja Helmiä ja sikoja-teokseen löytyy ainakin se, että molemmissa vanhemmissa henki pihisee, eikä isä ole niin ahdistava psykopaatti kuin Pahasissa pojissa. Alkuun paljon hehkutusta saaneen herttaisen Leppilammen ja technicolorin keulakuva Jimi Pääkallon mukana olo antoivat elokuvalle sitä sen kaipaamaa hohtoa.Veljeskaarti on todella hauskasti toteutettu: Läde on kaikkein suorin ja toimeliain pojista, kun taas Ruho uskoo nyrkkien satuttavaan voimaan. Poju haluaa rauhaa ja Timon vakilauseeksi muodostuu: ""Mikä olikaan se kysymys?"" Hellyyttävää onkin tyyppien yhteenkuuluvuusteoria ja pikkuhiljaa kasvava toistensa tsemppaaminen. Pikku Saaran matka Tenava -kilpailuun on (yllätys yllätys) vaivalloinen ja monien kompastusten päässä. Leffassa on hauskoja huumorikkaita pilkahduksia - kuten reippaan pyöreä jollottava muksu, joka ei muista milloin pitäisi lopettaa ja koska alkaa, sekä naapurin Airi joka tahtoo vetää napaansa vähän liikaa väkijuomaa... Elokuva onkin ehdottomasti yksiä vuoden kutkuttavimpia kokemuksia.nimimerkki: Vapaapudotus",Veljeskaarti on todella hauskasti toteutettu. Vuoden kutkuttavimpia kokemuksia.
171,70.0,"Kotimainen elokuva jää minulta yleensä aina paitsioon, kun etsin vuokraamosta tai kaupasta uutta katsottavaa. Syy siihen on yksinkertaisesti se, että kotimaiset elokuvat ovat mielestäni suoraan sanottuna suureksi osaksi ihan katsottavaksi kelpaamatonta tavaraa. Toki säännön vahvistavia poikkeuksia löytyy niin vanhoista kuin uusistakin elokuvista, esimerkkinä tämä Helmiä ja sikoja.Isä Hirvonen ja hänen neljä aikuista poikaansa pyörittävät omaa pisnestä myymällä koko kansan hittituotetta eli ""pimeetä viinaa ja pikkusuolasta"". Kauppa on kukoistanut jo vuosia, mutta huonosta tuurista johtuen ilo loppuu. Isukki passitetaan linnaan ja pojat jäävät oman onnensa nojaan. Pojilla olisi ihan tarpeeksi tekemistä pelkässä selviytymisessäkin, mutta kohtalo heittää pakkaan vielä pikkutytön, josta poikien on huolehdittava.Tyttö osoittautuu varsin taitavaksi laulajaksi, ja koska pojilla sattuu olemaan runsaanlaisesti velkaa paikalliselle mafiosolle, tyttö ilmoitetaan laulukisaan, jossa palkintona on auto ja 20 000 euroa riihikuivaa. ""Pienehköksi"" ongelmaksi valmistautumisessa muodostuu se, että tytöllä menee heti taju jos huomaa yleisön katsovan häntä. Lääkettä ongelmaan löytyy kuitenkin ja kisapäivä koittaa vihdoin. Kilpailun lopputulosta odottavat eri syistä mafioso, veljekset, isäukko ja tietenkin tyttö itse.Olipas piristävä tuulahdus kotimaista elokuvaa. Varsinkin ""viisaimman"" veljeksen esittäjä oli erittäin hyvä, kuten myös pikkutyttö. Juonikin oli ihan mielenkiintoinen, eikä päästänyt katsojan pakaroita puutumaan. Tokihan elokuvasta löytyi vähän ainesta miinuksillekin: Jimi Pääkallo. Jossakin toisessakin elokuvassa muistelen tyypin nähneeni, eikä se osaa olla luontevasti kameran edessä. Kun muut ympärillä ovat luontevia, yhden luonnottomuus nousee turhan hyvin esille. Joka tapauksessa hyvä elokuva. Olipa se sitten reilua tai ei, niin kotimaiselle elokuvalle minulla on oma asteikko, jolla tämäkin on tykitetty. Eihän tämä nyt kuitenkaan kestä vertailua vanhaa kunnon Hollyhuttua vastaan.",Olipas piristävä tuulahdus kotimaista elokuvaa.
172,90.0,"Viime aikoina on harvinaisen moni suomalainen elokuva ollut yleisömenestys ja voittanut palkintoja. Tämä Finnkinon ennakkonäytöksessä katsomani leffakaan ei ole pannukakku siinä suhteessa. Helmiä ja sikoja kertoo neljästä joensuulaisesta veljeksestä (Leppilampi, Lavikainen, Pääkallo ja Helo) jotka pyörittävät isänsä (Valkeejärvi) kanssa laittomia viinabisneksiä.Sitten kuitenkin pamahtaa. Eräänä päivänä perheen pää onnistuu tuhoamaan kaikki Koskenkorvat auto-onnettomuudessa ja sen jälkeen tulee ongelmia. Paikalliset kovikset kun tarjoavat kaksi vaihtoehtoa; viinat tai nirri. He yrittävät epätoivoissaan ryöstää peräkylän Alkon, mutta keikka menee mönkään kun veljekset sammuvat kesken hommien ja isäpappa joutuu linnaan.Yllättäen tulee pelastus. Veljeksille muuttaa yllättäen kauniin lauluäänen omaava pikkusiskonpuolikas. Samaan aikaan järjestetään valtakunnallinen laulukilpailu, jonka voittajalle on luvassa suuri summa rahaa. No jätkät päättävät laittaa kauniin lauluäänen omaavan sisarpuolensa tenavatähtikilpailuun, jossa voittajalle on luvassa tukku rahaa. Ja tästäkö vasta se seikkailu alkaakin!Miinuspuolena voisi sitten sanoa sen kotimaisen elokuvan helmasynnin. Se on ihme kun ei vieläkään osata äänittää suomen kieltä kunnolla, monta repliikkiä jäi hämäriksi sen takia. Elokuvassa on mukaansatempaavaa musiikkia ja itselläni jäikin tunnusbiisi tuntikausiksi leffan jälkeen soimaan. Leffan jälkeen kaikki salissa olleet hymyilivät, eikä mikään ihme sillä kyseessä on varsin mellevä ja viihdyttävä leffa, joka saa katsojansa hyvälle tuulelle.nimimerkki: Kimmo","Mellevä ja viihdyttävä leffa, joka saa hyvälle tuulelle."
173,90.0,"""Täällä ei ole kuin yksi homo ja teille paskiaisille se on Herra Homo.""Neljä pikkurikollista nilkkiä Läde, Poju, Ruho ja Timo pyörittävät isäukkonsa kanssa pimeän viinan ja suolapalan kauppaa. Valitettavasti hankintaerä menee kiville ja uusi yritys hyytyy suomalaisten helmasyntiin. Työssä juopottelu vie isäukon vankilaan ja kaiken päälle veljet saavat siskopuolensa vieraakseen paikallisen gangsterin vaatiessa velkojaan. Tästä tilanteesta käynnistyy Helmiä ja sikoja.Näyttelijät tekevät erinomaista työtä ja kohtaukset ovat kuin suunniteltu tuomaan hyvä mieli. Elämäniloinen asenne huokuu elokuvasta ja kommellukset tuovat kaivattua komiikkaa. Hulvattoman hauskoja sutkautuksia löytyy useita ja vaikka tarina on aiheeltaan ja käsittelyltään vakava, se ei sorru synkeyteen ja laahaamiseen.Erinomainen elokuva, minkä ainoa heikkous on ajoittain hidas rytmi ja pienehkö kohtauksien irrallisuus. Toivottavasti tällaista tehdään lisää, sillä tästä ainakin allekirjoittanut pitää.nimimerkki: Jurpo",Elämäniloinen asenne huokuu elokuvasta ja kommellukset tuovat kaivattua komiikkaa.
174,80.0,"Apua! Beatle-pojat ovat palanneet jälleen elokuvan ihmeellisessä muodossa! Jos kaipasit sinänsä virkistävään ja musiikintäyteiseen fanileffaan A Hard Day's Night enemmän juonta, saattaa Help! olla enemmän sinun makuusi. Help! on nimittäin täysin juonellinen, mutta edelleen silti musiikintäyteinen James Bond -tyylinen hassuttelu, jonka pääosassa vain sattuvat olemaan Beatlesit. Jihhuu!Kaukaisen itämaisen valtion johtajalla on ongelma. Hänen on löydettävä perinteen vaatimana henkilö, joka pitää kädessään mystistä punaista sormusta, maalata tämä punaiseksi ja uhrattava hänet Kaili-jumalalle, tai hänen valta-asemansa on uhattuna. Ja mikä olisikaan kätevämpää elokuvan kannalta, kuin että kyseinen sormus löytyisi itse Ringo Starrin nimettömästä. Asiaa mutkistaa toki sekin, että joutuessaan idän miesten uhkailemaksi, on Ringo kyllä valmis luopumaan sormuksesta ilomielin, mutta sormus taas tuntuu olevan eri mieltä. Siitäpäs se soppa sitten syntyy, kun Beatlesit pakoilevat roistoja ja johonkin väliin olisi myös soittettava musiikkia.Kuten juonesta jo odottaa saattaa, tämä Beatles-elokuva on selvästi täysin viihteellinen fiktio, joka sisältää niin vauhtia, koomisia tilanteita, musiikkia, kuin Beatlesien poikamaista huumoriakin. Beatlet pitävät hahmonsa katsojalle etäisinä, tyyliteltyinä kapinallisina soittopoikina, mikä onkin hyvä asia: se poistaa elokuvasta kokonaan dokumenttimaisen otteen, joka saattoi luoda suhtautumisongelmia A Hard Day's Nightin tapauksessa. Nyt mukana on myös muita hauskoja henkilöhahmoja, kuten pari torveloa keksijää, Scotland yardin poliisi, kaunis nainen, sekä mies-joka-myöhästyy-uhrauksesta. Näillä eväillä elokuvan heppoinen käsikirjoitus saadaan toimimaan, ja se myös toden totta toimii: Help! on äärimmäisen mukavaa viihdettä, jonka aikana ei tule vilkuiltua kelloon - ellei sitten tosissaan satu kammoamaan Beatlesien musiikkia.Help! on ohjaaja Richard Lesterin toinen ja viimeinen Beatles-elokuva. Se on sinänsä sääli, sillä poikien seikkailuja olisi herran äärimäisen sujuvalla tyylillä nähnyt enemmänkin (seuraavaksihan oli sitten vuorossa poikien itsensä ohjaama ja käsikirjoittama, kaikkien aikojen musiikkikalkkuna Magical Mystery Tour...). Help! on hidastelematta eteenpäin puksuttava leffa, juuri oikein rytmitetty ja viihdearvosta tinkimättömän railakkaasti ohjattu teos, jollaisia harvoin tänä päivänä näkee.Musiikkipuolella kuullaan Help!-pitkäsoitolta tuttuja kappaleita, ja luodaan niille toki kivat musiikkivideotkin siinä sivussa. Elokuvan kauttaaltaan kivannäköiseen technicolour-kuvitukseen pääsevät mm. Ticket to Ride, I need You ja Night Before. Lähes tajunnanräjäyttävää nimikkobiisiä huudatetaankin sitten jo kahteen kertaan!Mielestäni Help! on helposti Beatlesien paras elokuva. Beatlesia diggailevat ja sujuvasti ohjatun viihteen ystävät löytävät varmasti haluamansa tästä, eikä tietenkään yhtään haittaa, jos tuntee vanhojen Bond-leffojen hengen miellyttäväksi. Ainoa miinus tässä pätkässä on se tosiasia, ettei Help!, kaikista upeista kappaleistaan huolimatta, ehkä ole Beatlesin parhaimpia levyjä, ja näin pätkä jää musiikillisesti hieman esimerkiksi juuri Hard Day's Nightin varjoon. Mutta se ei kuitenkaan ole suurin kriteeri arvostella elokuvia.",Äärimmäisen mukavaa musiikintäyteistä viihdettä.
175,80.0,"On rumaa varastaa toisilta ajatuksia, mutta silti aion sen tehdä. Beatlesin Help!-elokuvasta on nimittäin eräällä englanninkielisellä sivustolla todettu sen olevan musiikkivideo ajalta, jolloin musiikkivideoita ei vielä ollut. Tuon paremmin Richard Lesterin ohjaaman leffan perimmäistä olemusta ei voine kiteyttää. Paitsi lisäämällä, että se on lisäksi erittäin onnistunut musiikkivideo.Jo elokuvan ”juonen” rakenne naurattaa (huom. positiivishenkisesti!): rumpali Ringon sormus osoittautuu itämäisen kultin uhrisormukseksi, ja niinpä toinen toistaan hassummat ”pahikset” jahtaavat Ringoa haluten maalata tämän punaiseksi ja uhrata jumalille. Mukaan kisaan liittyy myös kaksi hullua tiedemiestä, brittipoliiseja sekä itämainen naispuoleinen pelastaja. Siinäpä sitä tekosyytä on kerrakseen pieneen komediaan ja musavideointiin erilaisissa maisemissa.John, Paul, Ringo ja George esittävät seikkailunsa (ja ilmeisen ahkeran marihuanatokkuran) lomassa biiseistään mm. sellaiset helmet kuten Help!, You're Going to Lose That Girl, Ticket to Ride, I Need You sekä Another Girl, jotka kaikki löytyvät myös Help!-levyn a-puoliskalta. Koska tunnelmat käyvät komediallisessa mielessä melko bondmaisiksi (itse asiassa on huvittavaa tajuta, että Beatles ehti parodioida Bondia onnistuneesti jo kolmekymmentä vuotta ennen niin ikään onnistunutta Mike Myersia), on menossa mukana myös Bond-tunnari.Keskellä Beatlemaniaa luotu ja ensimmäisen Beatles-leffan fiilistelyä jatkava Help! on musiikkivideona täysi kymppi ja komedianakin pirteä tapaus. Parhautta tarjoaa etenkin Alpeilla kuvattu keskimmäinen osio, jossa musiikin ja kuvan rytmitys on niin kohdillaan kuin vai voi olla.",Musiikkivideona täysi kymppi ja komediana vähintään pirteä tapaus.
176,60.0,"Kari Väänänen on Alex, Helsingistä kotoisin oleva taksikuski joka syystä tai toisesta suhailee taksillaan ympäriinsä Berliinin yössä. Alexin vaimo Stella on kotoisin Napolista. Helsingin ja Napolin välissä sijaitsee Berliini. Johdonmukaista. Alexin appiukko on dementoitunut juoppo ja elämänkumppanikin alkaa epäillä Alexin kykyä selvitä parisuhteen asettamista haasteista.Eräänä yönä Alexin kyytiin hyppää kaksi hämärän oloista tyyppiä jotka ovat sattumoisin varastaneet salkullisen rahaa toisilta hämärän oloisilta tyypeiltä (mm, sellaiset nimet kuin Samuel Fuller gangsteripomona ja tämän voimamiehinä Eddie Constantine ja toinen suomalaisvahvistus Saku Kuosmanen). Varkailta erinäisten sattumusten kautta nirri pois ja kohta Alexia hajottaa jo niin paljon että kotoiset perkelet ja jumlautat alkaa kaikua pitkin Berliinin syrjäkujia ja betonibunkkereita. Budjettisyistä lähes kokonaan öisissä maisemissa kuvattu Helsinki Napoli All Night Long oli Kaurismäen Mikan ensimmäinen kokonaan ulkomailla ja ulkomaisin voimin kyhätty projekti, kotosuomesta on muistuttamassa kameran edessä vain pari edellä mainittua yrmyä ja kuvausryhmäkin koostuu enimmäkseen kansainvälisistä vahvistuksista.Tarinaltaan ja toteutukseltaan Helsinki Napoli All Night Long, tai HNANL ei ole mikään ihmeellinen. Dialogi on odotetusti terävää ja Väänäsen puolhuolimaton lontoon lausunta on jo itsessään legendaarista ja kahden tähden arvoinen saavutus. Kaartista löytyy karismaattista porukkaa ja kaikilla on kivaa. Mutta vain kivaa eikä sen enempää. Helsinki Napolista puhuttaessa voisi päästää itsensä helpolla ja tokaista ohimennen että ‘ihan kiva pikkupätkä’. Lopputuloksesta huokuu enemmän kokeilun, kuin loppuun asti mietityn ja kokonaisvaltaisen projektin aromia. Huumori painottaa enemmän slapstick- ja puujalkaosastoa, kuin sitä hyväksi havaittua ja hienovaraisen mustaa Kaurismäki jäätämistä. Soundtrackilla pauhaa tutut pillerijazit ja öisten valaistujen katujen läpileikkauksia viljellään antaumuksella. Enää kertojaääni puuttuu.","Lopputuloksesta huokuu enemmän kokeilun, kuin loppuun asti mietityn ja kokonaisvaltaisen projektin aromia. "
177,80.0,"Hippiaika oli olemassa aikansa ja sen aikana perustettiin vaihtoehtoisille elämäntavoille perustuvia kommuuneja. Niiden onnistumisaste vaihteli, mutta yhtä sellaista johti Charles Manson (Jeremy Davies), uskomattoman karismaattinen persoona. Lisäksi hän on oli uskomattoman taidokas manipulaattori ja täydellisen irrallaan todellisuudesta. Hänen 'perheensä' verilöylyjen näkyvin uhri oli Sharon Tate (Whitney Dylan), mutta ei suinkaan eikä ensimmäinen. Joka tapauksessa murhat selvisivät ja valitettavasti Linda Kasabian (Clea DuVall) omasi tarpeeksi vahvan persoonallisuuden ja pystyi todistamaan häntä vastaan rikoksista joita hän itse oli tekemässä Mansonin tahdosta. Syyttäjä Vincent Bugliosi (Bruno Kirby) oli menestyksekäs, sillä kulttijohtaja Charles Manson on yhä vankilassa, mutta hän ei pystynyt ymmärtämään tämän motiiveja - jos niitä nyt olikaan.John Gray ohjaa ja on myös sovittanut tekstin Vincent Bugliosin kirjasta joka juurikin kertoo Mansonin jutusta. Faktapitoisuus on siis melkoisen korkea ja lisäksi on sanottava että raa'an väkivallan suhteen ei säästellä. Raa'at murhat ja niiden inhottavat jälkiseuraukset näytetään kaunistelematta ja mässäilemättä. Lähes analyyttinen kerronta seuraa Mansonia, poliisitutkijoita ja oikeudenkäynnin käynnistyttyä myös syyttäjää, mutta koko ajan keskipisteessä on Mansonin itsensä mysteeri, joskin mukana on myös symboliikkaa ja ihmisdraamaa. Mansonin henkilöhistoriaa ei käsitellä yhtään ja se olisikin tarpeetonta, sillä tarkoitus on kuvata juurikin Mansonin 'perheen' tekemiä murhia. Tai ainakin niitä todistetusti heidän tekemiä murhia, sillä niitä voi olla enemmän.Bruno Kirby tarjoaa ulkopuolisen näkökannan itsepintaisena syyttäjänä  joka paitsi tekee työnsä myös haluaa ymmärtää miten ilmiselvästi älykkäät ihmiset pystyvät tekemään niin hirvittäviä rikoksia ja omaksumaan niin tekopyhän ajattelutavan. Clea DuVall on myös toimiva jutun merkittävimmäksi todistajaksi osoittautuvana Lindana ja Marguerite Moreau on suorastaan hyytävä Mansonin murhaajattarena, joka ei kylläkään ole niin ovela kuin kerskuu olevansa. Itse asiassa se pätee koko 'perheen' tekosiin enemmän kuin hyvin, sillä raakuus ei ole taidokkuutta. Nämä hyvät suoritukset ovat kylläkin sivunäytöksiä pääesitykseen jonka toteutus on nähtävä.Jeremy Davies on loistava pääroolissaan. Hän esittää Mansonin maanisena, teatraalisena, egoistisena ja suorastaan hypnoottisen karismaattisena. Tämä on myös pähkähullu ja täysin omassa valtatripissään. Lyhyesti sanoen katsojalle joka tietää tapahtumista hän on puhtaasti itsekeskeinen, inottava, pelottava ja ennen kaikkea mystinen hirviö.",Kiihkoton kuvaus raa'oista rikoksista ja niiden takapirusta.
178,70.0,"Ennen hittisarjaansa 24:sta Kiefer Sutherland ehti ohjatakin yhden varsin vähälle huomiolle jääneen, kohtuullisen hyvin onnistuneen road movien, jossa Kiefer tekee samalla yhden päärooleista.Entinen linnakundi Raymond (Vincent Gallo) tarvitsee nopeasti rahaa. Hän päättää kavereidensa kanssa toteuttaa kovan ryöstökeikan. Mukaan lähtee myös Raymondin tyttöystävä Addy (Kim Dickens). Helposti etenevä ryöstä karkaa käsistä kun Raymondin kaveri Curtis (Sutherland) alkaa ampumaan ihmisiä, joista yksi kuollut on poliisi. Ryhmä kidnappaa piknikillä olevan pariskunnan Donnan (Grace Phillips) ja Gordonin (Pollack) asuntoautoineen. He saavat peräänsä poliisit, FBI:n, huumediilerit ja palkkamurhaaja (Martin Sheen). Alkaa pakomatka, jonka aikana ruumita syntyy ja pyssyt laulaa.Hyvin tehty toimintatäytteinen roadmovie. Vincent Gallo tekee hyvän roolin Raymondina, joka joutuu melkein koko ajan olemaan porukan pomona. Kiefer Suthrland teki kanssa hyvän roolin hieman kajahtaneena varkaana. Myöskin Martin Sheen tekee pienen kelpo roolin kylmänä palkkamurhaajana. Suosittelen True Romancen tyylisistä leffoista pitäville tarkastamaan tämän pätkän.",Hyvin tehty toimintatäytteinen roadmovie.
179,70.0,"Jälleen kerran Leffatykki (LT) ja tykittäjä Jurpo (J) istahtivat katsomaan elokuvaa. Kyseinen elokuva on kuten edellinen Jurpon katsoma elokuva näyttelijän ohjaama.LT: Mitä mieltä olet leffasta?J: Itse asiassa aika hyvä. Se oli genre-elokuva sanan täydessä merkityksessä, sillä siinä on road-movieta, panttivankidraamaa ja päägenrenä on kova rikosleffa missä on riitaisia roistoja pakomatkalla.LT: Miten se siis alkaa?J: Alussa Ray Lembecke (Vincent Gallo) pääsee häkistä ja hieman tasaa tilejä entisen pomonsa, Eddien (John C. McGinley) kanssa. Tarkoitus on vaan pihistää huumeet, mutta liipasinherkkä Curtis Freley (Kiefer Sutherland) saa aikaan hieman ruumiita ja kaiken lisäksi toinen niistä oli jepari. Ray, Curtis, Rayn tyttöystävä Addy (Kim Dickens) ja Marcus Weans (Mykelti Williamson) joutuvat pakenemaan. Alun jälkeen kahmaistaan vangiksi Gordon Jacobson (Kevin Pollak) ja tämän tyttöystävä Donna (Grace Phillips). Perässä on virkavallan lisäksi Sir (Martin Sheen) joka on vanha, vaarallinen ja tehokas tappokone. Luonnollisesti kaikki päättyy veriseen yhteenottoon.LT: Ei kuulosta kovinkaan omalaatuiselta.J: Se ei ole sitä, mutta Brad Mirmanin käsikirjoitus pysyy kasassa mainiosti ja lisäksi on mielenkiintoista huomata kuinka Gordon kiinnostuu kaappaajiensa raa'asta elämäntavasta. Hahmoissa on tarpeeksi vaihtelua ja syvyyttä kiinnostuksen ylläpitoon alusta loppuun. Vincent Gallo on leffan hillitty, järkevä roisto joka rakastaa tyttöystäväänsä ehdoitta ja lempeästi. Kim Dickens on toimiva rikollisen tyttöystävä joka ei ole pelkkää silmänruokaa. Ohjaajan penkiltä Kiefer Sutherland luonnollisesti on roolittanut itsensä kaikista räiskyvimpään rooliin ja Curtis Freley on juuri tällaisten leffojen väistämätön mielipuoli joka riehaantuu erittäin helpolla hillittömään väkivaltaan. Toisaalta kyseinen psyko on käytöstään älykkäämpi ja oikealla tavalla käsiteltynä erinomaisen hyödyllinen kätyri. Mykelti Williamson on se ryhmän järjen ääni. Martin Sheen on genren vaatima tappokone joka on erittäin ystävällinen jopa heille jotka hän murhaa haulikolla. Kevin Pollak ja Grace Phillips ovat toimivia ja Pollak saakin hahmoonsa uskottavan kaaren.LT: Entä ohjaus?J: Ohjaajan ominaisuudessa Sutherland käytti jo mainittua veto-oikeuden käänteisversiota kahjon roistoroolin kahmimiseen, mutta eipä se haittaa roolin ollessa hyvä. Ohjaajana hän saa leffan rytmin sopivaksi ja rauhalliset hetket ovat todella rauhallisia ja silloin kun rähistään niin rähistään kunnolla ja veri pärskien. Jopa pakomatkan aikana rakkaustarinakin pysyy juonessa mukana ja se antaa hieman tragedian vivahdetta.LT: Tärkein kysymys: oliko se hyvä?J: Helvetillinen pako ei ollut omalaatuisuuden riemuvoitto, mutta se toimii hyvin genreissään. Lisäksi tässä tapauksessa leffan suomalainen nimi on varsin oikea leffan sisältö huomioiden. Alkuperäisnimi ei käy järkeen. Aika hyvin Sutherlandilta sujuu siirros kameran taakse ja se on positiivinen yllätys. Tämä ei ole klassikko, mutta genrensä edustajana toimii.","Tämä ei ole klassikko, mutta toimiva genreleffa."
180,60.0,"Joskus kun vielä kun pidin vuokralla maksullisia TV-kanavia niin tuli nauhoitteltua leffoja pahan päivän varalle... siis kun leffakärpänen puraisee, mutta vuokraamoon ei jaksa lähteä. Nyt oli aika kaivella arkistoja ja jotain tuntematonta ja melko ovelaa löytyi.Ollaan amerikkalaisessessa pikkukaupungissa ja entiset luokkakaverit Nick ja Bryce ovat vetämässä kännejä. Remmiin eksyy Lissa (Whiterspoon), joka lähtee nykyään opettajana työskentelevän Brycen mukaan. Aamulla Nickin puhelin pirisee ja Bryce pyytää tätä tulemaan morkkiskeskusteluihin selvittämään ulospääsyä kiperästä tilanteesta. Lissa väittää kertovansa kaikille että Bryce olisi väkisinmaannut hänet. Lissaa ei siis voi päästää kovinkaan helpolla menemään, koko Brycen ""sivistynyt"" elo menisi täysin sekaisin.Pläjäyksessä mennään tuo alkuasetelma nykyajassa ja sitten aletaan kelaamaan tapahtumia neljän kuukauden takaa ja palataan taas samaan tilanteeseen. Tämän tyyppiset ratkaisut ovat onnistuessaan melko herkullista katsottavaa. Todettakoon, että tässä jutussa tuo homma toimii varsin mukavasti.",Muutamaan otteeseen ihan mukavasti maton katsojan alta vetävä pienen budjetin leffa.
181,80.0,"Helvetillinen suunnitelma kertoo nimensä mukaisesti muutaman lievästi kaitoja polkuja kulkevan ihmisen katalasta suunnitelmasta. Kovin ”helvetillinen” suunnitelma ei lopulta, ole mutta kyllä siinä sentään juonitellaan kohtuullisesti.Leffa intro on tyylikäs, ja heti alkuun hypähdetään kriittiseen tilanteeseen, jossa Josh Brolinin Bryce-hahmo on ajautunut melkoisen kusiseen paikkaan: hän on pokannut baarista kuuman gimman nimeltä Lissa (Reese Witherspoon), ja illan päätteeksi saanut kuulla, että tämä ala-ikäinen (!!) nuori nainen aikoo syyttää häntä raiskauksesta. No, siitähän varsin epävakaa Bryce-hemmo on päissään polttanut pinnansa, sitonut tyttöparan ja lukinnut tämän vahtimansa talon takahuoneeseen. Siis ettei enempää vahinkoa pääsisi syntymään...ööhh… todella kauaskatseista toimintaa. Brycen kaveri Nick (Alessandro Nivola) saa tulla selvittelemään Brucen munauksia, mutta eipä Nickkään ole aivan puhtain paperein mukana, sitten mennäänkin sen helvetillisen suunnitelman sekä takaumien tahdissa tai hätätapauksessa puhtaasti improvisoiden kohti loppua.Näyttelijäkaarti onnistuu hyvin. Witherspoonia en muista nähneeni tätä paremmassa ja monipuolisemmassa roolissa, edes Reesen älytön Legally blonde-leima ei haittaa tällä kertaa. Nicola esittää suhteellisen mukavasti hieman epäilyttävää jätkää, ja monesti niin surkea Brolinkin roikkuu hermoheikkona äijäpahasena remmissä mukana.Helvetillinen suunnitelma on yllättävän mukava leffa, vaikka se ei löydä missään vaiheessa genreään kunnolla. Trilleriä genresekoiuksessa on varmasti eniten, mutta sekin muuntuu paikoittain mustan jopa huumorillisen otteen täytteiseksi b-leffaksi tai draamanpoikaseksi. Muutamat ylllätykset tasapainottavat suvantokohtia mukavasti. Loppukommenttina voisi sanoa, että Helvetillinen suunnitelma on viihdyttävä, pikkuaineksista ja takaumista koottu rikosdraama. Kyllä sen parissa viihtyy oivallisesti kerran ja vaikka toisenkin.","Viihdyttävä, pikkuaineksista ja takaumista koottu rikosdraama."
182,80.0,"Carnival of Souls on kolmessa viikossa kuvattu pienen budjetin psykologinen kauhuelokuva. Se lukeutuu 60-luvun riippumattomasti kuvattuihin uudenaallon kauhuelokuviin. Pienimuotoinen tunnelmointi aluksi jopa kiellettiin Suomessa, mutta julkaistiin hieman myöhemmin täällä varsin omituisella nimellä Helvetilliset. Ajan saatossa mustavalkoinen pätkä on saavuttanut kulttimaineen ja sen ideaa on myös usein kopioitu.Elokuva alkaa kun nuori nainen joutuu auto-onnettomuuteen ystäviensä kanssa. Auto putoaa sillalta suoraan jokeen. Kolme tuntia myöhemmin nainen kuitenkin ilmestyy joesta ja näyttää olevan täysin kunnossa. Hänen ystävänsä ovat menehtyneet. Tapauksella on kuitenkin selvää vaikutusta häneen. Hän tulee eristyneemmäksi ja muuttaa pois toiselle paikkakunnalle. Myös omituiset näyt yhtäkkiä ilmestyvistä aavemaisista hahmoista alkavat riivata häntä. Uudelta paikkakunnalta löytyy myös mystinen hylätty huvipuisto jossa selvästi on jotain salaperäistä…Elokuvan perusidea saattaa nykyään olla tuttu monille, mutta Carnival of Souls ei onneksi perustu yllättäviin käänteisiin. Tunnelmaltaan se on harvinaisen utuinen ja unenomainen. Elokuva etenee hitaasti niukalla dialogilla, ja taustalla jatkuvasti soiva kolkko urkumusiikki on omiaan lisäämään ahdistavaa tunnelmaa. Painajaismainen tunnelma ei missään vaiheessa hellitä, vaan elokuva etenee johdonmukaisesti pahasti aavistettavaan ja järkyttävään loppuratkaisuunsa asti. ","Pieni budjetti, lievä amatöörimäisyys ja jotkut kömpelöt ratkaisut eivät juuri haittaa, kun elokuvan tunnelma on näinkin vahva."
183,30.0,"Ensivaikutelmaltaan - ennen elokuvan katselemista - tulee ajatus mieleen, ettei kyseessä voi olla mitään kuravelliä, kun lukee DVD:n kannessa nämä asiat: pääosassa Linda Blair (Manaaja), ja Halloweenin ja Elm Streetin tekijöiltä. Kyllä! Juuri nämä sanat saavat vaikuttamaan siltä, että kyseessä täytyy olla hyvä leffa, ja K-18 -leima DVD:n takakannessa näyttää lupaavalta. No, ei kun tsekkaamaan.Garth Manor -niminen linna on ollut 12 vuotta tyhjillään, kun Raymond Garth teki selvää perheestään ja itsestään. Sitten 12 vuotta myöhemmin linnaan saapuu neljä ystävystä, jotka joutuvat viettämään yön siellä tullakseen opiskelijaseuran jäseniksi. Mutta linnassa on joku muu heidän lisäkseen, eikä tämä pidä kutsumattomista vieraista.Tässä tulee sitten karu totuus: kovin hyvä Helvetin yö ei ole, vaikka DVD niin lupaa. Linda Blairin suoritus Manaajassa on miljoona kertaa parempaa kuin tässä, eivätkä Halloweenin ja Elm Streetin tekijät ole saaneet tästä mitään hyvää aikaseksi. Liian tavallinen. Liian kliseinen - vaikka leffan juoni on ihan siedettävä.Tom DeSimone on täysin tuntematon häiskä, ja luulen, ettei hän tämän leffan ansiosta ainakaan tunnetuksi tullut. Kuvaus mättää, sillä leffa on sangen synkkä... Tarkoitan siis, että kaikkialla on pimeätä, eikä niitä tappokohtauksia meinaa näkyä yhtään. Katselee vain otsa kurtussa, ihmetellen: Mitä h:tiä tuossa nyt tapahtuu, kun on koko aika pimeätä kuin haudassa? Lisäksi tappoja on hyvin vähän (tylsää). Elokuva voisi enemminkin olla ikärajaltaan 15.Näyttelijöistä Linda Blair vetelee aika tylsästi koko roolin. Vincent Van Patten on edes jonkun verran siedettävä hauskassa roolissa, mutta silti kaikkia näyttelijöitä vaivaa yksi sama ongelma: he eivät osaa eläytyä yhtään!",Liian tavallinen. Liian kliseinen - vaikka leffan juoni on ihan siedettävä.
184,100.0,"Toisesta maailmansodasta tehtiin elokuvia jo silloin kun kyseistä sotaa käytiin. Sodan aikana ja sodan pian sodan jälkeen tehdyt sotaelokuvat olivat enimmäkseen propagandafilmejä ja usein melko viihteellisiä. Vakavampia sotaelokuvia alettiin tekemään vasta 1950-luvulla. Vuonna 1956 valmistunut Helvetti 1944 oli ensimmäisiä toista maailmansotaa käsiteleviä elokuvia, jotka käsittelevät sodan ikävämpiä puolia. Tällöin uskallettiin jo tehdä elokuvia, joissa käsitellään amerikkalaissotilaiden heikkouksia ja upseerien epäpätevyyttä. Tämä leffa jäikin ilmestyessään todella vähälle huomiolle. En ole itsekään kuullut tästä leffasta juuri mitään, ennen kuin lainasin tämän kirjastosta.Eletään toisen maailmasodan viimeisiä hetkiä. Liittoutuneiden joukot ovat jo lähellä Saksan rajaa. Luutnantti Joe Costa (Palance) ja kapteeni Erskine Cooney (Albert) lähetetään valtaamaan erästä tärkeää kylää. Costa on kokenut upseeri, joka tietää miten eri tilanteissa tulee toimia. Cooney taas puolestaan on melko ylimielinen ja pelkurimainen upseeri, joka ei kykene toimimaan, kun toiminta olisi tarpeellista. Kun Costan osasto jää jumiin saksalaisten keskelle niin Cooneylla ei ole tahtoja toimia niin kuin pitäisi. Hän alkaa toimimaan melko omapäisesti piittaamatta sotilaiden hengestä.",Ei kannata pistää ammattitaidotonta upseeria johtamaan joukkuetta.
185,40.0,"Neljän mailin päässä Uuden Meksikon vankilasta sattuu kolari, jonka seurauksena myrkkyrekan tappavat kaasut pääsevät valloilleen. Vankila pitää evakoida ja tietenkin vankien joukossa on joku kapinallinen joka suunnittelee pakoa. Tällä kertaa se on sarjamurhaaja Kutner, joka pakenee muiden vankien kanssa vankilabussilla erääseen pikkukaupunkiin ja linnoittautuu sinne otettuaan muutaman panttivangin kera. Leffan sankarina häärii juuri avioon mennyt sheriffi Slayton joka päättää laittaa konnat kuriin krapulaisen kaverinsa kanssa. Slayton kokee homman henkilökohtaiseksi kun rosvot ovat vanginneet hänen vaimonsa.Helvetti on irti on tuikitavallinen toimintapläjäys, joka sisältää yksinkertaisen juonen, joka on vain tekosyy räjähtävään toimintaan. Toimintakohtaukset ovat kohtalaisen hyvin tehtyjä ja niitäkin on ihan mukavasti. Toiminta ei kuitenkaan riitä pelastamaan koko elokuvaa sillä leffan sisältö on aika köykäinen ja juonikin tuntuu aika epäuskottavalta. Yleensä nuo asiat eivät ole minua haitanneet mutta tässä pisti silmään aika ikävästi.Leffa käyttää hyväkseen toimintaelokuvien tyypillisimmät kliseet eli tapahtumat ovat ennalta-arvattavia. Näyttelijätkin ovat tyypillistä kaurapuuroa. Sankarin roolin tekevä Brad Davis näyttelee ilmeettömästi ja on harvinaisen laimea. Leffassa vilahtaa myös Alastomissa aseissa näytellyt George Kennedy, jonka ruutuaika on tosin valitettavin pieni. Kaiken ryöpytyksen jälkeen luulisi että Helvetti on irti olisi huono leffa, mutta allekirjoittanutta tämä viihdytti kohtalaisesti kestonsa ajan. Mitään muuta ei kannata mennä hakemaan tästä kuin aivotonta toimintaviihdettä muuten joutuu pettymään. Kokonaisuutena kuitenkin massaan hukkuva köykäinen toimintaelokuva.","Tuikitavallinen toimintapläjäys, joka sisältää yksinkertaisen juonen, joka on vain tekosyy räjähtävään toimintaan."
186,80.0,"Jack (Henry Rollins) on heittiö. Jähmeä, vähäpuheinen ja ajantajunsa menettänyt ukko joka ei ole kohtelias (vaan ei pilkallinen) kenellekään ja ei halua olla missään. Paikallisen ruokalan Cara (Kate Greenhouse) on hänestä kiinnostunut, mutta Jack vain on ja sattumoisin tämän abortiksi paremmin sopinut (piittaamattomuutta vaan ei vihamielisyyttä) tytär Andrea (Jordan Todosey) tunkeutuu tämän elämään. Sekalaiset kelmit lisäksi alkavat tunkemaan Jackin valitsemaan antielämään, joten he saavat maksaa siitä.Jason Crawzcyk ohjastelee ja käsikirjoittaa elokuvaa ja se tarjoaa kerrassaan epäortodoksin näkökulman kuolemattomuuteen. Pääasiassa siten että kuolemattomuus johtaa massiiviseen vieraantumiseen ja tylsyyteen ja rampauttaa sosiaalisen toimintakyvyn erittäin tehokkaasti. Lisäksi kyseinen piirre pysyy yllä kannibalismilla ja se luonnollisesti aiheuttaa lisäongelmia. Joka tapauksessa leffa alkaa yhdenlaisena, kääntyy toiseksi, lisää soppaan kolmatta, maustaa neljännellä piirteellä ja nämä piirteet vielä loikkivat ympäriinsä kohtauksesta toiseen ja joskus kohtauksien sisällä myös.Henry Rollins toimittaa pääroolin uskomattomalla tehokkuudella joka ruumiillistaa miehen-vailla-nimeä uudessa asussa. Tämä hoippuu elämässään kivipatsaan elkein, välttelee kontaktia ja pitkä olemassaolo ei ole antanut hänelle viisautta tai kiinnostusta ihmiskuntaa kohtaan, mutta muutamia hyötyjä siitä on. Hän vain kummittelee olemassaolon lävitse, traagisen yksinäisenä tuhkana, mutta kammottavana myrkkynä heille jotka joutuvat hänen tielleen väärällä hetkellä. Kate Greenhouse ja Jordan Todosey antavat elinvoimallaan erinomaista kontrastia kävelevälle kuolleelle ja leffassa on myös näljäisiä kelmejä.Kuolemattomuuden luomaa eksistentialismin ahdistusta ja mustaa komediaa, sillä kuolematon henki on halpa ja hän itsekin tietää sen. Leffassa on jopa raamatullinen viite mikä ei ole täysin tuulesta temmattu.",Genresekoitus ja lisäksi se toimii kaikissa osissaan.
187,100.0,"Ihmeellistä, miten ihmisen viattomin ominaisuus nimeltä uteliaisuus voi joskus johtaa mahtaville jäljille. Tämän kryptisesti nimetyn elokuvan traileri on periaatteessa niin hirveä, ettei pahempaa yksinkertaisesti osaa odottaa kotisohvallaan perjantai-iltana. Hiukseton nainen oksentaa railakkaasti kulhoon ja mm. itkee toisessa pätkässä ja vielä sairaalassa, mikä ei ole koskaan ollut suosikkimiljööni elokuvalle. Sitten kohtalo ajoi tuon samaisen yhtä aikaa puistattavan ja kauniin elokuvan ääreen. Onneksi, sillä lopussa tuntui hieman kuin olisi timanttiin kompastunut.Emma Thompson esittää pohdiskelevaa kirjallisuuden professoria, joka sairastuu syöpään. Tappava sairaus onkin yksi Hengen suurimmista pääteemoista. Juonta on miltei mahdoton spoilata, mikä on aina ansio. Teho ja imu perustuvat erittäin taitavaa näyttelijää vaativaan pohdiskelevaan monologiin, mikä on tosiaan elokuvan selkäranka. Mikäli se ei olisi toiminut, olisimme puhuneet varmaan siitä pisteasteikon surullisemmasta äärilaidasta ehdan mestariteoksen sijaan. Ehdoton vahvuus on myös se, että Henki eli Wit kertoo ihan oikeasti jostakin, toisin kuin useimmat juonella temppuilevat ja siihen usein kuolevat tapaukset. Täten voisin verrata Witiä toiseen kultaharkkoon, Erin Brocovichiin (1999). Molemmat ovat vankasti perusteltuja ja rikkaita sisällöltään. Jopa omanlaistaan huumoria on havaittavissa näinkin vakavien aiheiden keskeltä.Yhdestä kaikkein vaikeimmista aiheista on muotoiltu hienostunut ja erittäin kaunis elokuva, joka ei ole sieltä kaikkein helpoimmasta päästä. Loppu jättää katsojan tuijottamaan kunnioittavan hiljentyneesti. Sitä tosin kestää parhaimmillaan koko ajan Witin pyöriessä. Draamojen hard-core joko saa rakastumaan tai heittämään telkkarin ikkunasta, joten varoitus on paikallaan kaikissa tapauksissa.",Yhdestä kaikkein vaikeimmista aiheista on muotoiltu hienostunut ja erittäin kaunis elokuva.
188,90.0,"En katso olevani japanilaisen piirroselokuvan ylin ystävä, enkä tätä ennen ollut nähnyt ainuttakaan kyseisen lajin elokuvaa. Ihan mielenkiinnosta ja pari mainosta nähneenä päätin lähteä katsomaan Henkien Kätkemän ja kyllä kannatti! Henkien Kätkemä kertoo mielikuvitusta pursuavan tarinan Chihiro-tytöstä, jonka perhe uuden kotinsa lähiseutua tutkiessaan törmää autiolta vaikuttavaan markkinapaikkaan. Chihiro saa kauhukseen huomata, että pimeän tultua paikka ei olekaan niin autio ja pian hän joutuu eroon perheestään ja töihin jumalten kylpylään. Chihiron täytyy päästä pois jumalmaailmasta ja pelastaa sioiksi muutetut vanhempansa ja tämä on vasta alkua.Hayao Miyazagin aiempiin ohjaustöihin kuuluu mm. klassikko Prinsessa Mononoke (jonka varmasti haalin käsiini seuraavaksi) ja Henkien Kätkemä on hänen viimeisin elokuvansa. Se on ollut kotimaassaan aivan käsittämätön hitti ja onkin kohonnut maan tuottoisimmaksi elokuvaksi kautta aikain upottaen mm. Titanicin. Henkien Kätkemän vahvuus piilee sen tunnelmassa ja uskomattomissa henkilöhahmoissa. Chihiro kohtaa seikkailunsa aikana toinen toistaan värikkäämpiä persoonia kuten kylpylän johtajan, isopäisen lentävän vanhuksen Yubaban, ja hänen jättikokoisen vauvansa Boun. Musiikki, jonka säveltäjää en tiedä on todella kaunista ja täydentää kuvallista antia loisteliaasti. Suosittelen kaikkia heittämään mahdolliset ennakkoluulot nurkkaan ja viihtymään hyvän seikkailun parissa!",Leffan vahvuus piilee tunnelmassa ja uskomattomissa henkilöhahmoissa.
189,100.0,"Olen lueskellut näitä kommentteja sekä monia monia muitakin arvosteluja ja päätin pistää omanikin kehiin, niin paljon ajatuksia nämä minussa herätti. Olen itse katsonut kyseisen leffan jo ties kuinka monta kertaa, jopa saman päivän aikana, enkä kerta kaikkiaan kyllästy tähän leffaan. Mielestäni tämä on leffa jota voivat rakastaa vain hyvän mielikuvituksen omaavat, sillä Miyazaki jättää aika paljon oman mielikuvituksen varaan. Leffa ei ole niitä, jossa lopussa paljastetaan ja kerrotaan kaikki, ja senpä takia minäkin sitä olen pystynyt katsomaan uudelleen ja uudelleen. En ole vieläkään tajunnut aivan kaikkea ja löydän jokaisella katsomiskerralla jotain uutta mitä en ole aikaisemmin huomannut.Elokuvaa rakastavat hyvin monet, mutta luullakseni ne jotka eivät tästä pidä, eivät oikeen osaa eläytyä tähän fantasiamaailmaan ja kaipaavat siis enemmän todenmukaisuutta. Olen myös paikallistanut leffasta melko selkeitä sanomia ja crimmin saduillekkin tyypillisiä opetuksia. Selkeä esimerkki vanhempien muuttuminen sioiksi koskiessaan muiden ruokaan oman tyttären varoituksista huolimatta. Ja vasta muutaman katsomiskerran jälkeen hoksaamani sanoma meille ihmisille: Ihmisten rojua ja saastetta täynnä olevan joen jumalan pako ihmismaailmaa, tulo jumalien kylpylään parantumaan. Tämä joen 'ruumiillistuma' oli mielestäni ihanteellinen vertaus varoituksen sanalle. Myös rakastuneiden nuorten, Chihiron ja Kohakun, ns. oman minuutensa löytäminen verrataan elokuvassa varastettujen nimien muistaminen. Kaikkeista kaunein ja lumoavin, mutta samalla epäselvin kohtaus/juonenpätkä on minulle näiden nuorten toistensa tunteminen jo entuudestaan ja jonkun lapsuuden tapahtuman muistaminen. En vieläkään voi käsittää, mikä poika todellisuudessa oli siellä omassa maailmassaan minne hän lopussa kertoi palaavansa. Jos hän ei ollut ihminen, niin miten hän muuttui ihmiseksi tähän maailmaan tullessaan? Ja myös hieno viisauden sana, mikä kuitenkin jäi sekin minulle vähän salaperäiseksi oli kylpylänomistajan kaksoissisaren sanoma: ""Se mikä on joskus tapahtunut ei unohdu, vaikkei sitä muistaisikaan"".Joka tapauksessa tämä elokuva on kuuluu minun mielitiettyihini, ja olen sen kautta ruvennun katsomaan Miyazakin muitakin elokuvia, eikä minulta puutukkaan kun vain pari vanhempaa. Tosin olen Totoron nähnyt jo pienempänä, mutta en siitä hirveästi muista. Tästä voi todellakiin sanoa että tämä elokuva kolahti minuun rajusti. Mutta se saattaa osin johtua siitä, että omaan hyvän mielikuvitukseni ja olen vasta 14-vuotias, mutta luulen että monet aikuisetkin tykästyvät tähän filmiin. Yhdyn tykästyneisiin ja suosittelen erittäin lämpimästi!:)nimimerkki: koukkuun jäänyt","Leffa ei ole niitä, jossa lopussa paljastetaan ja kerrotaan kaikki."
190,100.0,"Elokuvaa oli mennyt viisi minuuttia, ja olin jo täysin lumoutunut, suorastaan leijailin pilvissä. Kuinka ihanalta tuntuikaan seurata elokuvaa, jossa ei kuole, räjähdä, mässäillä hurmeella, efekteillä ja siirapilla. Tunteita tämä elokuva herättää toki, voimakkaitakin, mutta niitä ei tyrkytetä kauhalla, vaan annostellaan teelusikalla silloin tällöin. Iso osa ansiosta menee elokuvan huimalle maailmalle ja henkilöille. Olkoon hiljainen pikkutyttö, massiivinen jätejumala, sulavalinjainne lohikäärme tai pienet ja herttaiset pölypallot, jopa pienet sivuhahmot ilahduttavat ja naurattavat. Jumalten kylpylä onkin erinomainen paikka tällaiselle hahmokaartille, kuten mystinen kylä ja kaihoisan surullinen juna, joka kulkee aina vaan, tuskin itsekään tietäen minne se on matkalla. Lisätään päälle enkelimäinen musiikki ja ensiluokkainen animaatio, ja tuloksena on 125 minuuttia mielenrauhaa ja unimaista seikkailua.Ainoa valittamisen aihe tulee siitä, että dvd julkaistaan vasta lokakuussa. Miksi, oi miksi?nimimerkki: Jumikuppa",125 minuuttia mielenrauhaa ja unimaista seikkailua.
191,90.0,"Ei ole vänkää olla pieni Chihiro. Muutto masentaa, ja vanhemmat ovat totaalisia sikoja. Haukkumanimitys saakin ihan uuden syvyyden, kun Jumalat aikovat tehdä isästä ja äidistä pekonia. Sen siitä saa, kun syö muiden lautaselta. Chihiro ei luovuta, vaan aikoo pelastaa vanhempansa ja itsensä. Seikkailu henkien kylpylähotellissa alkaa...Henkien kätkemä kolahtaa alusta lähtien mielettömän hienolla toteutuksellaan. Muun muassa Prinsessa Mononoken takaa löytyvä Miyazaki työntää animaation rajoja vielä entistäkin pidemmälle, en nimittäin ole varmaan eläissäni nähnyt yhtä hienosti toteutettua animaatiota. Kaunis ulkoasu ei onneksi hautaa itse tarinaa alleen - kyseessä on mielikuvituksekas pläjäys, jonka tenho ei piile äksönissä vaan hilpeissä hahmoissa. Jumalkylpylän asiakkaita on leppoisa seurata, vaikka mestan emäntä Yubaba alkaakin (enimmäkseen äänensä takia) välillä hiukan tympiä.Kuten Prinsessa Mononokessa, on myös Henkien kätkemässä hienot musat. Leffan kliimaksissa teemabiisi pääsee kunnolla oikeuksiinsa ja kolahtaa kertalaakista. Tosin jostakin kumman syystä säveltäjä Hisaishi sortuu muutamissa kohtaa korniin surkupianomelodiaansa.Noh, tällaiset pienet epäkohdat nousevat esiin vain siksi, että meininki on niin mielettömän upeaa. Henkien kätkemä on kokonaisuudessaan ennennäkemättömän mukaansatempaava kokemus, joka sopii kaikenikäiselle kansalle. Miyazaki lienee tämän hetken paras satusetä, eikä pelkästään animaation saralla.","Miyazaki lienee tämän hetken paras satusetä, eikä pelkästään animaation saralla."
192,90.0,"Tämä teki suuren vaikutuksen. Kerrankin suomeen saadaan laadukasta animea niin, ettei sitä ole raiskattu suomenkielellä. Henkien kätkemä on todellakin uskomaton kokemus vähäkään japanilaisesta kulttuurista pitäville, ja vähintään hieno piirretty animaatio myös muille.Hayao Miyazaki pistää todellakin amerikkalaisen animaatioteollisuuden polvilleen tällä mahtavalla taidonnäytteellään.Tiedän monia japanissa tuotettuja roolipelejä pelanneena, miten lumoavasti he osaavat tehdä tunnelman, piirrokset ja etenkin musiikit. Ja tässä suhteessa Henkien kätkemään ei todellakaan tarvitse pettyä.Miyazakin tuotos ei ole ihan perheen pienimmille suunnattu, sillä fantasiamaailmaan sijoittuva juoni voi olla pienimmille vaikea ymmärtää. Mutta on hyvä, että aikuisillekin tehdään animaatioita. Tämä teos sai minutkin koukkuun animeen, vaikka en ole siitä ollut aiemmin kovin kiinnostunut.nimimerkki: Elax",Todellakin uskomaton kokemus vähäkään japanilaisesta kulttuurista pitäville.
193,50.0,"Ööö... jaa. Näin voi todeta katsottuaan ylistetyn, kehutun ja palkitun Henkien Kätkemän.Pikkutyttö Chihiro muuttaa vanhempiensa kanssa uuteen kaupunkiin. Ikävien sattumusten takia vanhemmat muuttuvat syöttösioiksi, ja Chichiro päätyy duuniin jumalten kylpylään, jossa on kaikkea puhuvaa lähtien sammakoista ja etanoista. Kylpylän veikeät hahmot ovatkin leffan suola, ja pelastavat paljon. Itse en löytänyt Henkien Kätkemästä mitään mullistavaa. Mutta yhden kysymyksen se herätti näinkin arkisessa katsojassa: Mikä ihme on tuo outo wannabe Michael Myers hyppimässä taustalla joka hiton kuvassa?Onhan HK hienosti toteutettu, ei siinä mitään. Piirrosjälki on aika upeaa, ja riemastuttavissa hahmoissa ei ole mielikuvitusta säästelty. Silti leffa on alusta ja lopusta, sanotaan suoraan, tylsä. Se on myös liian pitkä. Keskivaiheet tosin nostavat pläjäyksen ihan ookooksi piirretyksi, jonka jaksaa katsoa kerran läpi. Uutta kertaa en edes alottaisi.Katsoohan tämän, mutta minusta Henkien Kätkemä on yliarvostettu. Yksi pakollinen pojo, ja sivuhahmot tuovat puolitoista lisää.",Yliarvostettu.
194,80.0,"Lähtökohtaisesti on vaikeaa päästä lähemmäksi Etelä-Amerikkalaisen elämäntavan ja poliittisen systeemin kuvausta kuin Henkien talossa päästään. Perustuuhan tarina Isabel Allenden samannimiseen romaaniin ja Allende itse sattuuu olemaan vuonna -73 syrjäytetyn Chilen presidentin siskontytär. Elokuvaksi tarinan on sovittanut tanskalainen Bille August. Soppaa on vielä hämmenetty kirkkaimmilla Hollywood-tähdillä, joten voisi luulla, että kysymyksessä on varsin kirjava sovitus. Luulo ei kuitenkaan ole tiedon väärtti ja tässäkin tapauksessa lopputulos on taidokas ja kiinteä kokonaisuus.Henkien taloa voidaan pitää puhtaana perhesaagana. Se etenee 1900-luvun alusta aina vuoden 1973 Chilen sotilasvallankaappaukseen, jossa juntan johtaja Augusto Pinochet otti vallan. Tarinan keskiössä on Esteban (Irons), joka omilla käsillään kovasti töitä tehden saavuttaa unelmansa. Herkästä Clarasta (Streep) tulee sattumusten kautta Estebanin vaimo. Clara onkin mielenkiintoinen persoona ja näyttää siltä, että hän omaisi yliluonnollisia kykyjä pystyen mm. näkemään ennalta ihmisten kuoleman. Tarinan edetessä Claralle ja Estebanille syntyy Blanca (Ryder), jonka tuleva sydämenvalittu (Banderas) aiheuttaa isälle harmaita hiuksia.Henkien talo seuraa onnistuneesti, kuinka vuodet muokkaavat yksilön, perheen ja kokonaisen kansakunnan elämää. Järkevinkin yksilö tekee elämässään virheitä, joiden seuraukset voivat kantaa todella pitkälle. No ihminen on erehtyväinen ja sen tämäkin elokuva osoittaa. Henkien talo alkaa lujalla uskolla elämän mahdollisuuksiin, mutta vuosi vuodelta ihmiset kyynistyvät ja heidän henkinen elintilansa näyttää vähenevän.Elokuvassa on panostettu tähtinäyttelijöihin, joista varsinkin Jeremy Irons onnistuu hyvin. Hän vanhenee roolihahmonsa mukana uskottavasti ja on ehdottomasti tarinan koossa pitävä voima. Ryder ei ole mitenkään erityisen hätkähdyttävä näyttelijänä, mutta tässä hänkin menettelee. Streep ja Close osoittavat, että kuuluvat hollywood-osaston naisista lahjakkaimpiin. Banderasille on jälleen tarjolla tulisieluisen nuoren latinorakastajan rooli, jota hän näyttää toistavan elokuvasta toiseen. Tähtikaartin ulkopuolelta maininnan ansaitsee vielä katkeraa aviotonta poikaa näyttelevä Vincent Gallo.Tätä elokuvaa katsomaan ryhtyessä kannattaa varata aikaa. Noin 70-vuoden aikajanalla tapahtuvaa tarinaa ei ihan hetkessä kerrota, joten elokuvan pitkähkö kesto on perusteltu. Jotkut asiat on käsitelty tarkoituksellisen pintapuolisesti, jotta elokuvan kesto ei venyisi aivan sietämättömäksi. August olisi tietysti voinut tehdä tästä oman Tuulen viemänsä, mutta onneksi hän on kuitenkin ajatellut keskiverto nykykatsojan kärsivällisyyttä ja tiivistänyt tapahtumat kompaktiin 140 minuutin pakettiin.Tämä elokuva ei todennäköisesti tule koskaan saavuttamaan mitään suurta yleistä suosiota, mutta moniin yksittäisiin katsojiin, kuten minuun, tämä tulee vaikuttamaan aina. Joskus elokuvakin voi olla tekijöittensä summa. Henkien talo on tätä mielestäni suurimmassa määrin. Pohjana aito tarina, toteuttajana ihmiskuvaukseen panostava August ja näyttelijöinä alansa suurimmat nimet. Henkien talo on jo lähtökohdiltaan niin hyvin rakennettu, että lopputulos ei voi epäonnistua. Viiteen tähteen se ei kuitenkaan pääse, koska potentiaalia olisi ollut rutistaa vieläkin merkittävämpi elokuva. Ps. Elokuva ei sorru suuriin latino-stereotypioihin, kuten tämmöiset tapaavat yleensä sortua vrt. Evita.","Seuraa onnistuneesti, kuinka vuodet muokkaavat yksilön, perheen ja kokonaisen kansakunnan elämää."
195,80.0,"Aviopari Bill ja Janet Templeton elävät normaalia perhe-elämää 11-vuotiaan tyttärensä, Ivyn kanssa. Ivy kärsii toistuvasta, ahdistavasta painajaisunesta, jossa tämä on lukitussa, palavassa autossa, ja josta ei pääse ulos. Painajaisethan johtuvat tytön edellisen elämän tapahtumista, jotka ovat Ivyn alitajunnassa olleet jo synytmästään lähtien, ja tästä saakka kärsinyt toistuvasta painajaisesta. Perheen vaikeaa elämää tulee lisäksi sekoittamaan oudolta vaikuttava muukalainen, Elliot (Hopkins), joka väittää tyttären kuuluvan hänelle edellisessä elämässään. Tytön vanhemmathan ei tätä hyväksy, ja pitävät miestä aivan hulluna ihmisenä. Muukalainen vaikuttaa tuntevansa Ivyn paremmin kuin tämän vanhemmat, ja tuntuu olevan kovinkin huolissaan tytöstä. Mies tarjoaa apua, johon ei pariskunta tartu, ainakaan tytön isä, Bill. Mutta keinot alkavat olla vähissä tytön satuttaessaan itseään painajaisten aikana, eikä juuri mitään ole tehtävissä. Elliot saa Ivyn äidin, Janetin luottamukseensa, ja tämä tarttuu muukalaisen tarjoamaan apuun...Tarina on hyvin mielenkiintoinen, eikä silmiä malta irroittaa ruudulta lainkaan ennen seitsenvarttisen elokuvan päättymistä. Näyttelysuoritukset ovat huikeita, etenkin Hopkins on roolissaan huimaiseva, jonka lisäksi Ivya näyttelevä pikkutyttö (Susan Swift) on hyvin uskottava roolissaan, etenkin painajaiskohtausten aikana. Elokuva vaatii täydellistä keskityymistä, eikä siihen syventyminen ole vaikeaa. Henkimaailman kahleissa on tyyliltään hyvin psykologinen, ja etenee melko hitaasti, ainakin alkua myöten. Se pitää katsojan kovassa jännityksessä jokaista minuuttia myöten, ja saa odottamaan seuraavaa tapahtumaa huikealla innolla. Elokuvasta tulee hyvin pitkälti mieleen kulttiklassikko Manaaja, sekä Polanskin samantyylinen Rosemaryn Painajainen. Henkimaailman kahleissa on jännittävä, nerokas ja psykologinen trilleri, joka ei laske otteestaan hetkeksikään ennen lopputekstejä, ja jonka seuraaminen on hyvin mielenkiintoista. Loistaa erityisesti älykkyydellään ja loistavalla juonellaan. Loppukohtaus on mieleenjäävä ja surullinen, jota ei unohda pitkään aikaan, ja joka koskettaa syvästi. Loistava!""It's alright now. It's alright. The soul is set free. The soul is set free.""",Loistaa erityisesti älykkyydellään ja loistavalla juonellaan.
196,60.0,"Trick or Treat kertoo teinipojasta, jota pidetään koulussaan outona, koska tämä on suuri metallimusiikkifani. Koulun kovikset kiusaavat poikaa ja tämä vannoo kostavansa heille jollakin tapaa. Pojan suosikkimuusikko Sammi Curr kuolee tulipalossa ja poika saa paikalliselta radio-juontajalta Sammi Currin tulevan levyn ainoan kappaleen. Levylle on kuitenkin tallennettu saatanallinen viesti, mikä alkaa pikkuhiljaa pistämään porukkaa nippuun. Onkohan edesmennyt Sammi Curr sittenkään kuollut?Elokuva alkaa erittäin hyvin, mutta loppua kohti valitettavasti lässähtää pahasti tylsyyden puolelle. Kauhua tässä ei ole juuri nimeksikään ja kyseessä onkin lähinnä vain musiikkikomedia. Leffan DVD-versio on melkolailla kiven alla ja todella harvinainen nykypäivänä. Itse onnistuin löytämään sen paikalliselta kirpputorilta ja koska hinta ei ollut kuin 4 euroa, niin ajattelin että kai tämän voisi katsastaa kun kauan on kiinnostanut nähdä.Leffan DVD-kotelo on kyllä yksi pahimmista kusetuksista koskaan. Kannessa komeilevat Gene Simmons ja Ozzy Osbourne aivan kuin he olisivat elokuvan pääosassa. Kumpikin heittää todellisuudessa erittäin pienet sivuroolit. Kusetus ei kuitenkaan tähän lopu. Kotelon takakannessa lukee ""musiikkina mm. Whitesnake, Twisted Sister, Anthrax, W.A.S.P. ja Warrant"". Yhdenkään kyseisen bändin musiikkia ei elokuvassa kuulla sekuntiakaan, vaan kaikesta elokuvan musiikista vastaa Fastway-niminen orkesteri.","Elokuva alkaa erittäin hyvin, mutta loppua kohti valitettavasti lässähtää pahasti tylsyyden puolelle."
197,40.0,"Eddie (Marc Price) on varsinainen heittopussi ja rockstara Sammi Currin (Tony Fields) kuolema oli hänelle iso isku. Kuitenkin DJ Nuke (Chaim Weitz) antaa Eddielle harvinaislaatuisen esineen: edesmenneen muusikon viimeisen demonauhan jolla on omituisia ominaisuuksia ja koska A-luokan urpo Tim Hainey (Doug Savant) hieman nöyryyttää häntä alkaa Eddie hautoa kostoa.Charles Martin ohjastelee elokuvaa joka ottaa tekoaikansa huomattavimmat ärsytysaiheet ja hölmöimmät väitteet. Sen jälkeen koko sotku kaadetaan tehosekoittimeen räväkän soundtrackin, parin arvokkaan cameon ja itsetietoisesti hoopon meiningin kanssa ja sopan annetaan poreilla puolisentoista tuntia.Marc Price on erinomainen pääroolissaan joka aluksi vaikuttaa sympaattiselta ulkopuoliselta, mutta leffan edetessä osoittautuu pakkomielteiseksi näljäkkeeksi ja sittemmin joutuu kasvamaan eroon idolistaan. Tony Fields mörisee stereoista synkällä äänellä ja on juuri niin kamala kuin saarnaaja Gilstrom (John Michael Osbourne) selittelee.Lähtökohta on tyypillistä genre-edustajaa etevämpi ja meininkiä on myös mukana aika hyvin, mutta leffa jaappaa ympäriinsä ja on aivan liian ryppyotsainen tunnelmaltaan. Sellainen nakertaa kovasti viihdyttävyysarvoa ja silloin ei kenelläkään ole koskaan mukavaa.",Paljon tilaisuuksia olla loistavan viihdyttävä ja leffa ei todellakaan ole sellaista.
198,70.0,"Poliisiherra John Falkin seikkailut jatkuvat. Henkivartija on itsenäinen jatko-osa -99 ilmestyneelle Surmanjahti -pätkälle, jota ei ole tullut itselläni nähtyä. Mitään erityisiä odotuksia ei leffan suhteen näin ollut. Ajatuksena oli nauttia väliin hiukan skandinaavista toimintaa, sillä osataanhan sitä täälläkin päin.Ruotsalainen monikansallinen yritys kohtaa probleemia Virossa. Paikalliset mafiaukot alkavat vaatimaan suojelurahaa. Firman johdossa oleva Falkin ystävä Sven Persson kieltäytyy maksamasta kiristäjille ja palkkaakin Itä-euroopan eräänlaisen turvallisuusasiantuntijan Nikolaus Lehmanin selvittämään tilanteen. Nikolaus joukkioineen päättää antaa mafiaukoille lyijyhoidon ja Persson on kuin halolla päähän lyöty, koska mistään sellaisesta ei ollut puhetta. Persson sanoutuu irti kaikista Lehmanin kanssa tehdyistä sopimuksista ja kohta Itä-euroopan kaupunkikommandot alkavat riehua Ruotsissa penäten saataviaan ja vainoten Perssonin perhettä.","Hyvää toimintaa, jossa tarina pohjaa todellisuuteen."
199,50.0,"Hmhph... Ruotsalainen toimintaelokuva? Ei sukka... Sitten mieleen tuli Hamilton. Olihan sekin ihan ok pätkä, joten miksei tämäkin voisi olla? No, katsoinpahan sitten.Juoni ei ole kummoinen: On itämafia, palkkamurhaaja, pulassa oleva liikemies ja ruotsalainen henkivartijafirma. Näistä sitten keitellään juonentapainen.Näyttelijät eivät ole erikoisen hyviä, ja elokuvaa sekoittaa ennestään se että kaikki ruotsalaiset ovat samannäköisiä. Hahmot ovat klisheisiä ja näyttävät koko ajan huolestuneilta. Toimintakohatukset takeltelevat ja jännitystä ei saada aikaan sitten millään. Ongelmista suurin on kuitenkin kieli: Minua ärsyttää suunnattomasti se Ruotsin mongeltaminen elokuvassa. Se kieli on ärsyttävä, ainakin omasta mielestäni. Suomenruotsalaisten puhumana ei haittaa, mutta ruotsalaisilla on oma, ärsyttävä tyyli... kääk.Kyllä pläjäyksen kuitenkin kerran katsoo, ei siinä mitään, mutta puhdasta kertakäyttötavaraa tämä on, se on fakta.Keskiluokkaa huonompaa toimintaelokuvaa.",Kaikki ruotsalaiset ovat samannäköisiä.
200,80.0,"Tässäpä omituinen tapaus. Leffa on pitkäveteinen, mutta pitää samalla herkeämättä otteessaan. Aikaa jää hyvin ihmetellä henkilöiden eleitä ja aivoituksia. Kysymyksessä on indie-leffa, jossa on saatu pienistä elementeistä aikaan hämmentävä kokonaisuus. Tapahtumapaikat ovat pihapiiriä, kahvilaa, kellarikämppää, toimistoa ja muulla ympäristöllä ei ole pahemmin merkitystä. Leffan musiikkipuoli on pääasiassa yksinkertaista pianonpimputusta, mutta niin toimivaa verkkaisen kerronnan kanssa.Juonesta: Jälkeenjääneen oloinen hiljainen Simon työskentelee roskakuskina. Tämä asuu ""eihän se järvikään ylisoutamalla kulu"" -tyyliin ajattelevan siskonsa ja masennuslääkkeitä popsivan äitinsä kanssa. Poppoon elämä muuttuu kun Henry Fool-niminen kummajainen muuttaa alivuokralaiseksi heidän kellariinsa. Henry saa puheillaan Simonin kiinnostumaan runoilusta. Simonissa asuukin yllättäen moderni runon rockpersoona, jonka kirjoitukset herättävät laajaa pahennusta. Teksti saa mykän laulamaan ja toiset vetämään ranteet auki. Tuosta voisi sanoa, että Simonin runot jakavat mielipiteitä.Canalin pukkaama positivinen yllätys. Leffan käsikirjoitus on palkittu Cannesissa ykköspalkinnolla. Tämä varmaan kertoo jotain tarinan tasosta. Pieni nootti käännöksistä vastaavalle Scandinavian Text Servicelle ja tapauksen vastaavalle kääntäjälle. En ole koskaan nähnyt minkään leffan teksteissä näin paljon huolimattomia kirjoitusvirheitä.","Teksti saa mykän laulamaan ja toiset vetämään ranteet auki. Tuosta voisi sanoa, että Simonin runot jakavat mielipiteitä."
201,70.0,"Sairain elokuva, jonka olen koskaan nähnyt. Elokuva perustuu tositapahtumiin. Se kertoo tarinan sarjamurhaajasta nimeltä Henry Lee Lucas. Sairainta elokuvassa on nimenomaan se, että kaikki on tapahtunut oikeasti. Elokuva ei ole kovinkaan vauhdikas, vaan se etenee suurimmaksi osaksi melko rauhallisesti ja sairaat murhat näytetään kohtalaisen tyynesti. Tarina ei ole kovinkaan terveellistä katsottavaa, joten kannattaa miettiä useamman kerran, että haluaako tällaista todellakin katsoa.Elokuvana Henry Lee Lucas on kuitenkin melko hyvä, vaikka onkin erittäin synkkä, sairas, väkivaltainen ja verinen. Leffa muistuttaa katsojaa hyvin siitä, että kuinka joillakin ihmisillä voi olla vikaa päässä ja paljon. Katsoja saa siis leffan jälkeen vähän miettimistä. Michael Rooker näyttelee kohtalaisen hyvin rauhalliselta tyypiltä vaikuttavaa Henryä, joka todellisuudessa on kuitenkin jotain aivan muuta. Henry Lee Lucas on lyhyestä kestostaan huolimatta juuri sopivan mittainen, sillä eihän tällaista jaksaisi kovin paljon pidempään katsoa. Leffaa voi siis suositella ainoastaan sarjamurhaaja-genren ystäville.","Synkkä, sairas, väkivaltainen ja verinen."
202,100.0,"Maaliskuussa 2001 kuollut amerikkalainen sarjamurhaaja Henry Lee Lucas (Michael Rooker) tunnusti tehneensä kirjaimellisesti satoja murhia. Hänen syyllisyytensä niihin oli monessa tapauksessa kyseenalainen, mutta hän joka tapauksessa teki tarpeeksi paljon murhia tullakseen sarjamurhaajaksi ja hänen rikostoverinsa Otis Toole (Tom Towles) kuoli ennen häntä maksakirroosiin ja rikoksissa auttanut Henryn alaikäinen rakastaja Becky (Tracy Arnold) kuoli Henryn murhaamana.John McNaughton tiesi että pienen budjetin elokuva valtavien markkinoiden keskellä tarvitsee jotain oikeasti vahvaa, omalaatuista ja hyytävää. Hän löysi sen Henry Lee Lucasin kertomuksista ja sukeltaa ihmishirviön pään sisuksiin ja katsoja ei saa hetkeäkään rauhaa tai toivoa. Toivottomuuden, järjettömän väkivallan ja tuhon vaikutelma on koko ajan yllä ja irvokas lopetus verilöylyineen sopii kuvaan.Michael Rooker toimittaa suorituksen mikä Hannibal Lecterin tavoin tislaa ihmismielen kauheuden yhdeksi ihmiseksi. Maanisesti vihaava Henry huokuu silkkaa vihaa ja aiheuttaa äärimmäisen epämiellyttävää värinää selkäpiissä. Koko ajan hahmossa lyhyen kuvauksen ajan pysynyt Rooker on loistava karmaisevuudessaan ja lakoniset, järjettömät murhat ovat pelkkää hyödytöntä tappamista vailla päämäärää tai tarkoitusta. Tom Towles irvokkaana Otisina ei jää yhtään sen heikommaksi hirvittävyydessään ja pelottavaa on että Otisin järjettömässä, sadistisessa riehumisessa on äärimmäisen kolkkoa huumoria ja huvittuneisuutta mikä ei kylläkään irrota hymyä, vaan silkkaa inhoa ja pelkoa. Tracy Arnold edustaa viattomuuden kuolemaa Beckynä ja toimii hyvin kahden hirviön välissä.McNaughton osuu tarinallaan suoraan kauhuhermoon ja Rookerin ja Towlesin maaniset suoritukset takaavat kauheuden ja äärimmäisen kankea ja muodollinen kuvaus varmistaa tylyn asiallisuuden.Kauhuelokuvan mestariteos olemalla täydellisen huumoriton ja toivoton.",Täydellisen huumoriton ja toivoton.
203,70.0,"No niin, että näin sitä mennään. Täysin korutonta kamaa. Ei mitään kevyttä kesäillan viihdettä. Sarjamurhaajaleffat on jo oma saransa -tässä varmaan lohduttomin ja todellisin pläjäys. Ilmeisen kohun aiheuttanut leffa poikikin aikoinaan ilmestyessään Uhrilampaiden kanssa tämän uuden uljaan lajin. Siinä missä Uhrilampaissa löydettiin nerokkaita henkilöitä sarjiksien parista, tässä rainassa totuudenmukaisuus iskee lohduttamasti päin pläsiä. Leffan katsominen on jo kokemus sinänsä. Tämä kuuluu just siihen elokuvien kastiin, joiden katsominen sinänsä arveluttaa. Elokuviin jotka täytyy nähdä vaikkei katsominen välttämättä tunnu terveelliseltä.Tosi pienen budjetin taso luo oman todentuntuisen ja koruttoman fiiliksen. On varmaan todenmukaisempaa että nämä hemmot kuin henry ovat juuri tällaisia paskakasassa eläviä sairaita luusereita. Ympärillä elävät ihmiset ovat samaa paskasakkia yhtä lohduttomissa olosuhteissa. Mitään kivaa, sympaattista taikka kaunista tässä leffassa ei ole. Mitään motiiveja tai syitä on turha hakea. Tällainen kama aiheuttaa aina ajatuksia miksi tällaista kamaa pitää katsoa, saati mitkä on itse tekijöiden motiivit. Omassa genressään kuitenkin leffa on mielenkiintoinen poikkeus karuudessaan ja todentuntuisuudessaan. Onhan kyseessä todellisuuteen pohjautuva tarina. Katsominen todellakin vaatii sitä oikeaa -tai väärää- asennetta. Ainoa mitä leffan kanssa voi nauttia on neuroottinen kynsien pureskelu. Leffan jälkeen äkkiä masinaan joku kevyt komedia ja sixpäkki kaljaa niin voi olla että helpottaa...","Mitään kivaa, sympaattista taikka kaunista tässä leffassa ei ole. Mitään motiiveja tai syitä on turha hakea."
204,100.0,"Pelkästään viime aikojen elokuvapsykopaattien uskottavuutta koskevan keskustelun innoittamana päätin etsiä käsiini mahdollisimman limaisen ja aidon sarjamurhaajaelokuvan kuin suinkin lyhyellä varoitusajalla mahdollista. Henry: Portrait of the Serial Killer on useissa eri lähteissä rankattu genrensä realistisimpiin ja yksinkertaisesti parhaisiin kuuluvaksi tapaukseksi. Jopa Roger Ebert vainaa kuului tämän kielletyn klassikkoteoksen ihailijoihin. Samaa ei tosin voi sanoa kotomaamme lutuisista sensoreista, jotka ammoin kielsivät tämän kaikenlaisen esittämisen ja levityksen  ""mielenterveyttä vahingoittavana"".Mikäli Henry Lee Lucasin ja Ottis Toolen elämäntarinat eivät ennestään ole tuttuja, niin kyseessä oli Donald Trumpin kotimaata muinoin terrorisoinut homoeroottisessa suhteessa elänyt nekrofiili- ja sarjamurhaajakaksikko, jonka lopullisesta ""CV:stä"" ei ole oikein koskaan saatu täysin selkoa, kiitos pariskunnan lukuisten perättömien tunnustusten ja niiden perumisten. Tässä kohtaa on hyvä huomata, ettei Henry: Portrait of a Serial Killer varsinaisesti ole mikään hirveän uskollinen kuvaus vauhtikaksikon elämästä ja kuolemasta vaan kaikenlaiset parafiliat sun muut on suosiolla jätetty pois eikä väkivaltakaan saavuta likimainkaan todellisenkaltaista raakuutta ja eläimellisyyttä, mutta nepä eivät olleetkaan koko jutun pointti. Todellisuudessa John McNaughton on elokuvassaan halunnut kuvata psykopaattisen murhaajan sielunmaisemaa niin todentuntuisesti kuin koskaan mahdollista ja on myös onnistunut siinä hätkähdyttävän hyvin.Tarinan luonnollinen päähenkilö on itse elokuvan nimessäkin esiintyvä Henry, ilmiömäisen Michael Rookerin tulkitsema täysin tunteettomasti oman äitinsä murhasta kertova sieluton ja kylmä, silmitöntä tuhoa ympärilleen kylvävä tyhjä ihmiskotelo. Heti ensimmäisissä kohtauksissa esitellään kylmäverisen tappajan aikaansaannoksia. Ihmishenki ei merkitse Henrylle mitään, naiset ovat Henrylle vain rikkinäisen television kaltaisia leikkikaluja, joilla tyydyttää hetken tarpeensa ja heittää sitten vaikka sitten palasina laukussa tienvarteen.""Harrastuksensa"" ulkopuolella Henry on kuin kuka tahansa muu kadunmies: rennosti ihmisten kanssa sosialisoiva, päämäärätöntä ja tarkoituksetonta elämäänsä omalla painollaan elävä olutta litkivä tylsä persoonaton jokamies, joka paljastaa todelliset kasvonsa vain täysin motivaatiottomissa väkivallanpurkauksissaan.Ottis Toole on Henryn rikostoveri, televisiota huvikseen töllöttävä huoltiksen työntekijä ja täysin samanlainen ihmispeto kuin Henrykin. Kaksikon suhde on kuin kahden villieläimen: väkivaltainen ja arvaamaton. On periaatteessa vain ajan kysymys milloin kaksikko tappaa toisensa yhdessä monista arvaamattomista väkivaltakohtauksistaan.Lähes koko elokuva on kuvattu halvalla ja likaisesti, vaarallisesti. Kuten Henrylla ja Ottisilla, psykopaateilla, itse elokuvallakaan ei oikeastaan tunnu olevan mitään selkeää suunniteltua juonta vaan sekin etenee lähinnä löyhän kaoottisesti kohtauksesta toiseen, kuten realistisen elokuvan kuuluukin. Jäätävä lopetus kruunaa kaiken edellisen.Mielenkiintoisena vetona kaikkiin sarjamurhaajaelokuvien tunnettuihin peruskliseisiin nähden on huomio, ettei koko elokuvassa nähdä ainuttakaan poliisia, kukaan ei näytä kiinnittävän murhiin mitään huomiota eikä loppujen lopuksi ketään edes pidätetä tai yritetäkään saada kiinni. Henryn maailma on vähintään yhtä nihilistinen ja kylmä kuin päähenkilönsäkin. On vain petoja ja saaliita. On vain tyhjyys ja kaaos.Tällä leffalla on pallit paikallaan. Jos joutuisin itse joskus pitämään luentoa psykopaattisen sarjamurhaajan mielenmaisemasta, näyttäisin kansalle tämän Fritz Langin M - kaupunki etsii murhaajan kanssa. Jawohl!",Kylmäävän karu ja armottoman nihilistinen kurkistus psykopaatin hengenelämään.
205,80.0,"J-P Valkeapään ohjaama He ovat paenneet ei ole tyypillinen road movie. Siinä on myös hienovaraista draamaa, jota on helppo ymmärtää, vaikkei olisi kokenut samanlaista kuin päähenkilöt. Symboliikkaa löytyy runsaasti. Pakomatkan kautta avataan näkymä kahden elämän kaltoinkohteleman ihmisen sieluun. Jännitettä löytyy ottaen huomioon mitä tapahtuu, jos päähenkilöt jäävät kiinni, eli panokset ovat tuntuvat. Elokuva on ehdokkaana peräti kahdella festarilla.Alkuasetelma saadaan nopean ytimekkäästi aseteltua. Joni (Teppo Manner)  siirretään siviilipalvelukseen ongelmanuorten laitokselle. Häntä varoitetaan: Jos hän karkaa kuten taannoin armeijapalveluksen aikana, kalterit tervehtivät. Samassa laitoksessa ongelmanuorten joukossa on levotonta levottomampi Raisa (Roosa Söderholm), joka houkuttelee Jonin mukaansa matkalle epämääräisen aarteen ja paremman elämän perään. Kuulemistaan varoituksista huolimatta (""Ne valehtelevat sulle mennen tullen kirkkain silmin"") Joni suostuu. Pian kaksikko on karkumatkalla halki Suomen, kohteesta toiseen. Miten karkumatka sujuu? Mitä matkalla tulee vastaan? Mitä lupaa vapaampi elämä?Juoni käynnistyy kiitettävän nopeasti ilman, että tuntuu hätäiseltä. Jonin lähtö Raisan mukaan tehdään luontevasti ymmärrettäväksi. Änkyttävä, ujo Joni kohtaa kiusaamista ja solvaamista laitoksen nuorilta ruokatunnilla. Kun myöhemmin Joni väittää Raisalle karanneensa armeijasta huonon ruoan takia, on helppo päätellä kiusaaminen syynä myös armeijasta karkaamiseen. Systeemiltä ei heru ymmärrystä. Siinä missä Raisan masentuneesta perhetaustasta saa tuntua, Jonin taustaa valotetaan erittäin vähän. Jonin vanhemmista ei mistään vaiheessa mainita mitään, mikä ei ole tarpeellista. Olisi kuitenkin ollut kiva saada jotain vihjettä Jonin elämästä kokonaisuutena, esim. myöhemmin elokuvassa kaksinpuhelussa ""Viimeinkin taas saisin olla rauhassa, mutta ei"", ""Harvoin jotkut ovat niin kauan kuin haluaisit"" tai jotain sen tapaista. Se olisi sopinut mainiosti elokuvan vihjailevaan tyyliin selittäen silti vähän enemmän ja tuoden Jonia enemmän esille hahmona. Raisan varjoon Joni ei jää, mutta Joni on monessa kohtauksessa hieman vaisumpana ja Raisa enemmän esillä. Ehkä Joni olisi voinut uskaltautua kyselemään ja availemaan keskustelua sopivissa kohdassa Raisan tai jonkun sivuhahmon kanssa.Manner ja Söderholm suoriutuvat rooleistaan vakuuttavasti. Hahmot heräävät henkiin ja heidän haluaa onnistuvan. Heistä välittää. Raisa välittyy huonosti sopeutuvana ihmisenä yhtä uskottavasti kuin paljastuu sympaattiseksi hahmoksi.Vaikka leffanautintoani ei pilannut mikään, jotkut kovat yllätysäänet olivat vähän väärällä tavalla häiritseviä ja niiden sijaan voisivat toimia paremmin ""pehmeämmät"", pelottavat ambienttisävelet.Jotkut yksityiskohdat ihmetyttävät. Itse en ole varma sotilaskarkuruuden rangaistuksista, mutta eikö siitä saa poistumiskieltoa ja palveluksenpidennystä tai joudu suoraan linnaan? Miksi karkulaiset uskaltavat yhtäkkiä pitää hauskaa pääkaupunkiseudulla, ensin lähellä Rautatientoriaei poliisia tai järjestyksenvalvojia sattumoisin missään lähellä, sitten Kulosaarensillalla viilettämässä ostoskärryillä mäkeä alas Suvilahteen Sörnäisen rantatien lähellämurehtimatta satunnaisista poliisiautoista  ja sitten lähellä Pasilaa kuljettuaan sinne törmäämättä poliiseihin? Ovatko he onnekkaita kokeneita bussiliikenteen käyttäjiä?Leffa kysyy tarkkaavaisuutta eikä pysähdy hirveästi selittämään kaikkea yksityiskohtia myöten. Satunnainen mies tarjoaa Raisalle viisisataa siitä, että tämä ottaa suihin. Pian on tankki täynnä ja poliisit perässä. Joni antaa herkkuja Raisalle. Myöhemmin Raisa pakenee järjestyksenvalvojaa varastettuaan kaupasta Jonin pölliessä ostoskärryt. Jos vaivautuu leffan jälkeen miettimään, voi hahmoista ja sanomasta hienovaraisuuksien kautta ymmärtää paljon. Itse löysin siten tarinasta siten runsaasti syvyyttä. Mietiskelystä tykkäävät saavat enemmän irti.Joitakin kohtauksia olisi voinut pohjustaa paremmin niiden ratkeamisen kannaltaspoilaamatta kuvaten .Muutamassa kohdassa juoni tuntuu haluavan edetä kärsimättömästi, kiirehtien seuraavaan kohtaukseen.Symboliikkaa käytetään runsaasti ja pienellä mietinnällä siinä on järkeä. Joni näkee Raisaa pideltävän paikoillaan tämän pysyessä uhmakkaana. Myöhemmin nähdään kaikenlaista kuvastoa joukossaan ryntäävä intiaanin näköinen soturi. Joni ihailee Raisan sisua ja haluaa löytää samaa itsestään, mikä on ymmärrettävää ensimmäisen vihjaillun taustan kannalta. Välillä katselijaa tosin pommitetaan symbolisilla näyillä tarpeettoman särähtävin ääniefektein. En voi sanoa, että kaikki olisi minulle avautunut. Symboliikka toimii osana alleviivaamatonta kerrontaa ja hienovaraista psykologista katsausta, vaikkakin se toimisi vähän vähemmällä.Loppua kohden päähenkilöt kohtaavat jotain vielä raadollisempaa kuin olisivat arvanneet. Yksi kunnon viittaus annetaan sille mistä on kysymys ja kohtauksesta kokonaisuudessaan voi myös löytää symbolista merkitystä verraten sitä päähenkilöiden toimiin sekä tarinassa siveltimen vedoin maalattuihin luonteisiin ja elämiin. Silti kohtaus voi jäädä sekavan, tajuttoman ja pimeän oloiseksi joillekin katsojille. Kerronnallisessa mielessä se on sattuma sattumien joukossa ja niistä pahin. Kohtaus toimisi kirjaimellisella tasolla hieman paremmin, jos sitä pohjustettaisiin esim. sivuhahmojen sanoessa yhdessä kontekstissa tietynlaisia asioita, jotka loppua läheten saisivat uuden merkityksen tässä kyseisessä kohtauksessa.","Rohkaisee miettimään, vaikka voisi selittää vähän enemmän"
206,80.0,"Tyttö, poika ja kesä. Samoista lähtökohdista on tehty elokuvia iät ja ajat. Silti aina voi löytää uuden lähestymiskulman, kuten J.-P. Valkeapää elokuvassaan He ovat paenneet. Kahden nuoren karkurin tarina viedään tasolle, jota voisi kuvailla luontoa avartavaksi.He ovat paenneet jättää varjoonsa kirkkaasti jopa mestariohjaaja Ingmar Bergmanin Kesä Monikan kanssa -rainan. Monikan ja hänen poikaystävänsä kesäreissu saaristoon näyttäytyy melkeinpä sovinnaisena sen rinnalla, mitä Teppo Mantereen Joni ja Roosa Söderholmin Raisa tekevät ja kokevat. Raisa on Monikaan verrattuna aito peto, hentoisesta olemuksestaan huolimatta sellainen olento, joka ottaa neitsyen kuin legendan karhu, eikä päinvastoin. Tämän elokuvan ihmiset ovat kaikki jotakin muuta, mitä luomakunnan kruununa yleensä tunnustavat olevansa.Leffassa on risua, vettä, verta, soraa ja näennäisen väärin rajattuja otoksia. Näennäisen väärin siksi, että alan oppikirjoissa kehotetaan käyttämään kuva-alaa yleensä siihen tapaan, mitä esimerkiksi Kauniissa ja rohkeissa tapahtuu. He ovat paenneet karkaa sekä visuaalisen ilmeen että kuvakerronnan osalta sinne, missä oppikirjoja ei ole. Se kieriskelee pöpelikössä olematta kuitenkaan liian kaukana sellaisesta, mitä katsoja ymmärtää, ja palaa välillä päähenkilöidensä kasvoihin. Erityisesti Raisan silmät ja huulet ovat asioita, joiden näkemistä ei voi saada kylläkseen. Mikä tuota tyttöä ajaa? Pääseekö hän päämääräänsä?Jos jokin tässä elokuvassa häiritsee, se on musiikki. Intensiivinen katselukokemus keskeytyi ainakin omalla kohdallani tuon tuosta, kun ääniraidalta kohosi kuuluviin sävelkulkuja, jotka olivat tuttuja jo muista yhteyksistä. Tässä tarkoita Dingoa, jonka pauhaaminen sopi eräänkin autoilukohtauksen tunnelmaan täydellisesti, vaan klassisen musiikin helmiä. Sinfoniaorkesterin soitto oli juuri mitä parhainta muutamien kohtausten värittämiseen – sääli vain, että noista sävellyksistä kiehtovimmat eivät ole alkujaan tätä elokuvaa varten luotuja.Musiikkivalinnoista huolimatta olisi ollut huikeaa nähdä tällainen leffa jo pari vuotta sitten. Silloin valmistui Oskari Sipolan Elokuu, esikoiselokuva, jossa on samoja elementtejä kuin tässä. Se ei kuitenkaan ole millään muotoa Valkeapään leffan veroinen. Siinä on enemmän pintaa kuin syvyyttä. He ovat paenneet on samaan tapaan monisyinen ja sykähdyttävä kuin pienen piirin kulttisuosiota nauttiva Donnie Darko. Valkeapään elokuvassa kuitenkin puhutaan vähemmän, eikä päähenkilöistä kummallakaan ole mielikuvituseläintä seuranaan. Tai onhan heillä – toisensa. Kaunis ja villi elokuva.","Ihmiset suviöissä, mitä muuta he ovat kuin petoja?"
207,100.0,"Omalla kohdallani mahdollisesti jopa vuoden 2014 odotetuin elokuva tuli Suomeen heti alkuvuodesta. Spike Jonzen ohjaaman ja käsikirjoittaman elokuvan haluaisin teatterissa nähdä varmaankin joka tapauksessa, mutta lisähypeä tuo se seikka, että pääosaa esittää mestarillinen Joaquin Phoenix. Kyseessä on tietysti kirjoittamishetkellä vielä potentiaalinen parhaan elokuvan Oscar-ehdokas Her. Lisäksi se on voittanut kaikki parhaan alkuperäiskäsikirjoituksen palkinnot, joissa se on ollut ehdolla, mukaan lukien Golden Globen. Her on Jonzen filmografiassa järjestyksessään neljäs täyspitkä elokuva. Listalta löytyvät jo mm. mustaa tunnelmaa ja huumoria tihkuva Being John Malkovich sekä nerokkaasti käsikirjoitettu Adaptation. Herin tarina sijoittuu mahdollisesti muutaman kymmenen vuoden päähän tulevaisuuteen. Avoeroprosessin kanssa tuskaileva Theodor (Joaquin Phoenix) ”kirjoittaa” työkseen kirjeitä toisten ihmisten puolesta sanelemalla ne tietokoneohjelmalle, joka sitten luo käsinkirjoitettua kirjettä matkivan dokumentin. Ahdistukseen löytyy pian yllättävä helpotus uuden suhteen muodossa, kun markkinoille tulee uusia älykkäitä ja kokemuksen kautta kehittyviä käyttöjärjestelmiä. Samanthaksi itseään kutsuvan ja kaikesta kiinnostuneen, naispuolisen käyttöjärjestelmän (äänenä Scarlett Johansson) ja Theodorin välille alkaa syntymään kipinää. Muissa tärkeissä rooleissa ovat Amy Adams Theodorin työkaverina ja hyvänä ystävänä sekä Rooney Mara Theodorin ex-vaimona.Idea ei ole, kuten Jonzen aiemmissakaan elokuvissa, kovinkaan perinteinen. Se ei myöskään ole niin yksioikoinen, kuin mitä se antaa ymmärtää. Päälle päin saattaa nimittäin näyttää siltä, että se olisi vain filosofinen rakkaustarina. On se toki sitäkin. Her pohtii keinotekoisen minuuden eksistentiaalista tuskaa, toisaalta Theodorin ja Samanthan oudon suhteen kautta rakkauden konseptia ja Theodorin tunne-elämää. Elokuvan nerous kumpuaa kuitenkin Jonzen lyömättömästä huumorintajusta. Kuvattaessa vakavasti Theodorin ja Samanthan suhteen kehitystä koko asetelman moraalinen irvokkuus ja melonkolisia ja romanttisia Hollywood-leffoja parodioiva ote naurattavat kipeäksi. Elokuvan nimi ”Her” ei suoraan viittaa mihinkään konkreettiseen. Se on monitulkintainen siinä missä itse leffakin. Suoraan käännettynä se on joko genetiivi- tai objektimuoto naispuolisesta hän-pronominista. Oma tulkintani on, että molemmissa tapauksissa nimi viittaa Samanthaan. Genetiivinä Her olisi ”Samanthan elokuva”, tuoden esiin botin puolen elokuvan tärkeänä hahmona ja itsenäisenä olentona. Objektina se kuvaisi enemmän Theodorin ja Samanthan suhdetta. Voiko ihmisen luoma tietokoneen käyttöjärjestelmä olla ihmiselle muuta kuin objekti? Voiko heidän suhteensa olla tasavertainen? Tarjoaako tietokone täydellisen rakkauden kohteen? Onko täydellistä rakkautta olemassa?Näyttelijäsuoritukset ovat kautta linjan erinomaisia. Phoenix, jonka pää on lähikuvassa yli puolet elokuvan kestosta, on juuri niin loistava herkkänä ja itsetunnoltaan huonona Theodorina kuin voi odottaa. Se, ettei Phoenix saanut roolistaan Oscar-ehdokkuutta, oli puhtaan poliittinen valinta.  Hänhän ei tunnetusti Oscareista juurikaan perusta. Muut hahmot saavat luonnollisesti vähemmän ruutuaikaa lukuun ottamatta Johanssonia, joka hoitaa pelkän ääniroolin. Amy Adams hoitaa oman osuutensa jopa melko rutiininomaisesti, Rooney Mara on vähäisistä kohtauksistaan huolimatta  monipuolinen. ",Elokuvan nimi Her on monitulkintainen siinä missä itse leffakin.
208,70.0,"Mitä tulee mieleen jos sanotaan, että Shanghain kaunis sumuinen kaupunki on Los Angeles muutaman kymmenen (jos sadankin) vuoden päästä? Aikas runollinen mielikuva. Sen ajatuksen elokuva 'Her' asettaa päähämme. Allekirjoittanut ei voi kun sanoa, että leffassa paljon näyttäytyvä Enkelten Kaupunkina toimiva Kiinan suurin kaupunki tuo sitä sokerista maustetta tähän soppaan. No okei, sokeria sopassa on aika typerä ajatusmaailma, mutta soppa tämäkin romanssi on esim. verrattaessa Brokeback Mountainiin; epätavallinen suhde, jota salataan syystä jos toisestakin vaikka haluaisikin varmasti julistaa rakkauttaan korkeimmalta kalliolta. Makeaa kuin sokeri on myös tämä Joaquin Phoenixin roolisuorituksista yksi parhaimmista.Tarina kertoo eroa läpikäyvästä Theodore Twomblysta, joka tekee työkseen kirjeitä ja vaikka mitä kortteja muiden puolesta sanellen mielensä ja sydämensä yhteistyöllä tunnustuksia, toivotuksia ja kaikkea siltä väliltä tietokoneelle, joka muodostaa hänen sanoistaan käsinkirjoitetun version. Theodore ei ole vieläkään päässyt yli entisestä suhteestaan ja avioeropaperien allekirjoittaminen on raskasta ja elämänsä vaikein asia suorittaa. Theodore on myös oiva esimerkki niistä mukavista kundeista, joita varjostaa ujous ja epäsosiaalisuus. Eräänä päivänä hän törmää mainokseen uudesta OS1-käyttöjärjestelmästä, joka on maailman ensimmäinen tekoälyllä toimiva käyttöjärjestelmä. Mieshän ostaa sen, asentaa kotonaan valiten naishahmon käyttöjärjestelmän ääneksi. Muodoton ääni esittäytyy Samanthaksi omasta takaa ja käyttöjärjestelmän äänenä toimii mitä ihanin Scarlett Johansson. Aluksi Theodoren ja Samanthan suhde on lämmin ja ystävällinen ja sujuva, mutta ajan myötä Theodore alkaa tuntea ensimmäistä kertaa eronsa jälkeen tunteita ja vieläpä epätavallista hahmoa kohtaan Samanthan itse oppiessa suurempaa inhimillisyyttä itsestään kuin itsekään luuli. Mutta kuten yleensä, hellyttävä romanttinen tunnelma muuttuu sydäntä riipaisevaksi draamaksi, mikä saa katsojan Brokeback Mountainin tyyliin tirauttamaan parit kyyneleet. Nämä kaksi elokuvaa ovat siinä mielessä samanlaisia, että molemmissa on aikansa tapaan epätavallinen romanssi ja loppua kohden katsoja on sekä suruissaan että onnessaan kahden osapuolen puolesta.Kiistämättä ja totuutta väistämättä, 'Her' on mitä parhaimpia romansseja sitten Brokeback Mountainin. Se luo runollisen kuvan siitä miten fyysinen mies sitoutuu äänen kanssa. Joaquin Phoenixin esittämä Theodore Twombly on useasti myös pärstä meihin päin peittämässä lähes koko ruudun, jonka vuoksi elokuvan kansitaide käy toteen, sen näyttäen saman henkilön katsoessa meihin meidän tietämättä ennen elokuvan katsomista mikä odottaa ja elokuvan jälkeen on se tieto päässä, että tämä elokuva kertoo tästä meitä tuijottavasta miehestä sekä muodottomasta äänestä, johon tutustumme aivan aluksi elokuvan tittelin muodossa, 'Her'.",'Her' on mitä parhaimpia romansseja sitten Brokeback Mountainin
209,80.0,"Juuri kun sitä ehtii tuomitsemaan belgialaisen mestarietsivän nykykunnon, saa tuta Rikoksen Kuningattaren harmaiden aivoitusten paremman puoliskon – jopa terävimmän osan. Hautajaisten jälkeen tunnelman voisi olettaa olevan jäätävän kylmän, mutta kumman kepeässä tunnelmassa Poirot palaa kehiin ja ratkaisee mysteerit tutulla varmuudella.Alussa tapahtumia piisaa: Richard Abernethien nukkuu pois, yksi perijöistä vihjaisee hautajaisten jälkeen kyseessä olevan mahdollisesti murha, ja sitten kierre onkin valmis. Myrkytysyritys, raaka murha, kadonneita papereita, väärennetty testamentti... Abernethien suvulla on paljon salaisuuksia. Onneksi Puaroo on oikea mies tilanteeseen kuin tilanteeseen.",Abernethien suvulla on paljon salaisuuksia. Onneksi Poirot on paikalla.
210,80.0,"Agatha Christien tarinoiden peruskuviot ovat niin englantilaisen hienoston ympärille sidottuja, että joskus tekee hyvää irrotella. Poirotin (ja Marplen) aiemmilla tv-leffakausilla irrottelua on koetettu hakea niin ontuvilla murhaajanvaihdoksilla kuin jo taakaksi käyneillä lesbo-/homohahmoilla. Seikkailuista tuoreimmassa lääkkeet muutokseen ovat paremmanlaatuiset: valitaan hyvä kirja pohjalle ja tehdään siitä hyvä oma tulkinta. Simppeliä, eikö totta?Ok, vaatii Appointment with Death vaatii ympärilleen Syyrian (tai siis Marokon, jossa leffa kuvattiin) eksotiikan ja ovelahkon murhan. Sadistinen valittajamuori pistetään hengiltä arkeologisilla kaivauksilla ja Poirot joutuu pohdintahommiin hiki hatussa. Ja tokihan ne harmaiden aivosolujen päätelmät osoittautuvat syyllisille kuumuuttakin painostavammaksi. Sarjan vierailijakaartikäytännön takia mukana murisee duo Tim Curry & John Hannah. Ja muriseepa yllättävän karismaattisesti.","Kun Poirot jahtaa murhaajaa hiki hatussa, on viihtyvyys taattu."
211,40.0,"ITV:n Poirot-versiointien sarja senkun porskuttaa eteenpäin vauhdilla – joskin harmaiden aivosolujen virittelypaikkana toimii tällä kertaa (suomalaisille jotenkin niin tutusti) matkalle hyytyvä juna.Liekö sitten talvinen tuiske, junaongelmat vaiko introon pikatahtiin sullottu traumaattinen kokemus syynä, mutta belgialaisetsivää tuntuu masentavan tällä kertaa oikein kunnolla. Suu mutrussa mennään ratkaisupiiriä kohden ja ohjaajalla on kai jokin pakkomielle kuvata Suchet'n kaljua päälakea ja dramaattista tuijotusta. Uskonnolliset teematkin putoilevat mukaan hieman kummastuttaen.Idän pikajunan arvoitus on kuitenkin 2000-luvun Poirot-näkemyksistä alkuperäiselle tarinalle ehkäpä kaikkein uskollisin, mikä herättää kysymyksen, etteikö kukaan muistanut kertoa ohjaajalle, että elokuvasta julkaistiin jo 70-luvulla kuulu ja arvostettu, niin ikään kirjalle uskollinen versio, ohjaajanaan Sidney Lumet ja tähtinään mm. Finney, Connery ja Bergman. Ehkäpä siis niitä viimeisillä leffatuotantokausilla reilusti mukaan ympättyjä nykyaikapäivityksiä olisi tällä kertaa voitu käyttää.",Kun Poirot'ta masentaa.
212,60.0,"Uudet Poirot-filmatisoinnit kera David Suchet'n ovat kääntymässä loppusuoralleen: jo 1980-luvun lopulla alkaneesta pitkästä tv-elokuvien sarjasta ei enää montaa tarinaa puutu. Oli jo aikakin saada framille myös Christien klassikkoteos Idän Pikajunan Arvoitus, jota ainakin itse odotin suurella mielenkiinnolla.Useimmat etenkin 2000-luvulla kuvatut, pidemmät Poirot-elokuvat ovat olleet visuaalisesti varsin komeaa katsottavaa rehevine brittimaisemineen. Tällä kertaa visuaalisuus sukeltaa minimalismiin kuin Idän Pikajuna balkanilaiseen lumivuoreen, joten katsojankin huomio kiinnittyy entistäkin tarkemmin itse tarinaan. Juna heiluu, keskitalven kylmä puskee ytimiin ja koko kulkupelin miljöötä leimaa korean ulkokuoren alla piilevä syvä ahdistuneisuus, joka ei jätä myöskään mestarisalapoliisia rauhaan.Itse alkuperäisteoshan on tunnustettu ja laajalti luettu klassikko, ja tästä tehtiin jo 1970-luvulla yleisesti kiitelty filmatisointi. Niinpä en suoranaisesti yllättänyt, kun tähän 2010-luvun versioon onkin haettu hieman erilaista lähestymiskulmaa, jossa otetaan niin uskonnollisia kuin moraalisiakin pohdintoja.Onko kirjoitettu laki aina oikeassa vai onko se tärkein laeista sittenkin jokaisen sisimmässä? Katuva voidaan armahtaa, mutta onko jotakin mitä ei voida koskaan antaa anteeksi? Antaako lopullisen tuomion käräjätuomari, kanssaihmiset vaiko itse kaikkivaltias?TV-elokuvassa tuntuu paikoin pikaisen läpijuoksun makua, mutta ote paranee hieman loppua kohden. Verrattuna moniin muihin Suchet-Poiroteihin Idän Pikajunan Arvoitus on ainakin erilainen. Kalsean ahdistuksen elokuva ei kohoa sarjan parhaimpien joukkoon, mutta saa kuitenkin kiitokseni siitä, että se jätti pohdittavaa ja puhuttavaa talviseen sunnuntai-iltaan.",Kalseutta kiskoilla.
213,70.0,"Joulunpyhien iloksi näytetyissä uusimmissa Poirot-filmatisoinneissa nähtiin sekä pistämätöntä perinnettä että outoa syrjähyppelyä lumipenkkaan. Idän Pikajunasta erikseen, mutta kyllähän Kellot tikittivät hyvin klassisesti, eikä se Poirot-ympyröissä ole lainkaan huono asia. Me haluamme nähdä 30-luvun epookkia, me haluamme nähdä neuroottisen ja hienostelevan Poirotin, me haluamme nähdä sekä murhan että ratkaisun perinteisen kaavan mukaan. Tätä kaikkea, sekä vieläpä lähestyvän maailmansodan viileitä tuulia brittiläisessä rannikkokaupungissa tarjoaa vuonna 2009 valmistunut Kellot.Sukkela silmänisku aiempaan saadaan, kun mysteerin aluksi luutnantti Race (Tom Burke) ottaa yhteyttä belgisalapoliisiin isänsä (eversti Race, Kuolema Niilillä) suosituksesta. Ja kyllähän yhteydenotolle aihetta onkin: ensin sotasuunnitelmat katoavat merivoimien bunkkerista vakoojien taskuun ja sitten sokeutuneen naisen kotoa löytyy kuolleena tunnistamaton mies kellojen keskeltä. Liiaksi tapahtumia pikkukaupungissa kanaalin rannalla vain samanaikaiseksi sattumaksi ja soppa on valmis - kuin pedattu Poirotille!Klassisen epäilyttäviä hahmoja löydetään oitis naapurustosta, mutta vahvin varjo lankeaa surusilmäisen sihteerikön Sheila Webbin (Jaime Winstone) päälle; siinä sivussa ja rinnallakin nuori luutnantti käy läpi omaa jaakobinpainiaan morsiamensa menettäneenä – välillä epäillen, välillä empien. Tunnistamatonta miestä ei sure kukaan ja amiraalikin on lähinnä  käärmeissään linnoitusasiakirjojen katoamisesta kansallissosialistien kynsiin. Surua ja sielua elokuvaan tuovatkin omien hahmotaustojensa kautta oivat Burke ja Winstone, jotka yhdessä Poirotin kanssa muodostavat elokuvan ydinkolmikon.David Suchet’n tulkitsema salapoliisi on taattua ja tuttua laatua – sanokaa mitä sanotte, mutta huumorin pilkahdus sopivissa määrin on istunut Poiroteihin loistavasti eikä nytkään tarvitse tältä osin pettyä. Poirot tuntuu usein tarvitsevan peilikuvan, joka on vetämässä mutkia suoriksi sekä aliarvioimassa aivosoluja, ja tällä kertaa osan saa paikallinen, paikallisesta oluesta kovasti pitävä poliisimies.Oman kiehtovan tunnelmansa tuo lähestyvä suursodan uhka sekä toisaalta muistelot aiemmasta kahinasta: nyt taidetaan olla jo vuodessa 1939. Mutta vielä ennen suurempia selkkauksia ehditään käydä viivytystaistelu Poirotin sekä väärintekijöiden välillä. Motiivit ovat tämän konfliktin taustalla toisaalta yleisiä ja yleviä, toisaalta hyvinkin yksityisiä – jaloja tai ahneita, kuitenkin rikollisia. Kaatuneitakin tulee mutta rauha saadaan lopulta solmittua. ",Kenelle Kellot soivat.
214,70.0,"Kyllähän brittiläisen hienoston tyttökoulu vähemmästäkin menee sekaisin kuin että paikalle tupsahtaa samanaikaisesti mestarietsivä Poirot, kaukaisen maan prinsessa ja murhatapaus. Kissa kyyhkyslakassa etenee kera kyseisten tarinaeväiden ja potkaisee belgialaisen salapoliisin 11. leffakauden todella liikkeelle.Tavanomaisten teekutsujensa sijasta Hercule päätyy siis teinityttöjen ja torailevan naisopettajalauman keskelle. Onpa joukossa se tyttöjen päitä pyörityksiin pistävä puutarhurimiekkonen Adam ja maailman sadistisin liikunnanmaikka.Liekö sitten aavistuksen verran vaihtelevan miljöön syytä, mutta tällä kertaa leffa nostaa tunnelmaansa koko keston ajan. Edes pikkunokkelat neitietsivät tai harvinaisen harmaaksi hemmoksi osoittautuva paikallinen poliisi eivät vesitä rikosjahtia, johon tuntuu sekoittuvan myös agenttimystiikkaa ja lajityypillisesti outoon räiskintään oikeuttavaa vallankumoustaistelua.","Kuten arvata saattaa, pahimmatkaan juonittelijat eivät paina vaa’assa yhtä paljon kuin pyylevän belgialaisen harmaat aivosolut."
215,80.0,"Dear Nick, kuulin juuri, että sait vajaa vuosi sitten valmiiksi ensimmäisen Poirot-adaptaatiosi – Kohtalokkaan viikonlopun. Olen lukenut Agatha Christien kyseisen mestariteoksen monesti, ja pitänyt siitä joka kerralla yhä enemmän. Silti yllätyin hieman tuoreen tv-leffaversion kohdalla. Ensimmäinen syy oli elokuvan huumoripitoisuus. Christien haudanvakavaa tekstiähän höystettiin ennen vain kevyillä loppuvitseillä, sittemmin myös muilla kepeillä huumoripaloilla. Te olette kuitenkin onnistunut tekemään tällä hetkellä tuoreimman Poirot-filmatisoinnin alusta suorastaan huumoripläjäyksen. Poirot ei pelkästään nyrpistele nenäänsä maaseutumiljöön katkuille vaan myös epäiltyjen, varsinkin rouva Angkatellin, suuhun on kirjoitettu puolikuivia vitsejä. 2000-luvun yleisön harmaat aivosolut tarvinnevat keveyttä murhan rinnalle?Aluksi inhosin ratkaisuanne hypätä hehe-vitseistä melankoliseen ja tukalaan murhatapaukseen. Olin jopa tyrmätä käsikirjoituksenne, jonka siis on ohjannut ohjaajaveteraani Simon Langston. Kun lisäksi muutama hahmo sisälsi annoksen tahatonta pökkelyyttä, olin jo pettynyt. Esimerkiksi kävivät niin kuivaakin kuivempi palvelija Gudgeon kuin jo mainittu rouva Angatell. Että kehtasittekin tehdä tämän yhdelle Agathan klassikoista!Sitten jäin koukkuun. Kyllä. Vaikka muutama kohtaus oli täynnä aikansa elänyttä pohdintaa ja Poirotin ”hevospääoivallus” meni jo korkeamman psykologian puolelle, niin rauhalliseksi käynyt kerronta vei katsojan. Musiikissa on Poirot-teemaa sopivasti sovellettuna, ja koko visuaalinen ulkoasu hehkuu menneiden brittiläisten hienostosukupolvien glamouria. Tosin pieni häivähdys harmaata kuvan sävyihin olisi lisännyt tunnetta entisestään.No, nythän kehuin edellisessä kappaleessa ihan muita kuin Teitä. Se ei suinkaan ollut tarkoitus, vaikka muut tahotkin kiitoksensa ansaitsevat. Muunnos on nimittäin onnistunut. Lopussa on juuri sitä dramatiikkaa, jota jokainen vannoutunut Poirot-fani kaipaa. Myös rakkauden tuoma tuska heijastuu ruudulta kiitettävästi.Juonessahan naistenkaataja saa rintaansa luodin ja oma hyssykkä vaimo näyttää turhankin selkeältä syylliseltä. Itse tiesin koko ajan ratkaisun, mutta se ei nyt painanut vaa’assa tippaakaan. Sanomattakin on selvää, että pääkunnia menee Agatha-vainaalle, mutta liian usein suuren yleisön huomio kohdistuu elokuvan tähtiin ja ohjaajaan. Joten onneksi olkoon ”nimimerkki peura” (kylläpä Teillä on hauska nimi muuten), en panisi pahakseni, vaikka toimisitte enemmänkin Christien sanansälän parissa. Kevennyksiä voisitte käyttää hienovaraisemmin, ne ovat vain sivutuote juonen kuljetuksessa. Neljä pojoa työllesi ja 40-luvun henkeä tavoittelevalle leffalle. Olkaatte hyvät!","Lopussa on juuri sitä dramatiikkaa, jota jokainen vannoutunut Poirot-fani kaipaa. "
216,70.0,"Vakavassakin ilmapiirissä, kuten esimerkiksi murhatapausten keskellä, on syytä pysähtyä joskus naurahtamaan. Jos ei muuta niin vaikka vanhan sankarimme hassulle puhetavalle tai vielä hassummalle nimelle. Erkyl Puaroo, hih.Kolmas tyttö, alkujaan 60-luvulle sijoittunut ja Christien myöhäisempään tuotantoon perustunut tekele, on siirtynyt ITV:n Poirot-adaptaatiosarjassa 30-luvulle ja suoraan jatkoksi aiemmille seikkailuille. Tuoreen kauden alun tarinalojaliteetista on siis otettu isoja vapauksia, mutta meno on tuttua ja turvallista – niin hyvässä kuin pahassa. Jo mainittu nimisanailu tyyliin Herra Purro toimii keventimenä hyvin, kiitos Suchet’n roolisuorituksen vahvuuden ja ilmeikkyyden. Muutenkin juonimuunnokset ovat tällä kertaa harvinaisen osuvia.Murhatapaus sijoittuu kolmen nuoren tytön asunnon läheisyyteen Niin sihteeri Claudia Reece-Holland, uhkea taitelijasielu Frances Cary kuin myös henkisesti epätasapainoinen kolmas tyttö eli Norma Restarick vaikuttavat kovin epäilyttäviltä, kun Lavinia Seagram löydetään ”itsemurhan tehneenä” vuoteestaan. Norman hinku murhatunnustuksiin lisää Poirot’n harmaiden aivosolujen toimintanopeutta kummasti.","Poirot ratkaisee murhan, vaikka hänen nimeään pilkattaisiin."
217,50.0,"Tuoreimpien Poirot-filmatisointien taso näyttää pudonneen totutusta. Näin voi sanoa ainakin Sinisen junan ja ""pöydällä lojuvien Bridge-korttien"" perusteella.Kortit pöydällä liukuu melkeinpä Christie-parodian puolelle. Kärjistettynähän Poirot-filmit tarjoavat aina saman parin kolmen murhan (+ epäonnistuneet yritykset) paketin, klassisen hyötynäkökulman pyörittelyn, belgialaisherrasmiehen päättelytyön, läjän perijättäriä, staroja ja hunsvotteja sekä tietenkin yliannostuksen brittiläistä vuosien takaista porvariutta. Niinpä on erittäin paha asia, ettei Kortit pyödällä juurikaan sekoittele aineksiaan (käsikirjoittajana muuten on aiemmin mukavasti onnistunut Nick Dear ja ohjaamassa Jurassic Park -Sarahin kaimanainen). Kortit vain lyödään pöytään ja sitten katsotaan kenen pokka pitää. Tekijöiden itsensä pokerifeissi ei ainakaan toimi.Jotain sentään on tehty. Allekirjoittanut muistaa lukeneensa kirjana teoksen (toisaalta kuten edellinen kappale osoittaa jotkut Christien tusinatarinat on helppo myös unhoittaa ja Kymmenen pientä neekeripoikaa – klassikot ovat lopulta melko vähissä), eikä siinä taidettu sotkea oikein roppakaupalla homosuhteita värittämään Bridge-illan aikana tapahtuneen murhan ratkaisunavainten löytymistä. Myös uhriksi päätyvän syyrialaisherran hahmon dramatisointi ontuu pahemman kerran.Kortit pöydällä on kovin väljähtänyt Poirot-leffa, edes Suchet ei onnistu nostamaan vahattuja viiksiään yli tulvivan tylsyyden yläpuolelle vaan pulputtelee pohjassa. Vierailijoista Alex Jennings (tri Roberts) paikkaa sen mitä Zoë Wanamakerin höpsö kirjailijatätihahmo valuttaa tarinasta huumorinkaivoon. ","Tuoretta Poirot-leffaa epäonnistuneilla ja ajanmukaisilla dramatisoinneilla, silvuplee."
218,80.0,"Hercule Poirot on tällä kertaa matkustanut lomalle Egyptiin, tarkemmin sanottuna Niilin joen lähettyville. Täällä etsivää odottaa yksinäinen Jacqueline De Bellefort, jonka aviomies Simon Doyle on karannut hänen luotaan tämän parhaan ystävän Linnettin kanssa naimisiin. Jacqueline on tullut pakkomielteiseksi pariskunnasta, joka hänet on pahoin henkisesti kohdellut. Eräänä iltana kyseinen neiti kuitenkin humalapäissään Niilin laivalla käsiaseellaan ampuu Simon Doylea polveen. Heti piakkoin tämän jälkeen Linnett Doyle löydetään ammuttuna omasta hytistään ja todetaan kuolleeksi. Eikä aikaakaan kun on laiva täynnä matkustajia, joista kehenkään ei voi luottaa ja monsieur Poirot lähtee selvittämään asiaa englantilaisen ylikomisario Racen kanssa.Kuten olen joskus aiemmin todennut, Poirot-sarjan osat eivät koskaan ole olleet huonoja. Toki heikompiakin tapauksia löytyy, mutta ne eivät koskaan ole sellaisiksi osoittautuneet, vaan ovat omalla tavallaan onnistuneet viihdyttämään.David Suchet näyttelee jälleen loistavasti vakiohahmo Poirot'a ja luvassa on jälleen iso annos ilkikurisen hauskoja ilmeitä, eivätkä muutkaan näyttelijät erityisen silmäänpistävän huonoja ole. Agatha Christien luoma kirjaan perustuva käsikirjoitus on toimiva, vaikka omaakin hieman vivahteita Idän pikajuna-kirjaan. Tuntematon ohjaaja Andy Wilsonkin saa juonen näyttämään hyvältä ja yllättävä loppuratkaisu on myös luvassa.Leffan kuvauksethan käytiin Egyptin maassa, mutta pyramidivaltiota ei ehditä kovinkaan kauaa ihastella kun suurimmat osat tapahtumista käydään itse jahdissa. Pienellä budjetilla väsätty raina omaa kuitenkin uskottavat lavasteet, jotka saavat vaikuttamaan että todella elettäisiin 1930- 40-luvuilla. Rainasta on 70-luvun loppupuolella valmistettu versio, jota en valitettavasti ole nähnyt. Kyseisessä leffassa ei kuitenkaan nähty David Suchetia, mutta oli luultavasti melko suosittu kun 2000-luvulla vielä laitettiin re-maket pystyyn.Kyllähän Poirot-leffoista tykkäävät tätä sopivat ihastella. Hyvä teos muutenkin mahtavassa elokuvasarjassa.","Eikä aikaakaan kun on laiva täynnä matkustajia, joista kehenkään ei voi luottaa."
219,60.0,"Terävimmillään dekkarikuningatar Agatha Christien kynä on luonut maailmaan todellisia rikosmysteerejä, joita ajan kouratkaan eivät pääse käpälöimään. Niinpä onkin harmittavaa, ettei Kuolema Niilillä –elokuva kuulu näiden täysosumien joukkoon.Kuten monesti aiemminkin, Christien tarinan miljöönä toimii mysteereille sopiva Egypti. Niiliä pitkin seilaavalla aluksella kasataan soma pino ruumiita, ennen kuin Poirot pistää pahuuden kuriin. Sitä ennen mustasukkaisuus ja hienostopiirien käytös ovat osoittaneet kataluutensa. Kuka tahtoi murhata yhden englannin rikkaimmista naikkosista… tai pikemminkin, kukapa häntä ei olisi tahtonut hengiltä?Kuolema Niilillä sortuu Christien tekstin varjopuoleen, eli pariin typerään tappometodiin, joille saa hihitellä ihan vapaasti – ei tässä nyt mitään uutta Kymmenen pientä neekeripoikaa (tai kukkahattuihmisille ”Eikä yksikään pelastunut”) –tarinaa olla näkemässä. Allekirjoittanut tietää kyllä lukeneensa alkuperäisteoksen joskus muinoin, mutta ei juuri muista lukukerrasta mitään. Niinpä onkin paha sanoa, oliko alkuasetelma turhan spoilaava vai muistuiko ratkaisu kymmenen (?) vuoden takaa… ainakaan juoni ei pääse tällä kertaa loistamaan.Kuolema Niilillä on tuoreimpia Poirot –filmatisointeja, mutta ei missään nimessä ole menoltaan fresheintä. Suchet on vahaviiksineen hyvä kuten aina, Hastingsia ei tällä kertaa kuvissa nähdä. Hienoa elokuvasarjaa yksi pieni huti ei silti pääse häiritsemään, belgialaisen herrasmiesetsivän tutkimusten tiimoilta on hankala tehdä huonoa leffaa.","Tuoreimpia Poirot –filmatisointeja, mutta ei missään nimessä menoltaan fresheintä."
220,80.0,"Mösjöö Puaroo on täällä taas. Neljännesvuosisata dekkarikuningatar Agatha Christien kuoleman jälkeen valmistunut TV-leffa vie belgialaisen herrasmiesetsivän nykyisille sotatantereille eli Irakin kuumuuteen. Murha Mesopotamiassa on taattua Christietä. Hidastempoista ja tutuilla kevennyksillä höystettyä menoa katselee ilomielin, varsinkin kun tavalliselle pulliaiselle tuntemattomampi ohjaaja Clegg pysyy lojaalina aiemmille Poiroteille. Poirottin harmaat aivosolut ovat kovan paikan edessä, kun Louise Leidner löytyy huoneestaan kuolleena. Ja kuten yleensäkin, Agathan kynä kasaa jatkossa pienoisen ruumispinon, ennen kuin viiksiänsä vahaileva Poirot onnistuu pistämään murhaajan kuriin.",Taattua Christietä. Suchetin pienet ilkikuriset ilmeet osoittautuvat taas väkivaltaa tehokkaammaksi ratkaisuksi.
221,80.0,"Agatha Christien luoma salapoliisi Hercule Poirot on eräs maailmanhistorian parhaimmin onnistuneita kuvitteellisia henkilöhahmoja. Hieman omalaatuisia tapoja ja periaatteita omaavan mestarietsivän hahmo on paitsi ""sherlockholmesmaisen"" älykäs niin myös monella tavalla koominen. Poirotin tarinoiden vetovoima verrattuna Christien toiseen tunnettuun murhien ratkaisijaan, Miss Marpleen piileekin juuri komiikassa. Poirotin pinttyneet tavat ja omalaatuisuus irrottavat murhajuttujen lomassa myös makeita nauruja.Englantilainen tuotantoyhtiö Carnival Films on jo yli vuosikymmenen ajan tehtaillut laadukkaita Poirot-pätkiä tasaiseen tahtiin. Murha Mesopotamiassa on sarjan uusin tekele. Tällä kertaa Hercule Poirot seikkailee Lähi-Idässä arkeologien kaivauspaikalla yhdessä uskollisen ystävänsä Kapteeni Hastingsin kanssa. Kaivausten johtajan avioituminen aiheuttaa jännitettä siihen saakka yhteen hiileen puhaltaneessa joukossa. Tuore vaimo näkee haamuja ikkunassa ja flirttailee miesten kanssa. Joku saa tempauksista tarpeekseen ja laittaa rouvan pois päiviltä. Poirotin kuuluisat harmaat aivosolut saavat siis jälleen toimintaa.Agatha Christien älykkäisiin tarinoihin perustuvaa elokuvaa on vaikea pilata. Englantilainen tekijätiimi ei minkäänlaiseen limboiluun sorru, vaan on onneksi täysin perillä Christien kirjojen hengestä ja tunnelmasta. Tämän paremmin ei Poirot-tarinoita ole mahdollista kuvaruudulla henkiin herättää. Kuin Hercule Poirotiksi syntynyt David Suchet tulkitsee munanmuotoisen pään omaavaa belgiälykköä uskomattoman hyvin eikä moittimista ole myöskään Hastingsia esittävän Hugh Fraserin karismassa. Kuvakerronta on elokuvassa sopivan rauhallista ja perusteellista. Tarinan tausta ja faktat kerrotaan huolellisesti ennen kuin päästään itse asiaan. Jännitys kohoaa tasaisen varmasti loppua kohden aivan kuten Christien kirjoissakin ja loppuratkaisu on tuttuun Christie-tyyliin nerokas ja yllättävä.  Murha Mesopotamiassa on todella tyylikäs elokuva, jollaisia soisi tehtävän useammin myös Hollywoodissa. Erinomainen juoni ja kuin nakutettu rooleihinsa sopivat näyttelijät takaavat sen, että elokuvasta nauttivat myös ne katsojat, jotka eivät Poirot-tarinoita ennakolta tunne. Jos näin on asian laita niin onkin kyllä jo korkea aika tutustua 1900-luvun legendaan. Hercule Poirot kuuluu jokaisen jännityksestä ja mysteereistä pitävän ihmisen yleissivistykseen.",Tämän paremmin ei Poirot-tarinoita ole mahdollista kuvaruudulla henkiin herättää
222,60.0,"Agatha Christien rakastettu mestarietsivä palasi televisioon ja yhdennelletoista esityskaudelleen loppuvuodesta 2008. Leffasarjan tähtenä jatkaa edelleen ”Puaroosta” ikioman hahmonsa tehnyt David Suchet, 62.Paljon mikään ei ole tyylillisesti muuttunut sitten edellisten kausien. Silti jo kirjana (1952) rivien välistä tarkoituksellisen koominen rikostarina Rouva McGinty on kuollut sisältää aavistuksen verran epätyypillistä huumoria ja mikä tärkeintä: se pahin pakonomainen tarve tehdä Christie-miljööstä teennäisen moderni hahmonvaihdoksineen loistaa poissaolollaan (vaikka käsikirjoittajana on aiemmin töppäillyt Nick Dear).Nenä vahattujen viiksien yllä nuuskii tällä kertaa tittelin mukaisesti siivoojarouva McGintyn murhaa ja yrittää pelastaa ehkä väärin perustein tuomitun James Bentleyn hirsipuulta. Epäiltyjä on iso liuta.Christie-tarinavaatimukset pakottavat mukaan niin turhamaisen nuoren diivankin kuin myös sen kuulun Kuka ei ole se, joka väittää olevansa -arvausleikin. Poirot on se, joka leikin voittaa, vaikka apuna on tuttu apulainen, naisen ylivertaiseen logiikkaan luottava kirjailija Ariadne Oliver (jo kolme vuotta aiemmin mukana hahmonsa kömpelyyteen kompuroinut Zoë Wanamaker).",Tasaisen harmaata harmaiden aivosolujen treenausta harmaaseen sunnuntai-iltaan.
223,50.0,"Enpä tiedä mikä Hettie MacDonald on naisiaan, mutta murhamysteerin ohjaaminen voisi sujua paremminkin kuin mitä varsin nimetön brittileidi nyt esittää. Jo 57-osaiseksi venähtänyt klassinen Poirot-tv-filmatisointien sarja jatkuu ja tuksuttelee eteenpäin Sinisen junan tavoin – ja tällä kertaa hieman vaivalloisesti siis. Mister Puaroo on tällä kertaa Ranskan maaperällä hienostomurhaa selvittelemässä. Henkilögalleria on – Ah, Aivan Agathamainen – sekoitus tuttuja katkeria hahmoja ja murhakin pompsahtaa kehiin ajallaan. Sitten harmaat aivosolut raksuttavat kilpaa kellonviisareiden kanssa.Sinisen junan ongelmaksi muodostuu Poirotin (kieltämättä yllättävän) loppupaljastuksen epäloogisuus, joka olisi paremmalla leikkauksella voitu tuoda paremminkin esiin. Vaan ehkäpä yllärimäinen twisti on tällä kertaa tärkeämpää kuin perusteiden kunnossapitäminen. Kuvauspuolella tarjoillaan muutenkin yllättäviä saippuakuplamaisia hempeilyjä yhdistettynä perinteikkäiseen Poirot-linjaukseen. Hämmentää.Sininen juna ei missään nimessä ole epäonnistunut tv-leffa, mutta Poirot-asteikolla se on heikoimpia tekeleitä aikoihin. David Suchet jatkaa yhtä loistavasti kuin ennenkin, mutta tarina ja ohjaus eivät nyt tarjoa enempää kuin keskivertoisen elämyksen. Siinä valossa, että loistava Christie kirjoitti saman tarinan, köhöm, melko monesti, ei ole ihme, että välillä hutejakin osuu kohdalle. Allekirjoittanut ei edes muista lukeneensa alkuperäisromaania – tai sitten versio liukuu niin kauas originaalin tunnelmasta, että muistirukkaa hämätään. ","Ah, Aivan Agathamainen juonivyyhti, mutta lopulta hyvin keskinkertainen filmatisointi."
224,70.0,"Hiljaisuus!-genren ehdoton ykköselokuvasarja, Hercule Poirot, jatkaa kulkuaan Ylen sunnuntai-iltoina. Tämä Agatha Christien luoma charmikas etsivä on tällä kertaa saanut tehtäväkseen selvittää hämärän peitossa olevan rouva Welmanin kuoleman syyn. Virallisena kuolemansyynä pidetään luonnollista vanhuuden tuomaa kuolemaa, mutta raskauttava todiste löytyy kuolemapaikalta, josta Poirot löytää morfiiniä. Tästä hän vetää ensimmäiset johtopäätökset Welmanin siskontyttö Elinor Carlisleen, jonka ihmissuhde avomiehensä Roddy Winterin kanssa on paraikaa huonossa jamassa. Samalla kun belgialaisetsivä tutkii todisteita lisää, Winter ja Carlisle eroavat Winterin rakastuttua toiseen naiseen. Winterin uuden naisystävän tulee kuitenkin noutaja hakemaan ja tämä tietää Poirot’le lisää hommia.Teetä kolmelle ei tarjoa mitään sen ihmeellisempää toisin kuin viimeisin katsomani Poirot-leffa Viisi pientä possua, mutta menee keskivertoa parempana sunnuntaiviihteenä. Mitään elämää suurempia näyttelijäsuorituksia tästä on turha hakea, mutta charmikas David Suchet vetää roolinsa jälleen kunnialla kotiin. Leffan visuaalinen ilme on tosin karumpi ja leffassa näemme toimintaakin enemmän kuin useimmissa tämän sisarrainoissa. Joka tapauksessa loppuratkaisu on tavallista ennalta-arvattavampi ja elokuva pitää otteessaan loppuun asti. Pätkässä päästään onneksi näkemään Poirot’sa uusia puolia kuten herran temperamenttisuus, kun miehen älykkyyttä aliarvioidaan.Suosittelisin tätä jokaiselle Poirot-kirjojen ja –elokuvien ystäville sekä hyvien trillerin ystäville, tosin näille pienellä varauksella.",Pätkässä päästään onneksi näkemään Poirot’sa uusia puolia.
225,50.0,"Poirot’n seikkailujen 2k-versiointi se vain jatkuu. Yhtä täsmällisesti ja hienovaraisesti kuin iltapäiväteen tarjoilu brittiporvariston juhlissa.1940 valmistunut dekkari ja alkuperäisteos tunnetaan lähinnä sen asemasta ensimmäisenä Poirot’n oikeussalitapauksena. TV-leffa ei moiseen asetelmaan juurikaan panosta kuin häilähdyksinä. Sen sijaan peruselementit nuori rakkaus sekä suurperinnön voima näyttelevät isoa osaa tarinassa. Sen murhaisan kosketuksen lisäksi.David Mooren ote kameraan ja koko elokuvaan on perusvarmaa, mutta riskitöntä ja venytettyä. Omat pikkuvikansa on myös alkuperäisessä tekstissä (ja tittelin suomennuksessa!). Suchet räpiköi viiksineen stoorin mukana vaadittavan draamankaaren puuttuessa lähes kokonaan. Sotkuinen ja silti ennalta-arvattavuutta pursuava loppukohtaus yrittää sentään, mutta vain yrittää.Kunnianhimoisessa 1989 vuodesta jatkuneessa Poirot-tarinoiden joukossa Teetä kolmelle ei ole mikään merkkiteos, mutta ei kyllä heikko tekelekään. Typerät ylilyönnit tyyliin Vuoksi ja luode (2006) ovat ihastuttavan kaukana, mutta vastaavasti liu’utaan pieneen uneliaisuuden ilmapiiriin normaalia pitemmäksi aikaa. Se ei enää ole edes charmanttia, vaan hieman tylsää. Vaikka tarjoiltu tee on vahvaa, niin murhapippalot ovat haaleat.",Haaleissa murhapippaloissa tee sentään nautitaan vahvana.
226,90.0,"Tähän mennessä ainoa katsomani Poirot-elokuva tuli tiirattua Ylen ykköseltä tekemisen puutteessa, ja voi herranjumala minkä elokuvanautinnon tästä repäisi irti! Pidemmittä puheitta aloitetaan kertominen itse juonesta.Belgialaisetsivän puoleen kääntyy tällä kertaa isänsä kuolemasta utelias Lucy Crale. Lucyn isän, Amyas Cralen kuolema tulkittiin virallisesti murhaksi, jonka tämän vaimo Caroline olisi tehnyt. Poirot'n epäilemät viisi pientä possua koostuvat neljäntoista vuoden takaisista kuoleman todistajista.Pääasiassa televisioleffoihin erikoistuneelta David Suchetilta käy Poirot'n esittäminen kuin luonnostaan, eikä muutkaan rooleissaan hassumpia ole. Raina sisältää todellakin yllättäviä juonenkäänteitä jokaisessa Poirot'n haastatteluissa, puhumattakaan loppukohtauksesta. Leffa sai tosiaan allekirjoittaneen innostumaan elokuva- että kirjasarjasta sekä toivotaan, että Yle jatkaa vielä Poirot'n pyörittämistä. Hyvä trilleri, hyvä elokuva. Viitonen olisi irronnut muuten, ellei hampaankoloon olisi jäänyt vielä jotain, mitä olisi voinut parantaa. Tätä tyylikkäästi hoidettua leffaa voin hyvällä omatunnolla suositella jokaiselle.","Hyvä trilleri, hyvä elokuva."
227,50.0,"Hercule Poirot lienee maailman ainoa etsiväsankari, jolle toistakymmentä vuotta murhan ja nykyhetken välillä ei tuota lainkaan ongelmia. Ne ovat, ah, ne harmaat aivosolut.Harmaita aivosoluja olisi saanut olla myös Poirotin 2000-luvulle tuoneella tekijätiimillä. Tällä kertaa kyllä ollaan uskollisia tarinalle, ja ns. kerronnalliset 2k-gay-lisät ovat tällä kertaa pienet, mutta muuten tarina junnaakin sitten paikoillaan. Alussa Lucy-neito marssii belgialaisen mestarietsivän puheille, koska tahtoo puhdistaa jo kuolemaantuomitun äitinsä maineen. Sitten ei oikeastaan tapahdukaan mitään, vahatut viikset väpättäen Puaroo haastattelee kaikki epäillyt läpi ja tähän saman tapahtuman kertaamiseen käytetäänkin reilu tunti. Ei surkeaa, mutta seisahtanutta kuin ilma ennen ukkosta.Tässä vaiheessa on syytä korostaa, että tapahtumien kertominen eri perspektiiveistä on oma taiteenlajinsa, ja sillä voidaan tehdä mitä upeimpia onnistumisia. Komedian saralla onnistujia ovat olleet mm. Isänmaan Toivot kakkoskauden päätösjaksollaan ja brittiläinen The Coupling. Mutta Viisi pientä possua ei onnistu, viimeistään kauniiksi tarkoitettu, mutta lopulta vain karmaisevan unelias ilmapiiri kruunaa tämän epäonnistumisen. ""Possut"" röhkivät kiltisti läteissään, aurinko paistaa ja helteessä Poirot’takin väsyttää näemmä pahasti. Näyttelijöistä hereillä näyttävät olevan vain ällöttävän realistisesti naistenhuvittajataiteili(j)aa tulkitseva Aidan Gillen sekä Julie Cox, ja heistä Coxin hereilläolo perustuu vain tylyyn kasvoille jähmettyneeseen ilmeeseen. Ei kukaan voisi nukkua moisen virneen kera.Poirot’n päiväunituokio väsyttää katsojaakin, eikä jouluksi 2003 valmistunut tv-leffa pääse yllättämään kuin ensimmäisten minuuttien tylyyden ja loppuratkaisunsa osalta, mutta siihen mennessä katsojista aivan liian moni on jo siirtynyt unten maille. Lepuuttamaan niitä harmaita aivosolujaan parempien (rikos)leffojen varalle. Vuodesta 1989 jatkuneessa Suchetin hienosti tähdittämässä Poirot -sarjassakin kyseisiä terävämpiä suorituksia on nähty iso liuta.",Meno on seisahtanutta kuin ilma ennen ukkosmyrskyä.
228,40.0,"Väsyneesti se alkoi, ja väsyneesti se päättyi. Hercule Poirot -leffojen tuorein tuotantokausi siis. Vaikka David Suchet tulkitseekin Poirot’a järkkymättömällä vakaudella ja varmuudella, niin sama vakaus ei välity itse tuotantoon.Tuoreimmat neljä jaksoa on maustettu ajanmukaisin maustein, mikä tarkoittaa sitä, että Christien porvari-idylli on liukunut lähemmäksi perusjännäreiden ja rikosratkaisijoiden nykytoimia. Välillä pienellä seksiviittauksilla ja höpöhöpö-twisteillä höystetyn tv-leffasarjan pelkää hyppäävän Num3roiden tai CSI-tutkimusten puolelle. Jos vaikka Puaroo näkisi välähdyksinä verisen murhan tai… Onneksi ei sentään, toisaalta syvällä metsässä ollaan nytkin.Uusimmat versioinnit ovat siis (ihan tarkoituksella) hukanneet sen Christien tavattoman viattoman ympäristön, jonka sisällä kiehuu kuin teepannussa pillin jo kovasti vihellellessä. Tuloksena on korni 2000-lukulainen sekasakki tylsyyden laitamailla kuljeksimassa. Eikä vanha Hastings-veikkonenkaan ole tähdittämässä tutkimuksia näissä tuoreimmissa tekeleissä.",Tylsää ja ontuvalla dramatisoinnilla varustettua harmailla aivosoluilla kikkailua.
229,10.0,"Hercules on Zeuksen poika, puoliksi jumala ja puoliksi ihminen. Kaikki alkoi kun Herculeelle katkera Hera ajoi tämän hetkeksi hulluuteen, minkä takia Hercules tappoi tietämättään vaimonsa ja lapsensa. Rangaistukseksi Hercules joutuu tekemään sarjan urotöitä, josta seikkailu voi alkaa.En ole koskaan nähnyt näin huonoa versiota Herculeksesta. En ymmärrä kuinka näin hyvästä aiheesta voi saada näin huonon elokuvan. Kun kaupassa näin tämän elokuvan, kannen perusteella se näytti hyvältä ja kun katsoin valmistusvuotta, odotin elokuvan olevan hyvin tehty, koska se on uusi, mutta väärässä olin. Ensinäkin elokuvan editointi oli päin ********, hirviöiden laatu on sama kuin ne olisi tehty jotain peliä varten. Näyttelijät eivät osaa hommiansa yhtään, paitsi Sean Astin. Jopa 70-luvun elokuvien erikoistehosteet ovat parempia.En suosittele elokuvaa kenellekkään. Itse nukahdin pari kertaa kesken elokuva. Puoli pistettä annan elokuvan aiheelle ja Sean Astinille.",En ymmärrä kuinka näin hyvästä aiheesta voi saada näin huonon elokuvan.
230,80.0,"Maciste (”kivestä syntynyt”) on italialaiseen elokuvaperinteeseen kuuluva voimamieshahmo, joka suoritti ensiesiintymisensä mykkäelokuvakaudella, satamatyömies Bartolomeo Paganon lihallistamana. Pagano esitti Macistea kaiken kaikkiaan yli kolmekymmentä kertaa aikavälillä 1914-1929, ja teki hyväntahtoisesta, konnia kurittavasta ja mimmejä hädästä pelastavasta lihaskimpusta kotimaassaan äärimmäisen suositun hahmon. Macisten saatua uuden elämän 1960-luvun peplum-buumia varten päivitettynä sankariversiona hahmo dubattiin amerikkalaisissa versioissa muutamaa poikkeusta lukuunottamatta Herkulekseksi, Goljatiksi, Samsoniksi tai joksikin muuksi tutummaksi nimeksi, hence tämänkin filkan englanninkielinen nimi!Maciste, päinvastoin kuin muut aikakauden raamatullisista tai mytologisista tarinoista lainatut lihaskimput, ei koskaan saanut sen kummempaa omaa taustatarinaa, mikä toisaalta sataa tavallaan myyttisen sankarihahmon laariin; italialaiset b-leffantekijät eivät juuri välittäneet logiikasta tai perusteluista sen kummemmin, ja näin joskus ”kiven jumalaksikin” tituleerattu Maciste ilmestyy milloin missäkin ympäristössä ja aikakaudessa, eli juuri siellä, missä häntä eniten tarvitaan tappelemaan rosmojen kanssa ja pelastamaan daameja! Siistiä!B-luokan peplumista puhuttaessa näyttelijätyön dissaaminen olisi melko helppoa, mutta en viitsi kaivaa moisia cheap shotteja, vaan pyrin aiheesta kirjoittaessani huomioimaan genren vaatimukset, omat odotukseni ja niiden täyttymisen. Tässä filmissä Herkuleksena/Macistena pällistelee ja pullistelee Alan Steel (alias Sergio Ciani), joka ihan varppina voittaisi iso-Arskan kädenväännössä. Punertava parta tuo myös hyvällä tavalla mieleen Chuck Norriksen, eli ehdottomasti hyvä suoritus ja plusmerkkiset pisteet, äijä vetää sankarin roolin vaaditulla gustolla, jota joko on tai ei ole. Steel aloitti uransa mm. Steve Reevesin body doublena ja stuntmiehenä, mutta tätä vuonna 1964 kuvattaessa oli jo rutinoitunut pääroolien mies. Genrelle ominaisen pahan kuningattaren roolin vetää ranskalainen Jany Clair, joka näyttää ihan Frasierin Daphnelta. Clair osaa mulkoilla hullusti ja poseerata kohtalokkaasti, minkä lisäksi hänet on puvustettu lähes dystooppisen tyylikkäästi (paikoittain mieleen tulee jopa verkkosukkiksistaan kritiikkiä historianörteiltä saanut Eva Green 300-leffan jatko-osasta) ja hahmon ilkeys on ehdottomasti riittävän kylmällä tasolla. Pointsit siis tästäkin.Huikeiden näyttelijöiden lisäksi leffan varsinainen vahvuus on genren perusformulaa mielikuvituksellisesti rikkovassa, absurdissa tarinassa, jossa surutta sotketaan scifiä ja kylmän sodan aikaista kommunismin pelkoa heijastelevaa muukalaiskauhua miekka ja sandaalit-meininkiin. Alienien puhemies on siisti ilmestys, kömpelön kiviset kuurobotit sensijaan puhdasta kämppiä. Tappeluita on nopeatempoisessa leffassa paljon, ja niiden laatu on loistava. Mr. Steel flaidaa uskottavan ja pätevän oloisesti saaden hirveällä ylivoimalla vyöryvät pahiskaartilaiset näyttämään täysiltä urpoilta, turpaanveto on monipuolista ja koreografiat tuovat paikoittain mieleen parhaat Bud Spencer / Terence Hill-yhteistyöt. Lisäksi leffassa on aivan loistava feat of strength-kohtaus, jossa Herkku/Maciste sidotaan jälleen miellyttävän brutaaliin ja piikikkääseen kidutusvälineeseen, jonka sankarimme toki hauiksiaan jännittämällä vääntää paskaksi. Lavastus on värikästä ja eeppistä, eikä Mill Creek Entertainmentin DVD-julkaisukaan ole firman huonoimmasta päästä, vaan pystyy välillä jopa tekemään asteittaista oikeutta leffan ilmeisen tyylikkäälle designille.","Pullistelua ja pällistelyä värikkäissä ja eeppisissä lavasteissa, rempseitä tappeluita, vähän camp-huumoria ja kivisiä kuurobotteja. Toimii!"
231,20.0,"Tämä on nykyisen Kalifornian kuvernöörin Arnold Schwarzeneggerin kaikkien aikojen ensimmäinen roolityö, jossa hän esittää Herculesta joka kyllästyy oloonsa Olympos-vuorella ja pyytää Zeukselta (Ernest Graves) lupaa lähteä maan päälle. Zeus kieltää, mutta salamoiden seurauksena Hercules sinkoutuu New Yorkiin. Hercules alkaa pitämään elämästä uudessa paikassa ja päättää jäädä kokonaan New Yorkiin. Zeus ei hyväksy tätä, vaan lähettää jumala-armeijan hakemaan poikansa takaisin...Elokuva on todella säälittävä, kömpelösti tehty ja ansaitsisi jo sen takia 5 pojoa. Mutta en anna enempää kuin yhden, koska 5 olisi kunnianloukkausta oikeasti hyviä elokuvia kohtaan. Arska loistaa pökkelömäisyydellään, vaikkei yhtä hyvin kuin ""Isäni on turbomies (Jingle all the way)"" -leffassa. Elokuvan käsikirjoitus on vain hutaistu aamiaisen ja lounaan välillä, puvustus on huolimattomasti tehtyy (erityisesti eläintarhasta karkaavan karhun asu) eikä ohjauksessakaan oikein ole potentiaalia.En tiedä miksi tämä on täytynyt tehdä. Onko tässä tarkoituksena, että Iso-Arska pääsee esittelemään trimmattuja lihaksiaan (tämähän on tehty aikana, jolloin Arska oli Mr.Olympia-kisassa) vai näyttää kuinka huonoja leffoja voidaan tehdä? No samapa minulle. Suosittelen katsomaan tämän silti. Hyvä naurattaja tämä tylsään iltaan on. Näin pohjalta Iso-Arskan ura alkoi.",Hyvä naurattaja tämä tylsään iltaan on. Näin pohjalta Iso-Arskan ura alkoi.
232,20.0,"Näin typerää elokuvaa en ole nähnyt pitkään aikaan. Tämähän hakkaa huonoudessa jopa Arnoldin seuraavan pääosaleffan, Pumping Ironin. No, jokatapauksessa Hercules in New York on Arska ""Kalifornian Kuvernööri"" Schwarzeneggerin ensimmäinen elokuva. Ihka ensimmäinen. Arska oli tuolloin vielä niin tuntematon, että alkuteksteissäkin lukee Arnold Strong (Mr.Universum)...Hercules kyllästyy oloonsa Olymposvuorella, ja muuttaa vastoin Zeuksen käskyä kuolevaisten keskelle Amerikkaan. No, hyväntahtoinen mutta hölmö jumala saa mahdollisuuksien maassa aikaan hieman kaikenlaista hämmennystä, ja tätä kaikkea säestää hirveä kreikkalaismusiikki.Leffan puvustus on kuin alakoulunäytelmästä, ja näyttelijät kadulta temmattuja. Ohjaus sukkaa ja erikoistehosteet vielä enemmän. Onneksi jälkimmäisiä on onneksi vähän. Itseasiassa niitä edustaa vain eläintarhasta karannut karhu, eli mies pukeutuneena suunnilleen käsin ommeltuun karhupukuun joka on säälittävän hupaisa. Kuten koko elokuva.Oikeasti todella surkea leffa, mutta on vaikeaa päättää antaako yhden vai viisi pistettä, leffa on nimittäin huonoudessaan JÄRKYTTÄVÄN HAUSKA. Suositellaan katsottavaksi kavereiden kanssa viikonloppuiltana (tai ehkä viikonloppuyönä) jotain hyvää syötävää ja ilkeämielistä huumorintajua roppakaupalla mukana. On se karhu niin hauska...",Huonoudessaan järkyttävän hauska.
233,100.0,"Kehnonrakentajana aloittanut Arnold Schwarzenegger matkusti 1960-luvulla sinne, minne oli aina unelmoinut päästä, eli Amerikkaan. Hän oli myös unelmoinut elokuvatähden asemasta ja sen Arska myös loppujen lopuksi sai. Arnoldin ura näyttelijänä ei kuitenkaan startannut monien mielestä kovinkaan kehuttavasti, sillä hänen ensimmäistä elokuvaansa; Hercules New Yorkissa lähes kaikki haukkuivat kehnoksi pläjäykseksi. Mutta allekirjoittanut on asiasta aivan toistaa mieltä, sillä kyseessä on kaikin puolin laatuleffa, jossa on mukana kaikkea mitä erinomainen toimintakomedia tarvitsee toimiakseen.Hercules (Schwarzenegger) asustelee isänsä Zeuksen (Graves) ja monien muiden kanssa Kreikassa, historiallisella Olympos-vuorella. Hercules on kuitenkin kyllästynyt näkemään joka päivä samat vanhat kasvot ja haluaisi muutenkin päästä pois koko paikasta. Hän haluaisi lähteä maan päälle joksikin aikaa. Vanha Zeus kuitenkin kieltää poikaansa jyrkästi lähtemästä pois kotoa, mutta salamoiden seurauksena Hercules onnistuu häipymään. Hercules ajautuu Amerikkaan, jossa tietenkin sattuu ja tapahtuu kaikenlaista...Kuten jo aiemmin mainitsinkin, Hercules New Yorkissa sisältää juuri niitä elementtejä, mitä tällaisessa leffassa pitää olla: absurdia huumoria, hyviä näyttelijöitä, sekä mukaansa tempaiseva tarina. Schwarzenegger on oikeastaan koko jutun pointti ja herra suoriutuu ensimmäisestä elokuvaroolistaan yllättävän hyvin. Huomaa myös selkeästi, että Arskan englanninkielen taidot ovat olleet tuolloin vielä hieman hakusessa. Mutta parempi niin, sillä silloin hänen puheensa kuuleminen on entistä hauskempaa, kun persoonallinen itävaltalaisaksentti korostuu vielä voimakkaammin. Muusta näyttelijäpoppoosta mainittakoon Arnold Stang Herculeksen silmälasipäisenä ja ujona kaveruksena Pretziena. Stang on sellainen persoonallinen ja hupaisia sivuhahmo, joka on mukava lisä koko muulle kokonaisuudelle. Ja täytyy vielä mainita, että Arnoldien välinen kemia pelaa moitteettomasti.Elokuva onnistuu naurattamaan lukemattomia kertoja. Dialogi on hulvatonta ja kaiken kruunaa ns. outous. En ole varmaan koskaan tavannut mitään muuta vastaavaa, jossa on yhtä absurdia ja kummallista huumoria. - Monthy Python -sarjan tekeleet kenties? Mutta siksi juuri Hercules New Yorkissa onkin erittäin onnistunut huumorinsa osalta, sillä komediat jotka eivät sisällä Hollywoodin lähes joka tekeleessä toistuvia surkeita vitsejä, ovat mitä maukkaimpia suupaloja. Myös esimeriksi Chaplinin tai Ohukaisen ja Paksukaisen leffoissa on täysin omat hauskuutensa, jonka luomiseen on tarvittu pelkkää nerokkuutta. - Sama pätee tässä, käsikirjoittaja (Aubrey Wisberg) on onnistunut keksimään kaikennäköisiä letkautuksia, joihin ei ole ennen tätä filmiä törmätty. Joten kiitoksia hänelle tämän upean elokuvan kässärin teosta. ",Valitettavan huonon maineen saanut Hercules New Yorkissa on kaikin puolin laatuleffa.
234,80.0,"Clint Eastwood se jaksaa heilua ohjaajana tiuhaan tahtiin - vuodesta toiseen. Eastwood yhdistää voimansa toistamiseen näyttelijä Matt Damonin kanssa. Heidän edellinen elokuvansa oli Invictus - voittamaton. Eastwoodin uusin elokuva, Hereafter, on yliluonnollisia asioita käsittelevä draama, jonka tarinan on kynäillyt The Queen-leffasta tunnettu käsikirjoittaja Peter Morgan, ja tuottanut Steven Spielberg. Hereafter on myös ensimmäinen Hollywood-elokuva, jossa käsitellään vuoden 2004 Aasian tsunamikatastrofia ja vuoden 2005 Lontoon metroon tehtyjä terroristi-iskuja.Hereafter kuvaa kolmea eri tarinaa, jotka alkavat hiljallleen tulla lähemmäksi toisiaan. Journalisti Marie LeLay (France) on lomamatkalla Kaakkois-Aasian rannikolla miesystävänsä (Neuvic) kanssa, kun yhtenä aamuna luonto iskee pahimmalla mahdollisella tavalla. Yhdysvalloissa asuva George Lonegan (Damon) on erikoista internet-sivua pyörittävä selvännäkijä, mutta hän ei halua enään käyttää kykyään. Marcus ja Jason (McLaren) ovat kaksoisveljekset, jotka asuvat Lontoossa ja viettävät paljon aikaa yhdessä, kunnes toinen joutuu auto-onnettomuuteen.Hereafter on Clint Eastwoodin komealla ansiolistalla hieman erilainen elokuva, mutta ennen kaikkea varsin toimiva sekoitus tosielämän traagisia tapahtumia ja kuvitteellista maailmaa. Peter Morganin kynäilemässä tarinassa kuvataan paikoin melko tylysti ja koskettavasti, miltä tuntuu menettää läheinen, ja onko kuoleman jälkeen jotain vai pelkkää tyhjyyttä? Juuri nämä seikat nostavatkin Hereafterin tunnelman varsin korkealle.Morganin kynäilemä tarina etenee tyypilliseen Eastwoodin elokuvan tyyliin melko rauhallisesti, mutta kuitenkin sopivan jouhevasti eteenpäin. Hieman vuoden 2006 Babel-elokuvan tapaan tarinan hahmojen erilaiset tragediat ja kohtaamiset alkavat tulla lähemmäksi toisiaan.  Hereafter muistuttaa alussa varsin julmalla kuvastolla, mitä Tapaninpäivänä 2004 tapahtui Kaakkois-Aasian rannikoilla, kun maanjäristyksen aiheuttama tsunami pyyhkäisi usean rantakohteen ylitse. Eastwood ei kuitenkaan ole tekemässä mitään disaster-elokuvaa kyseisestä tapahtumasta, vaan se on vain yksi osa tarinaa. Spielbergin tuottamilla rahoilla vesimassa paiskoo silti ihmisiä ja romua pitkin-poikin. Audiovisuaalisesti Hereafter on tarkkaan viilattu teos, jossa äänet ja kuvasto kulkevat mainiosti yhdessä.Matt Damon tekee mainion roolin miehenä, jolla on erikoinen kyky kuunnella kuoleman läheisyydessä käyviä ihmisiä. Hän hahmonsa pitää kykyään pelkkänä kirouksena. Jay Morh George Loneganin veljenä tekee myös toimivaa työtä. Nuoret McLarenin kaksoisveljekset Frankie ja George tekevät hienoa työtä ja saavat rooleihinsa annoksen koskettavuutta mukaan. Ranskalaista journalistia esittävä Cécile De France on myös vedossa.","Hieman erilaisempaa, mutta toimivaa Eastwoodia."
235,80.0,"Useiden lyhytelokuvien ohjaajana ja käsikirjoittajana mainetta kerännyt Ari Aster on myös päässyt kokeilemaan taitojaan ensimmäisessä kokoillan elokuvassa Hereditary-Pahan Perintö. Viime vuoden mainion Jordan Peelen debyyttiohjauksen (Get Out) tavoin Ari Aster astelee kerralla elokuvamaailmaan elokuvalla joka jättää hetkeksi aikaa erikoisen fiiliksen. Sundance elokuvafestareilla ensi-esityksen saanut Hereditary-Pahan Perintö sai jotkut katsojat aidosti hämmentyneiksi ja nyt tämä painostava painajainen saapuu laajempaan levitykseen.Päältäpäin tavalliselta vaikuttavaa Grahamin perhettä äiti Annie (Toni Collette), isä Steve (Gabriel Byrne), heidän lapsia Peter (Alex Wolff) ja Charlie (Milly Shapiro) on kohdannut suru kun isoäiti on menehtynyt. Charlie on ottanut mummin kuoleman hyvin raskaasti. Annie yrittää selvitä tilanteesta rakentamalla pienoisnukkeja tulevaa näyttelyä varten ja Peter viettää aikaa kavereiden kanssa, mutta Charlie syrjäytyy entistä enemmän ja purkaa tunteensa erikoisiin piirrustuksiin. Pian Grahamin perheen ympäriltä alkaa paljastua asioita joita ei pitäisi olla olemassakaan ja välillä tuntuu kuin isoäiti olisi edelleen hengessä mukana.Hereditary-Pahan Perintö on painostavan pahaenteinen kauhudraama joka ei päästä katsojaansa piinaavasta otteesta helpolla irti. Ari Aster kuljettaa tarinaa varsinkin alkupuolella verkkaisen hitaasti, mutta osaa kyllä ottaa pari odottamatonta niskalenkkiä tarinan hahmoista ja katsojasta yhtä aikaa ja kiristää tunnelmaa melkoisen voimakkaaksi mitä pidemmälle tarinassa mennään. Varsinkin viimeiset kohtaukset kuvineen jäävät mieleen hetkeksi aikaa kummittelemaan. Kauhuelokuvien perinteiset äkkisäikäytykset loistavat lähestulkoon poisolollaan. Hereditary-Pahan Perintö luottaa juuri siihen asiaan minkä katsoja näkee ja kokee. Ari Aster vie muutaman shokkikohtauksen häiriintyneisyyden äärirajoille ja pitää huolen, että katsojalla on sopivan epämukava olotila siitä mitä seuraavaksi tulee tapahtumaan.Ari Asterin kynäilemän tarinan keskipisteenä on lähimmäisen kuoleman hyväksyminen ja siitä toipuminen. Ari Aster osaa yhdistää toimivan perhedraaman sysisynkkään hiljalleen avautuvaan kauhukertomukseen repäisevän tehokkaasti. Ari Aster on saanut aikaan 1970-1980 lukujen taiteessa tehtailtujen kauhuelokuvien hengessä ja William Friedkinin, Roman Polanskin ja Brian De Palman ohjaajien välimaastossa kulkevan kauhudraaman. Ari Asterin ohjaamia lyhytelokuvia kuvannut Pawel Pogorzelskin muutama visuaalisesti hieno kuvaus nukketalon näkökulmasta tuo pari kertaa kylmän tunnelman suoraan iholle. Hereditary-Pahan Perintö elokuvan voimakkain tunnelmanluoja on näyttelijäsuoritukset. Toni Collette on erinomainen todellisille hämärän rajamaille äitinsä kuoleman vuoksi joutuvana Anniena. Gabriel Byrne tekee myös hyvän roolin perhettään loppuun asti järjissään pitävänä isänä. Alex Wolff on myös mainio erikoisten asioiden keskelle joutuvana Peterinä. Milly Shapiro on suorastaan hyytävän pätevä hieman syrjäytyneenä Charliena. Ann Dowd piipahtaa kuvissa salaperäisen ystävällisenä Joanina.",Kuin yksi suuri pahaenteisen maltillisesti rakennettu kauhukohtaus
236,60.0,"Yhdysvaltalaisittain hypetetty, Hesarin mestariteokseksi väittämä kauhu-uutuus Hereditary: No jaa, sinnepäin muttei sitten kuitenkaan.Elokuvan alkupuoli on kyllä ainutlaatuisen ahdistava, kun manipulatiivisen mummon henkinen perintö painaa päälle haudan takaa ja yllättävä perhetragedia lisää taakkaa. Tuo onnettomuus kerrotaan psykologisesti karmivasti, onnettomuuden aiheuttaneen pojan henkistä pakoyritystä ja surun alle luhistuvien perheenjäsenten yksinäisyyttä korostaen. Päivällispöytäkohtaus, jossa äiti kaataa vihansa pojan niskaan, on erinomaisen inhottava todenmukaisessa ristiriitaisuudessaan: äidin esittämä rationaalinen oikeutus vihalleen kaivaa vain syvemmäksi sitä kommunikaatiokuilua, josta hän teiniä syyttää. Isä on voimaton sivustakatsoja, ja kaikki kolme ovat pohjattoman yksin.Kun äiti hakee ulospääsyä spiritismistä, yliluonnollinen elementti vaikuttaa vielä patologisen tilanteen projisoinnilta, kuten parhaissa kauhuteoksissa yleensäkin: todellisuuden eri tasot eivät sulje toisiaan pois. Yöllinen spiritismi-istunto, johon äiti painostaa isän ja pojan osallistumaan, on vaikuttavan monitasoinen. Fokuksessa ovat äidin maanisuus ja manipulatiivisuus, teinin luhistuminen itkeväksi pikkupojaksi ja isän suojeluyritykset. Kohtauksessa elokuva kuitenkin myös kääntyy ensimmäistä kertaa korniksi, kun Manaajan mieleentuova äkillinen erikoisefekti nostaa taikatemppukauhun etusijalle silmänräpäyksen ajaksi.Tästä eteenpäin koskettavin taso, perhedraaman ulottuvuus, alkaa kadota ja elokuva lukittuu yhä enemmän pelkän yliluonnollisen hassuttelun näyttämöksi. Ainekset lisääntyvät, homma leviää. Mukaan tulee paholaiskulttia, vuosikymmenten mittaista salaliittoa, maagista nahkakansikirjaa, leijailevia aaveita ja jopa rasittavaa selittelyä. Loppukohtauksessa ollaan Rosemaryn painajaisen kuviossa, mutta ilman Polanskin merkkiteoksen ironiaa, joka linkitti paholaiskultin uskottavasti kulttuuriseen todellisuuteen. Tässä koolla on vain hassu hörhöjoukko, johon liitetty yliluonnollisuus leijailee irrallaan kaikesta kuin erikoisefektihaamu.",Alun kova lataus häipyy henkimaailman tuuliin
237,50.0,"Hercules, taas yksi Disney-animaatio muiden isompien joukossa. Mikään ei ole todellakaan Disney-yhtiöiden menossa muuttunut paitsi tottakai tarina. Nyt ollaan sotkeuduttu vanhan antiikin Kreikan taruihin sun muihin hömpänhömppiin. Vaikka tarina poikkeaa muista näkemistäni Hercules-stooreista niin paljon, että en oikeastaan enää tiedä mikä näistä saduista pohjautuu siihen vanhaan taruun ja ehkä myös todellisuuteen. Elokuva kertoo siitä miten mahtavan Zeuksen poika Hercules nyysitään eräänä pahana päivänä rakastavilta vanhemmilta, asialla ovat Manalan herra Hadeksen kätyrit Piina ja Paniikki, jotka ovat muuten leffan parhaat hahmot. Jaa että miksikö Hades varastaa Herculeksen? No tietysti siksi, että hän haluaa mahtavan Olympos-vuoren hallitsijaksi, mutta se on mahdotonta jos Zeuksen vahva pojankloppi elää.Piina ja Paniikki eivät saa Herculesta surmattua, mutta saavat tehtyä hänestä kuolevaisen. Hercules varttuu sittemmin tavallisten ihmisten kasvattamana, kunnes hän saa kuulla menneisyydestään eikä voi kuin yllättyä. Hercules haluaa takaisin kotiin Olympokselle, mutta voi palata ainoastaan jos hän pystyy muuttumaan takaisin jumalaksi. Tämä onnistuu vain, jos pystyy osoittamaan olevansa todellinen sankari. Hercules pyytää apua ex-sankarivalmentaja Phililtä. Valitettavasti pahis Hadeksella on myös samat suunnitelmat, eli päästä Olympokselle.Hercules on vähän... miten sen nyt sanoisi... hosumalla tehty. Animaatio on laadultaan tottakai parasta mahdollista ja huomattavasti parempaa kuin esim. Aladinissa, joka on valitettavasti muuten monessa asiassa edellä. Juoneen palatakseni sanon että muissa tarinoissa pahiksena on ollut Herculeksen äiti Hera, joka on kuitenkin Disneyn leffassa poikansa puolella. Tottakai tarinoilla on aina eri versionsa, ja kyllähän tämä niistä kiintoisin oli, ei siinä mitään.Ja mihinkäs Hercules sitten kaatuu? Lauluja ei saisi ahtaa edes lastenleffoihin. Tämän leffan hoilaukset ovat aivan hanurista. Jälleen. En yksinkertaisesti siedä tuommoisia. Animaatiopuolesta ei ole motkottamista paitsi Herculeksen hahmon olisi voinut paremminkin luoda. Jotenkin liian mahtipontinen hahmo.Entäs Herculeksen valoisimmat puolet? Suomenkieliset äänet ovat (kerrankin) onnistuneet. Jarkko Tamminen ja Laura Voutilainen olivat nappivalintoja ääniksi. Erityisesti Voutilainen sopi Megaran ääneksi. Elokuvalla on myös tarjota mielestäni kaikkien aikojen ""disneyleffa-pahis"" eli Hades. Muutenkin hahmot ovat mukavan letkeitä ja hauskoja (krmh,paitsi Hercules) ja heistä kyllä näkee että mielikuvitusta ei ole rajoitettu. Jotkut kohtaukset naurattavat ihan tosissaan.Hercules hyvin tehty, mutta viimeistään kömöihin lauluihin kaatuva perinteinen Disney-teos, joka on ainakin pienten ihmisten pakko katsoa. Ei ollenkaan paha elokuva, jossa on paljonkin mukavaa tsekattavaa, kunhan jaksaa katsoa kunnon asenteella.","Hyvin tehty, mutta viimeistään kömöihin lauluihin kaatuva perinteinen Disney-teos."
238,90.0,"HerkulesTässä yksi päivä kiertelin internetin saloja, kun törmäsin videokaappariin, jolla voi tallentaa vanhat kunnon VHS -nauhat suoraan tietokoneelle ja sitä kautta DVD:lle. Tilaukseen lähti ja saapuikin hyvin nopeasti.Kun aloin katsella, mitä lukemattoman suuresta VHS -kokoelmasta polttaisin levylle, törmäsin johonkin aaveeseen suoraan menneisyydestä. Edessäni oli VHS -kotelo, missä ei ollut muuta, kuin kasetti, jonka likaantuneessa tarrassa luki seuraava:”Herkules”Äkkiä, kaikki ne suloiset muistot lapsuudestani vyöryivät ylitseni, kuin tsunami Aasian... Ymmärrätte kyllä. Tuolloin rakastin tätä elokuvaa yli kaiken, ja kun aika kultaa muistot, niin tämä on edelleenkin ollut suosikkejani Disney -elokuvista. Mutta miten se kestää melkein aikuisen tuomitsevan nyrkin? Noh, se nähdään.Heti aluksi huomaamme, kuinka animaatio on erillaista, kuin muissa Disneyn animaatioelokuvissa. Rennompaa. Se ei silti tarkoita, että animaatio olisi kuraa. Ei suinkaan. Pois se minusta. Animaatiojälki on todella laadukasta ja vaikutteita on otettu hyvin paljon muinaisen Kreikan taiteesta. Tiedättehän? Kiemuroita ja epäsuoria viivoja.Eli juoni on seuraavanlainen:Zeus (Esa Saario) ja hänen vaimonsa, Hera (Riina Paatso), ovat saaneet lapsen, joka on nimetty osuvasti Herkulekseksi (Antti L.J Pääkkönen, Mika Turunen, Jarkko Tamminen)... Koska Herakles kuulostaa liian naiselliselta? En tiedä. Herkules saattaa olla Amerikkalainen tapa sanoa tämä sankari. Kaikki jumalat ovat kokoontuneet juhlistamaan tätä ilotapahtumaa ja kaikki ovatkin iloisia, paitsi Hades (Seppo Pääkkönen), joka haluaisi koko Olympoksen hallinnan, mutta joutuu lähtemään nöyryytettynä takaisin omille kotikonnuilleen manalaan ja alkaa suunnittelemaan maailmanvalloitusta.Toteuttaakseen ilkeän suunnitelmansa, Hades pistää apurinsa, Piinan ja Paniikin, tekemään Herkuleksesta kuolevaisen, mutta tohelot apuridemonit eivät onnistu tekemään Herkuleksesta kokonaan kuolevaista ja Herkuleksen adoptoivat kaksi kuolevaista vanhempaa.17 vuotta myöhemmin, Herkules on nuori, innokas ja tohelo supervoimakas nuorukainen, joka aina yrittää, mutta epäonnistuu. Tuhottuaan torin, Herkules lähetetään etsimään suuntaansa ja Zeuksen temppelistä löytyy sekä heppa-Pegasos ja pappa-Zeus, joka kertoo, että päästäkseen takaisin Olmpokselle, pitäisi hänestä tulla oikea sankari. Tässä voi auttaa kuuluisa sankarikouluttaja.Sankarikouluttaja, Phil (Eero Saarinen), paljastuu olevan äreä, eläkkeellä oleva kentti, joka suostuu yrittämään vielä viimeisen kerran tehdä sankaria. Ja treenimontaasin jälkeen alkaa Herkuleksen matka kohti itsensä löytämistä, rakkautta mystisen Megin muodossa ja takaisin olympoksolle pääsyä.Herkuleksen hahmot ovat kaikki, paitsi Herkules itse, hienosti kirjoitettuja. Jopa naispääosa, Meg, osaa olla sympaattinen ja peräti traaginen hahmo. Hades taas on äkkipikainen, mutta samalla ”cool” ja tämä puoli tekee Hadeksesta inhottavan houkuttelevan. Juuri sellainen hahmo, joka on lipevä, mutta käyttäytyy, kuin pikkulapsi, kun ei saa tahtoaan läpi. Yhdellä lauseella summaan sen niin, että Hades on yksi parhaista animaatiopahiksista. Ikinä.Hadeksen pirun pikku apurit Piina ja Paniikki ovat kuitenkin kaikista nautittavimmat hahmot koko pätkästä. He ovat toheloita ja sympaattisia. He ovat juuri sellaisia, jotka aina yrittäessään epäonnistuvat, mutta jotenkin saavat anteeksi vain epäonnistuakseen uudestaan. Tuntuu, että nämä kaksi ”Stoogea” eivät näe elämässään muuta, kuin epäonnistumisia ja se tuo heitä lähelle ihmisiä. Yleisö on aina heikomman puolella.No? Mikä sitten on Herkuleksen huono puoli? No... Herkules. Hän on turhan sutaistu ja yksitoikkoinen hahmo ollakseen pääosassa. Herkules ei hahmona osoita merkkejä kasvusta ennen viimeistä viittä minuuttia, vaan on koko elokuvan nuori tohelo täynnä naivetea ja tämä toheluus ei ole yhtä sympaattista, kuin Piinassa ja Paniikissa. Samoin Zeus on ärsyttävä hahmo. Zeus on kuin se luokan epätoivoinen jokeri, joka koittaa saada kaikki nauramaan lapsellisilla jutuillaan. Ja nähtävästi se on periytynyt Herkulekseen.Entä musiikki? Millaista se on?Sanotaanko vaikka näin, että Herkuleksen musiikkia sanotaan kaikista heikoimmaksi kaikista Disney -elokuvista. Näin Suomalaisten mukaan, mutta minä sanon, että antakaa sille mahdollisuus. Musiikki on toteutettu gospelperiaatteella ja kun kerta tämä musiikkityyli ei ole meille pohjolan karskeille hevifaneille niin tuttu, niin tottakai se kuulostaa hieman omituiselta. Musiikki on Herkuleksen hyvä sekä huono puoli. Koska se on gospelia, niin se ei oikein toimi US ja A:n ulkopuolella, mutta se sopii kuin nyrkki silmään elokuvan tunnekuvaan. Ehkä kaikista parhain kappale on Megin (Laura Voutilainen) ”En saa rakastaa” (I Won't Say I'm in Love) joka on niin gospelmusiikkimainen, kuin olla ja voi ja allekirjoittanut sanoo, että kyseinen kappale on yksi parhaista Disney -kappaleista. Ikinä.Pelkästään lapsille tämä elokuva ei kuitenkaan ole. Herkuleksessa on romanttinen alajuoni, jonka premissinä on se, että ihmiset tekevät hulluja asioita rakkaudesta ja lisäksi Herkuleksessa on äreän, vanhan valmentajan viimeinen toivo saada menestystä... Hei, tuo kuulostaa tutulta? Rocky? Kyllä, se on Rocky. Philin ja Herkuleksen välinen suhde toimii, kuin nyrkkeilijä ja hänen valmentajansa. Juuri kuten Rockyssä. Yhden kerran jopa viitataan ylläolevaan elokuvasarjaan. Nämä kaksi asiaa, siis Piinan ja Paniikin lisäksi, tuovat viehätystä aikuisille katsojille, joten tätä voivat katsoa moni muukin.Ei ehkä Disneyn kaikkien aikojen parasta tuotantoa, mutta kenties, kenties, viimeinen hyvä kalvoanimaatioelokuva, mitä kyseiseltä yhtiöltä on tullut.",Yksi viimeisia hyviä Disney -elokuvia
239,50.0,"Ja taas näytetään lihasta. Kuin tuoreena tehtaalta tullut action-figuuri Herkules (Reeves) loistaa etelän auringon alla. Tuo melkein jumalainen mies kuuluisi yhteen kauniimpaakin kauniimman Iolen (Koscina) kanssa, mutta kohtalo erottaa pariskunnan heti leffan alussa. Voittamaton Herkules -leffan jatko-osassa Herkules yrittää estää Theban yllä pilveilevän sodan. Mutta kun sankari pysähtyy matkallaan hörppäämään vettä eräästä lammikosta, suunnitelmiin tulee muutos. Lumottu vesi pesee pois Herkuleksen muistin ja tekee hänestä kuolevaisemman kuin koskaan. Kun mies ei muista edes olevansa naimisissa, hän haksahtaa petolliseen kuningattareen (Lopez), naiseen, jolla on perin hyytävä harrastus.Siinä missä Voittamaton Herkules tarjoili kansalle jos jonkinmoista sirkushuvia toistuvilla Herkules vs. joku jännä peto -kohtauksillaan, Herkules ja Lyydian kuningatar pistää sankarin tosi tukalan paikan eteen oikeastaan vain yhdessä kerran. Muuten hillutaankin pitkät ajat Lyydian kuningattaren kanssa tai ihmetellään milloin mitäkin. Monissa kohtauksissa elokuvan varsinainen toimija on hintelä mutta nokkela Odysseus (Antonini), joka ensimmäisessä leffassa jäi enemmän statistin osaan. Tylsäksi ei varsinaisesti tätäkään rainaa voi haukkua. Viihdyttävyydessään se kuitenkin häviää ykkösosalle. Se on aika huisisti, kun kyseessä on muutenkin pelkän fantasiapullistelun jatko-osa.",Hienojen puitteidensa lisäksi ei tällä leffalla muuta annettavaa juuri ole.
240,60.0,"Vuonna 1954 valmistunut, Kirk Douglasin tähdittämä Odysseus -leffa viitoitti tietä italialaisten, usein Kreikan mytologiaan tai Rooman historiaan pohjautuvien miekka ja sandaalit-elokuvien aallolle. Vuoden -58 Hercules, jossa Douglasin näyttelijäntaidot oli korvattu kehonrakentaja Steve Reevesin rautaisella fysiikalla, räjäytti pankin, potki temppelin pylväät poikki ja hukutti tekijänsä kultaan sekä mirhaan, ja ennen kaikkea käynnisti vajaat kymmenen vuotta kestäneen peplum-elokuvien voittomarssin, jonka aikana näitä muskelimies-filmejä tehtailiin Italiassa ja lähialueilla ainakin kaksisataa kappaletta.Vaikka Herkules-filmejäkin mahtuu joukkoon toistakymmentä, suurin osa niistä kytkeytyy alkuperäisteokseen in name only. Poikkeuksen muodostaa tämä vuoden 1959 pläjäys, jota monet peplum-entusiasistit pitävät yhtenä onnistuneimmista genreteoksista ja edeltäjäänsä ehjempänä kokonaisuutena. Reevesin ensimmäistä pätkää näkemättä en puutu tähän, vaan arvioin Unchainedia ihan vain sen omista lähtökohdista ja omilla ansioilla.Juonellisesti leffa lähtee ilmeisesti siitä, mihin edellinen osa jäi, mutta tarina on itsenäinen eikä vaadi alkuperäisen leffan tuntemusta. Herkules palaa reissuiltaan kotiin mukanaan uunituore vaimo, mutta joutuu heti kättelyssä hommiin kun kotikaupunki Thebaa uhkaa sisällissota. Mutkia matkaan aiheuttavat UNOHDUKSEN LÄHDE ja rakastajansa patsaiksi muuttava kuningatar Onfale.Hercules Unchained on italialaiseen tyyliin värikäs, tyylikkäästi kuvattu ja amerikkalaisiin aikalaisiinsa verrattuna rohkean eksploitatiivinen. Steve Reeves pullistelee lannevaatteessaan lihaksiaan jännittäen läpi koko leffan, ja veteraani Mario Bavan käyttämä kamera suorastaan nuolee Steven pohkeita ja hauiksia. Peplum-leffojen on sanottu  vaikuttaneen suuresti homoseksuaalisen alakulttuurin kauneusihanteeseen, eikä tätä ole vaikea uskoa filkkaa katsellessa; vertailkaapa vaikka huvikseen Reevesiä Tom Of Finlandin aikalaistaiteeseen. Vastaavasti myös filmin vahvat naiset, eli Herkuleksen vaimoa esittävä Sylvia Koscina ja mustaleskimäisenä Lyydian vamppikuningattarena herkullisen dramaattisesti patsasteleva Sylvia Lopez on valittu rooleihinsa muistakin syistä, kuin näyttelijäntaitojensa vuoksi.Paikoittain pitkäpiimäinen, juonettoman oloinen ja nauruntyrskähdyksiä aiheuttavan melodramaattinen leffa hilautuu B-statuksestaan huolimatta/kulttuurihistoriallisen merkittävyytensä ansiosta vakavastiotettavaan kastiin. Jos siis kaipaat pahvitiikereitä, naispahiksia, sotavaunukaksintaisteluja, öljyttyjä lihaksia ja huikeita voimannäyttökohtauksia (Herkules heittää pöydän! Herkules kuristaa feikkitiikerin! Herkules vääntää rautaa!), on Hercules Unchained ehdottomasti leffa sinulle. Jos diggaat wanhoista B-filmeistä ja drive in double feature-meiningistä, on tässä todellakin leffa sinulle. Jos haluat lapsenomaista seikkailuhenkeä, rempseää meininkiä ja harmitonta turpahumppahupailua, katso tämä pätkä. Scottin Gladiaattori tai Kubrickin Spartacus se ei ole, mutta toisaalta miksi pitäisikään olla? Rehellistä ja hyvää vanhanaikaista viihdettä.","Italialaiseen tyyliin värikäs, tyylikkäästi kuvattu ja häpeilemättömän eksploitatiivinen miekankalistelupätkä."
241,80.0,"Dix Steele (Humphrey Bogart) on äkkipikainen, kyyninen ja sarkastinen. Hänen sisunsa kuohahtaa helpolla hillittömään vimmaan, mutta hän on erinomainen käsikirjoittaja jonka agentti Mel (Art Smith) on ollut hänen apunaan jo 20 vuotta ja tietää että hän on kokonaan dynamiittia. Steelen alaisuudessa sodan aikana palvellut konstaapeli Nikolain (Frank Lovejoy) mukaan hän oli hyvä upseeri, mutta kukaan ei ottanut hänestä selkoa. Nämä kaksi vanhaa tuttua kohtaavat, sillä Mildred Atkinson (Martha Stewart) on julmasti murhattu ja Dix on viimeinen joka näki uhrin todistetusti elossa ja on siten automaattisesti epäilty. Dixin alibin vahvistaa naapurissa asuva ihastuttava Laurel Gray (Gloria Grahame) ja heidän välilleen syntyy kaunis romanssi. Silti koko ajan Laurel epäilee voiko hänen tuntemansa mies olla raaka murhaaja?Nicholas Rayn ohjaustyö ei ole varsinaisesti film noir, sillä rikoksen osuus on varsin pieni ja varsinainen tutkinta on juoneen vain ohuesti liittyvä tekijä. Sitä enemmän kyseessä on julmankaunis rakkaustarina ja ihmiskuvaus äärimmäisyyksien ihmisestä joka on hyvällä tuulella mukava seuramies, uskollinen ystävä ja äärimmäisen tuottelias työnarkomaani, mutta pahalla tuulella, mille hänet on helppo saada, äärimmäisen väkivaltainen ja piittaamaton rontti joka julistaa sodan mistä tahansa syystä mitä tahansa vastaan ja myös sotii niin. Tärkeää ei ole kuka teki mitä, vaan se että millaisia ihmiset ovat ja kuinka vaikeaa on ihmisten olla yhdessä. Selvää kun on että Dix ei ole psykopaatti manipulaattori, vaan ehdoton persoona jolle kaikki on henkilökohtaista.Humphrey Bogart on loistavassa vedossa rumana ja antisosiaalisena Dixinä ja hyvin käsikirjoitus tuo myös esille Dixin luonteen paremmat puolet luoden herkän, mutta samalla ehdottoman kuvan ihmisestä joka suhtautuu koko maailmaan suorastaan bipolaarisella vimmalla. Hän antaa kaikkensa ja odottaa että muutkin tekevät samoin. Ehkä yksinäisyys on hinta joka hänen on maksettava neroudesta?Gloria Grahame ihastuttavana naapurina tekee parhaansa oppaikseen rakastamaan, mutta Dixin luonteen vimma ja ehdottomuus on ylitsepääsemätön este, sillä kaikki on otettava - paha siinä missä hyvä ja molempia Dixissä on suunnattomasti. Laurel joutuu tekemään valinnan joka ei ole helppo.",Julmankaunis rakkaustarina ja ihmiskuvaus äärimmäisyyksien ihmisestä.
242,90.0,"Zhang Yimoun Hero kertoo tarinan nimettömästä salamurhaajasta, joka väittää tappaneensa Qinin kuningasta uhanneet salamurhaajat. Hän pääsee kuninkaan palatsiin, ja sitten alkaa Nimettömän kertomus siitä, kuinka hän hoiteli salamurhaajat. Elokuvan aikana nähdään useampia versioita tarinoista, ja jokaisella tarinalla on aina oma visuaalinen elementtinsä, joka näkyy useimmiten kohtauksessa käytettävästä väripaletista.Ohjaajana Zhang Yimou on yksi maailman parhaista. Hänen tyylinsä suunnitella ja toteuttaa jokainen kohtaus todellisella pikkutarkkuudella takaa hienon elokuvanautinnon. Ei siis olekaan mikään ihme, että Hero on visuaalista tykitystä alusta loppuun. Hienoimpana yksityiskohtana juuri nuo kohtauksissa käytettävät värit.Heron taistelukohtauksista on turha etsiä vähääkään realismia, sillä se on wuxiaelokuvien tunnusmerkki. Sankarit todellakin ovat voimakkaita kuin mitkä, ja voivat vaikka kaapunsa helmalla pysäyttää tuhansia kohtitulevia nuolia. Koreografiaa on ollut tekemässä Ching Siu-Tung, joka on tehnyt taistelukoreografiat moneen muuhunkin wuxialeffaan, kuten esimerkiksi Lentävien Tikarien Taloon. Siu-Tung osaa todellakin hommansa, sillä taistelukohtaukset ovat todella näyttäviä.Näyttelijävalinnat eivät olisi voineet mennä enemmän nappiin sivuosien kohdalla kuin tässä elokuvassa. Tony Leung, sekä Maggie Cheung tekevät aivan mahtavat roolisuoritukset, ja antavat todella paljon hahmoilleen. Chen Daoming tekee myös hienon suorituksen Qinin hallitsijana, eikä kuvankauniista Zhang Ziyistäkään ole ikinä haittaa. Donnie Yen vastaa yllätyksettömästi elokuvan hienoimmasta taistelukohtauksesta, mutta Jet Li:n valitseminen päärooliin oli mielestäni pieni pettymys, sillä Li ei tässä elokuvassa vakuuta näyttelijäntaidoillaan niin paljon kuin esimerkiksi Once Upon A Time In China -elokuvissa.Hero ei yllä Hiipivän Tiikerin tai Lentävien Tikarien Talon tasolle, mutta niiden tasolle pääsemiseksi tarvittaisiin täyden viitosen elokuva. Kuitenkin Hero on leukojapudottavan kaunis, visuaalinen mestariteos kuorrutettuna Kiinan parhailla näyttelijöillä.","Leukojapudottavan kaunis, visuaalinen mestariteos kuorrutettuna Kiinan parhailla näyttelijöillä."
243,40.0,"Mieleen tuli heti Ang Leen Hiipivä tiikeri, piilotettu lohikäärme, puhuttaessa aasialaisesta hittielokuvasta. Sisältönsä muualta lainaavia miekkailuleffoja tullaan varmasti saamaan jatkossakin idästäpäin, jolloin länsimaalainen yleisö saa ihmetellä monttu auki niiden loistoa. Tuskin omaperäisyys ketään kiinnostaa tänäpäivänä.Kiinan kuningas on varuillaan. Useiden murhayritysten jälkeen etäisyyttä kuninkaaseen määritellään tiettyjen henkilöiden palveluksien tai muiden ansioiden mukaan askeleilla. Nimetön sankari, joka kertoo tappaneensa kolme vaarallista salamurhaajaa pääsee puhuttelemaan kuningasta aina vain kertomuksensa edetessä lähemmäksi. Miltei koko elokuva perustuu takaumiin, joissa on tiedossa jälleen miekkojen kalsketta ja ilmassa leijuvia tyylikkäitä taistelijoita.Visuaalisesti hienosti onnistunut Hero on kerrottu eri näkökulmista, Rashômon-tyylisesti. Idea toimii kohtalaisesti, kun ottaa huomioon elokuvan muut ansiot. Peittääkseen sisältönsä tyhjyyttä filmi painottaa näyttäviä taistelukohtauksia ja suoraan länsimaisista elokuvista matkittua siirappista rakkaustarinaa. Läpi käydään myös  useita ns. taide-elokuvien kliseitä säännöllisesti. Ennen pitkää kuvalliset pikkuoivallukset alkavat puuduttamaan. Ellei tapahtumia olisi sijoitettu Kiinaan ja näyttelijät eivät olisi paikallisia, tätä saattaisi luulla täysin amerikkalaiseksi spektaakkeliksi, josta jo kertoo elokuvan budjetti. Aasialaisesta kulttuurista ei saa minkäänlaista otetta kun kaikki miekkailut & mietiskelyt on jo aiemmin esitelty  elokuvahistoriassa. Heron tapauksessa voidaankin puhua enemmän näppärien yksityiskohtien summasta kuin eheästä kokonaisuudesta. Onneksi tämä ei kuitenkaan ollut ylipitkä, mihin spektaakkelit yleensä kaatuvat viimeistään.Akira Kurosawa teki samurai-elokuvia puoli vuosisataa sitten, mutta hänellä oli mukanaan aina humaani ote ja taito syventää hahmoja. Tärkeä elementti, joka puuttuu sekä ""Hiipivästä tiikeristä"" että Hero:sta. Nykyään tuntuu, että kauko-idän ihmiset esitellään aina kivikasvoisina, mitään pelkäämättöminä sotureina.nimimerkki: Aci",Filmi painottaa näyttäviä taistelukohtauksia ja suoraan länsimaisista elokuvista matkittua siirappista rakkaustarinaa.
244,80.0,"Heron aika sijoittuu kaksituhatta vuotta taaksepäin Kiinaan ja se kertoo salamurhaajista jotka yrittävät saada kuninkaan hengiltä, jottei hänestä tulisi yhtenäisen Kiinan ensimmäistä keisaria. Elokuvan pääroolia esittää nimetön mies (Jet Li), joka kertoo tappaneen nuo salamurhaajat, ja että kuningas olisi nyt turvassa. Hero on pääasiassa kertomus rohkeudesta, ylpeydestä ja rakkaudesta.Elokuva on visuaalisesti todella upeaa katsottavaa ja näytteleminenkin on onnistunut joissain kohdissa aivan täydellisesti. Heron musiikistakaan en keksi mitään pahaa sanottavaa, vaan se on todella kaunista ja sopii elokuvan tyyliin hyvin.Hero on hieno elokuva ja se kuuluu ehdottomasti wuxia-elokuvien kirkkaimpaan kärkikastiin. Jokaisen taistelun miljööt on valittu harkitsevasti, miekkataistelut on toteutettu hyvin ja varsinkin vähän suuremmat joukkokohtaukset ovat oikeaa silmäruokaa. Myös värit ovat tärkeässä osassa tässä elokuvassa ja niitä todella osataan käyttää.Oikeastaan ainoa huono puoli elokuvassa on, että siinä on hieman liikaa toistoa. Hero tosin on melko lyhyt elokuva, eikä aika tunnu missään vaiheessa liian pitkältä.nimimerkki: Tulikettu",Hieno elokuva ja se kuuluu ehdottomasti wuxia-elokuvien kirkkaimpaan kärkikastiin.
245,80.0,"Quinin kuningas (Chen) valloittaa muita kuningaskuntia häikäilemättömällä raakuudella. Jopa hänen lähimmät apulaisensa pitävät häntä hulluna. Kolmen salamurhaajan epäonnistuttua hänen tappamisessaan hän määräsi koko palatsinsa täysin paljaaksi. Kukaan ei ole siellä ja kalusteita ei ole. Lisäksi kukaan, paitsi salamurhaajien tappaja voi lähestyä häntä sataa askelta lähemmäksi.Nimetön (Li) saapuu tapaamaan Quinia ja kantaa mukanaan todisteita onnistuneista tapoista. Hän kohtaa kuninkaan ja häntä kiinnostaa miten Nimetön onnistui. Nimetön kertoo, mutta asia vaivaa kuningasta.Tämän kauniin elokuvan tarina kerrotaan takaumissa ja tiukoissa dialogikohtauksissa kuninkaan ja Nimettömän välillä. Juoni kääntyilee ja vaihtelee, kunnes Nimettömän ja kuninkaan motiivit selviävät ja he kohtaavat. Visuaalisesti Hero on huippuluokkaa. Joukkokohtaukset ovat massiivisia, nuolet kirjaimellisesti pimentävät taivaan ja mukana on jopa hyvin hienovaraista huumoria yhden salamurhaajista napatessa ilmassa lentävän nuolen uudeksi siveltimeksi. Taistelukohtauksien ilme on hyvin tyylitelty akrobatian ja rauhalliseen kuvauksen lisänä.Näyttelijöiden suoritukset ovat hyvät. Jet Li, joka tunnetaan Kiinan ulkopuolella toimintarooleista osaa näytellä ihan todellisesti ja muukin kaarti on erittäin lahjakasta, vaikkakin eurooppalaisille pitkälti tuntemattomia. Se ei kuitenkaan haittaa tiiviin tunnelman ja visuaalisen kauneuden lumotessa. Kokonaisuutena kaunis ja historiallisesti kiinnostava kuvaus kuninkaasta, jonka pahin vihollinen on ainoa joka ymmärtää hänen tarkoituksiaan.nimimerkki: Jurpo",Visuaalisesti Hero on huippuluokkaa.
246,90.0,"Kun ensimmäisen kerran sain Heron käsiini, luulin että kyseessä on aivan tavallinen Jet Li-mättö. Yllätyksekseni kyseessä oli kuitenkin jotain aivan muuta, upean visuaalisen ilmeen omaava taiteellinen elokuva.Tarina sijoittuu muinaiseen Kiinaan, jonka hallitsijaa, keisari Qiniä uhkaa jatkuvasti salamurhaajat. Pahimmat näistä ovat Broken Sword (Tony Leung) Flying Snow (Maggie Cheung) ja Sky (Donnie Jen). Niin keisarin puheille astelee nimetön sankarimme (Jet Li), joka kertoo tappaneensa nuo kovimmat salamurhaajat. Katsojat näkevät nuo tarinat läpi niin nimettömän sankarin, kuin keisarin näkökulmasta.Ensimmäisessä taistelussa todennäköisesti huomaat, että taistelut muistuttavat pitkälti Hiipivä Tiikeri ja Piilotettu Lohikäärmettä. Kieltämättä, mutta siihen loppuvatkin yhtäläisyydet näiden elokuvien välillä. Hero on ennen kaikkea karkkia silmille, upeita maisemia, näyttäviä taistelukohtauksia sekä kauniita värejä jokaisessa kohtauksessa. Noissa värien käytöissä on kuulema jotain symboliikkaa, jota itse en kuitenkaan kovin pitkälle ymmärtänyt. Näyttelijäkaarti on myös erinomainen. Jet Li'stä en erityisemmin pidä, mutta äijä suoriutuu roolistaan hyvin. Sen sijaan Broken Swordia erinomaisesti näyttelevä Tony Leung kuuluu ehdottomasti suosikkinäyttelijöideni joukkoon. Mainintansa ansaitsee myös Moonia näyttelevä Ziyi Zhang, joka on todellista karkkia silmille.Kaikki ei kuitenkaan ole aivan täydellistä. Musiikki ei ole mitenkään hyvää, jonka takia elokuva ei täysiä pisteitä ansaitse. Kyllä se huono yksitoikkoinen musiikki ikävästi laskee tunnelmaa. Kyseessä on joka tapauksessa mahdottoman kaunis elokuva, jota voin suositella kaikille joilla on silmää muillekkin kuin ”aivot narikkaan-actionpätkille”.nimimerkki: Scuzzball",Upean visuaalisen ilmeen omaava taiteellinen elokuva.
247,80.0,"Eletään aikaa jolloin Kiina jakautui 7 kuningaskuntaan. Yhtä kuningaskuntaa hallitsee ilkeä diktaattori Qin Shi Huang, joka pelkää salamurhaajia kuollakseen ja kaikkien pitää olla vähintään 100 askeleen päässä hänestä. Nimetön pääsankarimme palaa tappo puuhista selittäen hieman kerskailevan jutun siitä kuinka hän tappoi keisarin vihamiehet ja vihanaiset. Juttua sepostellessa alkaa Qin kuitenkin epäillä herra Nimettömän kertomusta ja esittää oman visionsa jutusta. Kaikki ei ole sitä miltä näyttää ja tuskin spoilaan hirveästi juonta jos kerron että Nimetön ja keisarin vihamiehet suunnittelevat keisarin salamurhaa ja ovat liittoutuneet keskenään, mutta tämäkään ei ole ihan sillä selvä.Heroa verrataan usein oscareita kahmineeseen leffaan: Hiipivä tiikeri, piilotettu lohikäärme, mutta vaikka välillä pientä apinointia on ilmassa keksii Hero monia uusia oivalluksia ja voittaakin esikuvansa kepeästi. Toimintaa riittää ja leffa melkein jopa perustuu taisteluihin, jotka on toteutettu erittäin hienosti, myös massiiviset armeija kohtaukset ovat todella upeita hieman tyyliin Lord of the rings. Visuaalisesti Hero on erittäin upea leffa, jossa hidastukset, lavasteet, puvustukset ja erikoismaininnan ansaitsevat musiikit tulevat juuri siellä missä pitääkin ja luovat hienoa entisajan Kiinalaista tunnelmaa.Näyttelijät tekevät ihan hyvää työtä vaikka hahmot ovatkin leffan heikoin lenkki, jo Jet Liin esittämän Nimettömän nimestä voi päätellä ettei kyseessä ole mikään kovinkaan omaperäinen tai persoonallinen hahmo, eivätkä muutkaan leffan hahmot kuten Lentävä lumi tai Rikkinäinen miekka ole mitään häävejä, vaikka näyttelijät tekevät hyvää työtä. Kässäri on myös hyvin hallinnassa eikä se pitkästytä missään vaiheessa. Tarinat kerrotaan periaatteessa (ainakin) kahteen eri kertaan eri näkökulmista, sekä todellisesti että valheellisesti, mutta silti se ei puuduta sillä tarinoiden visuaalinen ilme vaihtelee joka kerta puhuttaessa ja varsinkin väreillä kikkaillaan hyvin, eikä tarinat aina ole totta joten sama juttu voikin olla todellisuudessa huomattavasti pienempi kuin kerrottaessa.Hero on kokonaisuutena mainio leffa ja voittaa (ainakin omasta mielestäni) Hiipivä tiikeri, piilotettu lohikäärmeen, visuaalisen ilmeen ja runsaan toiminnan vuoksi.nimimerkki: Criiticco",Toimintaa riittää ja leffa melkein jopa perustuu taisteluihin.
248,90.0,"Pari tuhatta vuotta sitten Idässä kuohui: Kiina eli levotonta aikaa, jota kutsuttiin Taistelevien Valtioiden ajaksi. Massiivisilla sodilla seitsemän kuningaskunnan välillä ratkaistiin, kuka tulisi lopulta hallitsemaan yhtenäistä Kiinaa. Sotaa ei käyty pelkästään taistelurintamilla; kuninkaat ja muut korkean profiilin johtajat olivat alati tappavien salamurhaajien kohteena. Vuosien saatossa romanttisia tarinoita syntyi näistä mysteerisistä miekkataitureista, ketkä uhmasivat niin sotilaita kuin luonnon lakejakin kunnian ja vapauden nimeen. Näistä tarinoista muodostui legendoja, ja menestyneen kiinalaisen elokuvaohjaajan Yimou Zhangin eeppinen teos Hero kertoo yhden näkemyksen niistä. Vaikka tunnettukin monista arvostetuista elokuvistaan, kuten Punainen lyhty (1991), Yimou oli taistelulajielokuvien suhteen keltanokka ennen Herota. Asia ei tuntunut kuitenkaan menoa hirveästi haittaavaan, koska tämä silmänautinnoilla kyllästetty wuxia-elokuva tarjoaa yksinkertaisesti hulppeimpia visuaalisia anteja mitä toimintaleffoissa on koskaan nähty. Kontrasteilla ja väreillä mielellään pelaava Yimou ""shokeeraa"" katsojan vyöryttämällä näyttämölle unenomaisen kauniita taistelukohtauksia mongolialaisessa lehtimetsässä, tyynessä järvessä tai hiekka-aavikon ympäröimissä vuoristoissa, jossa tuuli ei koskaan lakkaa puhaltamasta.Alueet toimivat surrealistisen upeina leikkikenttinä nimekkäille (ja näyttäville!) näyttelijöille, ketkä loikkivat, tanssivat ja miekkailevat läpi maan, veden ja ilman sellaisella akrobaatisella sykkeellä, että välillä katsoja tuntee itsekin nousevansa tuolista irti. Trikkivaijereiden ja digiefektien käyttö on ilmeistä, mutta tämä ei himmennä kohtausten arvoa, koska jokaisessa kohtauksessa käytettiin todellakin oikeita ihmisiä. Osat näyttelijöistä eivät omanneet paljonkaan taustaa taistelulajeista, joten heidän ponnistelunsa täydellisyyden tavoitteluun toimintakohtauksissa on todella kunnioitettavaa. Pääosan vetävä Jet Li on positiivisin tekijä koko poppoosta; Hollywoodin huttutoimintarainoihin eksynyt Li on kuin uudelleensyntynyt tässä tuotoksessa, missä hän toimii tapahtumien eleettömänä ja rauhallisena katalysaattorina. Herkkuroolit vetävät myös kuningas Qiniä esittävä Daoming Chen, sekä legendaarinen kung-fu-stara Donnie Yen, kenen lyhyt mutta ytimekäs läsnäolo elokuvan alkuosassa on yksinkertaisesti nannaa seurattavaa.Heron juonen taso ei ole päätä pökerryttävän kimurantti, mutta Yimoun motiivit eivät nähtävästi olekaan levänneet tarinan kerronnassa. Ratkaisu on toisaalta aivan kelpo; miksi tehdä rakkauden, vapauden ja kauneuden teemoista monimutkaisia? Tämä saattaa laskea Heron joidenkin silmissä lapselliselle tasolle, mutta tätähän yksinkertaiset juonikehykset joskus teettävät. Heron tunnelma on kuin romanttisesta sadusta; kertomus sankareista, ketkä ovat valmiita uhraamaann itsensä suuremman hyvän vuoksi. Aah, tämän kauniin kokonaisuuden kruunaa virheettömän lumoava äänimaisema, joskin Oscar-palkitun Du Tanin säveltämästä musiikista puuttuu ehkä se viimeinen nostattava silaus. Ikimuistettava elokuvatapaus joka tapauksessa.nimimerkki: SpaceCadet1","Tunnelma on kuin romanttisesta sadusta; kertomus sankareista, jotka ovat valmiita uhraamaan itsensä suuremman hyvän vuoksi."
249,100.0,"Martin (Lau Ching Wan) ja Jack (Leon Lai) ovat rikollisjoukkojen ykkösmiehiä. He työskentelevät toisella puolella, jotka sotivat keskenään mutta tästä huolimatta heillä on eräänlainen viha-rakkaus-suhde. He pitävät kaikenlaisesta kilpailusta keskenään niin autolla törmäämisestä, viinien mausta ja viininlasin tuhoamista kolikolla. Mutta he tietävät, että jonain päivänä he tulevat kuolemaan toistensa luoteihin, ovathan he joukkoineen toistensa vihollisia. Eräänä sateisena iltana Jack pomoineen pysähtyvät motelliin, jonne Martin joukkoineen iskee – tarkoituksena tappaa Jackin pomo. Tehtävä epäonnistuu ja sekä Martin että Jack loukkaantuvat pahasti. Martinista tulee raajarikko ja Jack joutuu koomaan. Tällöin Jackin ja Martinin pomot yhdistyvät kenraalin välityksellä ja he hylkäävät ykkösmiehensä, yrittäen tappaa heidät sekä tappavat heidän tyttöystävänsä. Lopulta heillä ei ole mitään muuta mahdollisuutta kuin kostaa.Johnnie To on eittämättä tämän hetken parhaimpia Hong Kongin ohjaajia, jonka töitä on aina ollut ilo katsella eikä yksikään ole tähän asti pettänyt. To´lla on hyvin samanlaisia tarinanpalasia elokuvissaan kuten John Woo´lla, mutta hän ei pyri ollenkaan matkimaan vaan kehittää omia, itsensä näköisiä elokuvia. To kuvaa elokuvassaan jälleen kerran ystävyyttä, lojaalisuutta ja kostoa kooten näistä hänen uransa hienoimman elokuvan.Hero Never Dies on koko kestonsa ajan huippuluokkaa, eikä kertaakaan tule kyllästymiskohtausta. Kaikki kohtaukset ovat hyvin suunniteltuja ja toteutettuja. Näyttelijät suoriutuvat loistavasti, erityisesti Lau Ching Wanilta löytyy uskomattomat määrät karismaa hänen rooliansa varten. Hänen henkilöhahmonsa on ehdottomasti elokuvan kiinnostavin. Kun Martinista tulee raajarikko, hänestä tulee henkisesti kuollut. Hän ei jaksa enää puhua, eikä välitä mistään. Katsoja pystyy lukemaan Martinin kasvonpiirteitä kuin loistavaa romaania. Ja kun hänen tyttöystävänsä murhataan, Martin saa elinvoimansa takaisin ja keskittyy vain kostonsa läpiajamiseen. Tähän rooliin vaaditaan karismaa ja taitoa pystyäkseen uskomaan roolihahmon läpikäymisiä ja juuri tätä Lau Ching Wan edustaa.Hero Never Dies on yksi lempileffoistani ja tätä voi suositella erittäin lämpimästi. Puhutaan 1990-luvun yhdestä tärkeimmistä Hong Kongilaisista elokuvista sekä elokuvahistorian hienoimmista elokuvista. Tämä elokuva kuuluu ehdottomasti must see – elokuvien joukkoon yhdessä Killerin, Bullet In The Headin, Sympathy for Mr. Vengeancen, Battle Royalen ja Hana-Bin joukkoon ja tämä joukko muodostaa Aasialaisen elokuvien parhaimmistoa, jotka ovat ehdottomasti viiden tähden kamaa.","To kuvaa ystävyyttä, lojaalisuutta ja kostoa kooten näistä hänen uransa hienoimman elokuvan."
250,60.0,"Cuba Gooding Jr., Ray Liotta, Norman Reedus, Kim Coates ja Tommy Flanagan sisältyvät kaikki Hero Wantedin näyttelijäkaartiin. Varsin päteviä nimiä on jokainen, joten elokuvan luulisi ainakin näyttelijätyöskentelyltään olevan hyvä. Ja pääosin se onkin. Hero Wanted on Brian Smrzin ohjaus, ja vaikka mies on parhaiten tunnettu stunttikoordinaattorina ja kakkosohjaustiimin ohjaajana, niin hän tekee varsin hyvää jälkeä Hero Wantedin puikoissa, ja elokuva itsessäänkin on lopulta ihan positiivinen yllätys.Cuba Gooding Jr. näyttelee Liam Casea, jonka elämä ei ole kauhean kehuttavassa kunnossa. Vaimo kuoli autokolarissa, ja sen jälkeen elämä on tuntunut tyhjältä ja tarkoituksettomalta. Roskakuskina elantonsa hankkivan Liamin elämä saa kuitenkin muutoksen, kun hän pelastaa kolarissa loukkuun jääneen tytön hengen. Elämänhaluttomasta roskakuskista tulee kaupungin sankari, ja näyttää siltä, että elämäkin alkaa jälleen hymyillä. Mutta ei – Liamin elämä saa jälleen uuden käänteen, kun pankissa asioidessaan hän todistaa pankkiryöstön. Pankkivirkailijaan ihastunut Liam saa ryöstön aikana luodista, ja pankkivirkailijakin ammutaan. Onni on kuitenkin Liamin puolella, ja molemmat jäävät henkiin, vaikka pankkivirkailija onkin koomassa. Kostoretki on valmis alkamaan.Hero Wanted on varsin hyvä toimintaelokuva, vaikkei se mikään huippubudjetin pätkä olekaan. Hero Wantedin paras puoli on ehdottomasti se, että siinä on rohkeasti uskallettu keskittyä henkilöihin. Toki toimintaakin on, mutta enemmän  kuvataan ihmisiä, jolloin toimintakohtaukset tuovat elokuvaan lähinnä mielenkiintoa ja tempoa. Hero Wantedin juoni on lopulta melko kunnianhimoinen, vaikkakin se aluksi vaikuttaa vain tavalliselta kostoretkeltä. Mutta elokuvan aikana katsojalle selviää käänne, jota ei ehkä ihan heti osaa odottaa. Siinä Hero Wanted yllättää positiivisesti. Elokuvasta olisi ollut helppo tehdä pienen budjetin toimintapläjäys, jossa Cuba Gooding Jr. olisi pistänyt kaveria matalaksi puolitoistatuntia ilman kummempaa juonta, mutta Hero Wantedissa näin ei ole onneksi haluttu tehdä. Juonta rakennetaan melko sopivalla tempolla, ja ihmiset ovat pääosassa. Toimintaakin Hero Wantedissa on, ja sekin on varsin tyylikkäästä toteutettua. Hero Wantedissa katsojalle paljastetaan juonen palasia vähitellen, ja muutama kohtaus näytetään useampaan kertaan, jolloin katsoja saa ”ahaa”-elämyksen. Ensimmäisellä kerralla kohtaus saattaa vaikuttaa irtonaiselta ja turhalta, mutta kun se näytetään toisen kerran eri näkökulmasta, selviää katsojallekin homman idea.  Cuba Gooding Jr. on varsin hyvä Liam Casena ja mies tekee  hyvän roolisuorituksen. Gooding Jr. pystyy välittämään Liamin tunteet ja tuskan luontevasti, joka luo elokuvaan ”todentuntuista” draamaa. Toimintakohtaukset onnistuvat ilman isompia ongelmia, ja mies näyttää jopa vakuuttavalta. Norman Reedus (Boondock Saints) tekee myös mukiinmenevän roolisuorituksen, vaikkei roolisuoritus nyt Boondock Saintsin tasolle ylläkään. Kim Coates (Sons of Anarchyn Tig) on varsin hyvä rikollisporukan johtajana ja tekee perusvarman suorituksen. Elokuvan ylivoimaisesti huonoimman suorituksen palkinto menee kuitenkin Tommy Flanaganille (Sons of Anarchyn Chibs), joka on uskomattoman huono. Ilman partaa ja viiksiä miehen uskottavuus on lähellä nollatasoa, ja sitä ei helpota yhtään vaatetusvalinnat naurettavine huiveineen. Skottimurre ei sovi elokuvaan ollenkaan, ja koko hahmo on ”yliammuttu” niin monella tapaa, että se on ärsyttävän huono. Sons of Anarchyssa mies on loistava, mutta Hero Wantedissa surkea. Toisaalta ei voi syyttää pelkästään Flanagania, sillä hahmona Derek on niin surkea, että ei edes huippunäyttelijä olisi saanut siitä edes siedettävää. Ray Liotta sivuosassa on perusvarma ja tekee hyvä suorituksen, vaikkakin rooli on todella pieni.", Elokuvan ylivoimaisesti huonoimman suorituksen palkinto menee Tommy Flanaganille.
251,60.0,"Sandler on pienen kyläpahasen pitsanvääntäjä, Mr. Deeds, joka perii äidin sedältä 50 000 työntekijää työllistävän mediaimperiumin. Sitten tuleekin melko pian lähtö New Yorkiin allekirjoittamaan papereita, joilla kierot liikekumppanit saavat haltuunsa koko lafkan. Deedsille on tyrkyllä allekirjoituksesta 40 miljardia. Rahasta viis, yltiöhyvänätahtoinen ja rehellinen heppu pitää linjansa sekä saa monta ihmistä hyvälle tuulelle, myös katsojan. Eihän tuota pyyteettömyyttä tosissaan usko kukaan, varsinkaan kaverilta, joka tienaa maltaita oikeassa elämässä elävillä kuvilla. Hiukan sellaista satufiilistä on ilmassa.Leffa kuuluu Sandlerin ""maltillisempaan"" osastoon. Osa äijän leffoistahan on ihan räkäposkella hoopoilua, mutta tässä mennään iisimmin. Homma perustuu hauskaan tilannekomiikkaan ja sandlermainen söheltäminen jää vähemmälle. Tilannekomiikkajaksot, jotka muuten pitkälti ovat turpaanvetohuumoria, nousevat mukavasti perustarinasta ja kaikki jotka saavat luuvitosta ansaitsevat sen. Moksimishuumori on mukavaa vaihtelua, mutta eipä tässä nyt ihan Bud Spencer -linjalle kuitenkaan mennä.John Turturro on leffassa hyvinkin ratkaisevassa roolissa ja tekee hyvän työn mystisesti paikasta toiseen suihkivana Deedsin jalkafetissipalvelijana. Näpistelyillään mainetta niittänyt Ryder on ihan ookoo  urkkivana toimittajana, joka rakastuu rehtiin ja reiluun Deedsiin. Naisroolissa olisi voinut olla tosin moni muukin, ei leffa sinänsä Winonaa kaipaa. Onhan Sandler hoidellut näitä juttuja ennenkin ilman supernimekästä vastanäyttelijää.",Moksimishuumori on mukavaa vaihtelua.
252,60.0,"Ulkona saattaa kaamos kaatua niskaan, mutta Kummeli-miehet tuovat leffateattereihin kesän leutoja tuulia. Herra Heinämäen (Hela) kotimiljöössä puut nimittäin humisevat vehreimmillään ja lehmät sekä kanat käyskentelevät pihapiirissä auringosta nauttien. Arskan hymyilystä saa nauttia koko muukin maalaisidyllin väki, sillä herra Heinämäen kesävieraaksi saapuu hänen sisarentyttärensä Aurora (Adalmiina Pelli), alias Arska.Auroralla on ensin Heinämäessä vähän tylsää. Kaupunkilaistyttö istuu nenä kiinni läppärissään ja ihmettelee sivusilmällä herra Heinämäen päättömiä päähänpistoja. Hoopo heinähattusetä pitää esimerkiksi kanaa liinavaatekaapissa. Tästä kotko vaikuttaa kuitenkin pitävän. Kauaa Arskan ei tarvitse kunnon seikkailusta haaveilla ja kanaa äimistellä, sillä kylän leipuri Kakelbergin (Silvennoinen) ja hänen perheensä kakkukonemysteeri suorastaan pläjähtää Arskan eteen kuin raaka kakkutaikina kulhostaan. Kakelbergien perheen on ajanut melkein sekopäisyyden rajoille tapahtumasarja, jossa myös herra Heinämäellä on ikäväntuntuinen osa. Arskaa tarvitaan siis apuun ja sassiin.Hassuilla lauluilla, sanaleikittelyillä ja harmittomalla huumorilla synkkiä päiviä vastaan varustettu Herra Heinämäki ja Leijonatuuliviiri on hyvin sympaattinen lastenelokuva. Jos se olisi yksi lastenhuoneen lattialla köllöttelevistä leluista, se olisi niistä varmaankin sellainen keskikokoinen karvaturkkinen nalle. Nallehan on hyvin perinteinen lelu, kiva lutumussukka, jolla ei kuitenkaan yleensä ole joka suuntaan joustavia niveliä. Samalla lailla Herra Heinämäki ja Leijonatuuliviiri on himpun verran kankean vanhanaikainen pientilallisineen ja kauppa-autoineen. Eikä keskikokoinen nalle ole tarpeeksi iso, jotta se riittäisi halailemaan yli 10-vuotiasta. Herra Heinämäen hassuttelu tuskin siis vetoaa siitä kovin paljon vanhempiin lapsiin tai nuoriin.",Hoopo heinähattusetä ja ärhäkkä naapurin leipuri tarvitsevat nokkelan tytön apua.
253,90.0,"Herra Ibrahim ja koraanin kukkaset on houkuttelevan suloinen elokuva välinpitämättömän isänsä hoiteissa asuvasta 13-vuotiaasta juutalaisesta Momosta (Mooseksesta), joka miehuutensa kynnyksellä ajautuu kokeilemaan prostituoituja ja tutustuu samalla aikuisten maailmaan. Elokuva ei ole vastenmielinen edes silloin, kun se kuvaa 13-vuotiasta poikaa maksullisen naisen kanssa, sillä siitä kuultaa lävitse oman paikan etsintä, joka ei jätä katsojaa kylmäksi.Momo asuu isänsä kanssa Pariisin köyhälistökorttelissa, piipahtaa välillä ""arabialaisen"" pitämässä puodissa ja varastaa syötävää perheen illallispöytään. Ystävyys turkkilaisen herra Ibrahimin kanssa soljuu luonnollisesti syveten elokuvan loppua kohden. Momo kasvaa fyysisesti ulos lapsen kengistään. Lapsi hän kuitenkin vielä on, minkä sanakirjan selailu paljastaa. Isä kun on käskenyt etsiä sieltä sivistystä niin kuin veljensä aikoinaan. Momon orastava elämänfilosofinen ajattelu puhkeaa vähitellen kukkaan herra Ibrahimin todistaessa omalla elämällään Koraaninsa arvoa.Elokuvassa on jälki ikuisuudesta: siitä, minkä jokainen joutuu vuorollaan kohtaamaan. Momon lapsuus on hetkessä ohitse, minkä seurauksena hän lähtee herra Ibrahimin kanssa Turkkiin katsomaan tämän vaimoa. Matka on käänteentekevä heille molemmille. Elämän rajallisuus asetetaan heidän eteensä kuin helminauha. Elämän syvyys on käsinkosketeltavaa tässä elokuvassa. Yleensäkin syiden ja niiden seurauksien hahmottamisen kautta myös halukkuus tuomita vähenee. Niin käy myös tätä elokuvaa katsellessa. Kaunis elämys, joka jättää jälkensä pitkäksi aikaa.",Elämän syvyys on käsinkosketeltavaa tässä elokuvassa.
254,80.0,"Aikoinaan vielä 1990-luvulla Jim Carrey väänteli naamaansa kuin pikkupoika, mutta 2000-luvulle siirryttäessä tuo on jäänyt vähemmälle ja maailman parhaiten palkitun koomikon ura on ollut laskusuunnassa.Nyt kuitenkin elokuvateattereihin ilmestynyt uutuus Herra Popper ja pingviinit toivottavasti onnistuisi elvyttämään Carreyn uraa, sillä kyseessä on omaperäisen hauska koko perheen komedia, jossa pääosissa näyttelevät Jim Carrey ja tietysti pingviinit itse.Kun herra liikemies Popper yrittää ostaa Keskuspuiston ravintolan, jotta isot teollisuuspamput voisivat tehdä puistosta rakennusmaata, perii hän maailmanmatkailijaisältään laatikollisen pingviineitä hoidettavakseen. Popper joutuu huolehtimaan samanaikaisesti perheestään, työstään ja uusista lemmikeistään.Mukana on ripaus perhedraamaa ja paljon kunnainosoituksia vanhemmille elokuville (kuten lauma pingviineitä katsomassa Chaplinia). Irtovitsejä pilkistelee sieltä täältä ja juoni on hieman liiankin ennalta-arvattava, mutta se ei yksin riitä syyksi pilaamaan tämän elokuvan hyvyyttä, joka jokaisen tulisi osata nähdä.",Hyvä piristysruiske Jim Carreyn uralle ja samalla mainio perhe-elokuva!
255,80.0,"Päätinpä nostaa nauhoitettujen VHS:ieni hyllystä erään pölyttyneen kasetin, joka vuosia sitten oli nauhoitettu Yleltä. Joskus muinoin pikkulapsena olin tämän nähnytkin, mutta en oikeastaan muistanut juonesta mitään. Päänäyttelijöistä muistin Steve Martinin, mutta hänen aisaparikseen olin muistellut jostain syystä Martin Sheenin. IMDb:stä tsekattuani huomasin, että aisapari olikin brittiläinen huippunäyttelijä Michael Caine. Eipä siinä mitään, odotukset vain tuplaantuivat.Lawrence Jamieson (Caine) ja Freddy Benson (Martin) ovat molemmat huijareita, jotka herrasmiesmäisesti puijaavat vastaantulevilta naisparoilta rahaa. Heidät erottaa kuitenkin pieni panoksen laatu, sillä Bensonin huijaukset rajoittuvat aina sadan dollarin alle, kun taas Jamiesonin ""liksa"" on normaalisti kymmenen tonnin luokkaa. Eräänä päivänä miehet kuitenkin tapaavat junassa ja parin juonenkäänteen jälkeen Jamieson alkaa opettaa Freddya huijaamaan isomman luokan summia. Enempää en uskalla paljastaa kertomatta liikaa tapahtumista.Frank ""Yoda"" Oz vastaa siis leffan ohjauksesta ja on pakko myöntää, että ukko tekee vakuuttavaa jälkeä. Tarinan kerronta on loistavaa ja näkee selvästi, että komedia sujuu mieheltä. Tosin näin loistavan käsikirjoituksen mokaaminen valkokankaalla tuntuu lähes mahdottomalta ajatukselta.Leffan ehdoton valttikortti löytyy kuitenkin mahtavan Michael Cainen hihasta. Mies tuntuu omistautuvansa roolilleen täysin ja hänen suorituksensa on ehkäpä parhainta mahdollista laatua mitä komediaelokuvissa voi saada aikaan. Steve Martinin hahmolle suodaan martinmaisia vitsejä tuon tuostakin eikä herra paljon muista rooleistaan tässä elokuvassa erotu. Auttamatta hän jää Cainen varjoon, vaikka ihan kohtuu hyvä onkin. Glenne Headly, joka siis vetää filkan naispääosaa on kyllä kieltämättä aika ärsyttävä. Hänen tilalleen olisi varmasti saatu tuplasti parempikin näyttelijätär.Musiikista on myös annettava erityismaininta. Mitään tunnettuja bändejä tai artisteja ei tietenkään soi taustalla vaan hillittyä herrasmiesmäistä musiikkia.Jos haluat hillittyä huumoria ilman mitään naamanvääntelyjä taikka tarpeetonta väkivaltaa, tässä on sinulle elokuva. Jommasta kummasta/molemmista päänäyttelijöistä pitävä henkilö saa tästä aivan varmasti paljon huumoria irti. Selvästikin komedioiden kärkikastia, jota voi lämpimästi suositella kaikille.Ps. Bongattavissa on myös toinen Star Wars-mies Ian McDiarmid Jamiesonin palvelijana.",Hillittyä huumoria ilman mitään naamanvääntelyjä.
256,50.0,"Eletään vuotta 1899 ja uusi vuosisata tuo tullessaan uudet haasteet. Phantom niminen kummajainen aiheuttaa polemiikkia ympäri maailmaa ja maailmansodan uhka leijuu ilmassa. Maailman pelastamishommiin kootaankin erikoiskykyjä omaava ryhmä: Herrasmiesliiga. Tämä sakki muodostuu todellakin omaperäisestä joukkiosta. Joukkoa johtaa Allan Quatermain (Sean Connery) ja mukana on mm.  tiedemies, vampyyri, näkymätön mies, kuolematon, amerikkan  salainen agentti Tom Sayer ja Kapteeni Nemo Nautiluksineen.Sarjakuva-albumiin perustuvasta tapauksestahan tässäkin on kyse. Mieleen tuleekin eräänlainen eurooppalainen vastine jenkkiläan X-Menille ja kumppaneille. Sarjakuvan rustaajana on legendaarinen Alan Moore. Supersankarit ovat vain jalostettuja versioita jo aiemmin tutuista jopa historiallisista klassisista seikkailuromaaneista. Asetelma sinänsä on ihan hauska ja mielenkiintoinen. Tietenkin on etua jos tietää eri hahmojen taustoista jotain, muuten hahmot jäävät ikävän ohuiksi.Periaatteessahan elokuva siis on seikkailupläjäys johon on ängetty kaikki mahdollinen mitä nykyään rahalla saa. Efektisirkus on taatua ja siihen elokuva luottaakin. Ja luottaa siihen hieman liikaa. Toiminta ja pamauttelu valitettavasti asettuu kaiken edelle. Tämä kostautuu hienojen hahmojen luonteiden jäädessä paitsioon. Erikoiset hahmot jäävät vain nipuksi tuttuja nimiä. Joukkion johtajana nähdään Sean Connery joka vetää meiningit rutiinilla. Sedät jaksaa heilua, kauankohan herra jaksaa tätäkin tosiasiaa todistella. Tietokone-efekteilyn suuruus seuraa elokuvassa koko kestonsa ajan. Kovin tyhjäksi anti sitten ilman sitä jäisikin ja sen vuoksi elokuva ei yllä kekskitason rymistelyn yläpuolelle. Harmiittavan komeat puitteet ja roolihhahmot pilataan jälleen kerran liian isolla toiminnalla. Tämä leimaa elokuvan väistämättä pikkupoikien rymistelyelokuvaksi jossa ei kannata ""jyvien kohtaamista"" odotella. Jos pidit Muumiosta ja sen jatko-osasta, niin tämä on leffa joka kannattaa ehdottomasti katsastaa. Piste Dr Jekyll ja Mr Hyde -hahmolle, joka omaa jotain sellaista mitä Hulkilta jäi elokuvaversiossaan puuttumaan.","Jos pidit Muumiosta ja sen jatko-osasta, niin tämä on leffa joka kannattaa ehdottomasti katsastaa."
257,80.0,"Alkuperäisen nimensä mukaan leffa on epätavallinen, ja niin se kyllä onkin. Vuosi 1899. Allan Quatermain. Kuningas Salomonin kaivoksien löytäjä ja muutenkin ansioitunut, nyt jo vanhentunut englantilainen seikkailija haetaan afrikasta eläkkeeltä hommiin. Hänen pitää, ei sen enempää eikä vähempää, kuin pelastaa maailma. Hän saa mukaansa tiimin jota kutsutaan Herrasmiesliigaksi... siihen kuuluvat seuraavat herrasmiehet (ja rouva): Kapteeni Nemo, Tri.Jekyll ja herra Hyde, Näkymätön Mies, Dorian Gray, Tom Sawyer ja Draculan vaimo Mina Harker.Tuolla tiimillä lähtee, ja niin lähtee tekotiimilläkin! Erkoistehosteet ovat huippuluokkaa, eivätkä näyttelijäsuorituksetkaan ole yhtä huonoja kuin usein tämänkaltaisissa leffoissa. Elokuvana Herrasmiesliiga ei ole kovin hyvä, mutta toimintaleffana se on hiton hyvä. Ja toimintaleffana minä sen katsoin, kuten se pitääkin katsoa. Leffan hauskuus piilee siinä että kaikki päähenkilöt ovat tuttuja vanhoista romaaneista, ja käsikirjoitus on energinen.A-luokan viihdettä, ei valittamista.",A-luokan viihdettä.
258,100.0,"Herrat pitävät vaaleaverisistä on Anita Loosin romaaniin perustuva musikaalikomedia joka aikoinaan teki Marilyn Monroesta tähden. Elokuvan on ohjannut mm. hauskoista komedioistaan tuttu Howard Hawks ja tässäkin elokuvassa on havaittavissa tuttua ""hawksilaista huumoria"". Marilyn Monroe sekä sivuosien Charles Coburn ja George Winslow näyttelivät myös Hawksin edellisessä elokuvassa Rakas minä nuorrun(Monkey business, 1952).Elokuvan juoni on melko yksinkertainen. Show-tytöt, rahanahne blondi Lorelei Lee (Marilyn Monroe) ja paras ystävänsä Dorothy Shaw (Jane Russell) lähtevät matkalle Pariisiin. Laivalla he kohtaavat mm. olympiajoukkueen ja iäkkään miljonäärin (Charles Coburn). Lorelein uskollisuus nynnyä poikaystävää Gusia (Tommy Noonan) kohtaan joutuukin kohta koetukselle...Huumorin sekä Lorelein ja Dorothyn lojaalin ystävyyden lisäksi elokuvassa parasta ovat energiset musiikkinumerot, mm. Marilynin ja Janen yhteinen Two little girls from Little Rock sekä tietenkin Marilynin legendaarinen esitys Diamonds are a girls best friend josta Madonnakin aikoinaan otti vaikutteita erääseen musiikkivideoonsa.",Ehdottomasti katsomisen arvoinen ja voi suositella varsinkin Marilyn Monroen ihailijoille.
259,80.0,"Tämä elokuva on se elokuva, mikä teki Marilyn Monroesta Marilyn Monroen. Punahuulinen, hengästynyt blondi on yhä se mitä monet tavoittelevat ja mistä monet haaveilevat.Elokuvan juoni ei ole mitenkään sykähdyttävän omaperäinen, mutta musikaalina ja komediana mainio, eikä vähiten Monroen hilpeän roolityön ansiosta. Lorelai Lee (Monroe) ja Dorothy Shaw (Jane Russell) ovat kaksi esiintyvää laulajaa, joista Lorelai on rahanahne ja seurustelee selkärangattoman miljonääri Gus Esmondin (Tommy Noonan) kanssa. Tämän isä ei siedä Lorelaita ja pitää tätä vain rahanahneena onnenonkijana (kuten tämä onkin), joten Lorelain on lähdettävä Pariisiin päästäkseen naimisiin. Dorothy lähtee mukaan merimatkalle valvomaan, että Lorelai käyttäytyy ihmisiksi. Kuitenkin Gusin isä pistää tyttöjen perään yksityisetsivä Ernie Malonen (Elliot Reidin) vakoilemaan Lorelaita. Yllätys yllätys, Dorothy iskee silmänsä Maloneen, ja Lorelai kiinnostuu ärsyttävyyteen asti hölmöstä miljonääristä Sir Francis Beekmanista (Charles Coburn) ja tämän vaimon timanttitiarasta. Luonnollisesti tästä syntyy joukko kommelluksia joihin sotkeutuu mm. pikkuvanha pikkupoika Henry Spofford III (George Winslow).Elokuvaa siivittävät hienot musiikkiesitykset joista parhainpana voi mainita lähes legendaarisen ""Diamonds Are a Girls Best Friend"", jossa Marilyn tanssahtelee hieman kömpelösti vaaleanpunaisessa mekossaan, joka on lähestulkoon yhtä legendaarinen kuin Monroe itse. Vaikka elokuva muistetaan Marilyn Monroen läpimurtona ja yhtenä tunnetuimpana elokuvana, myös Jane Russell tekee loistavan roolityön terävänä, hieman hyökkäävänä Dorothyna, joka on loistava hahmon täydentämään Lorelain avuttomuutta ja hölmöyttä. Molemmissa elokuvan naisissa, sekä Monroessa että Russellissa on sellaista vetovoimaa että heitä katselee mielellään, ja heitä kuvaa hyvin elokuvan eräs repliikki: ""Jos laiva uppoaisi nuo tytöt eivät hukkuisi"".Marilyn Monroe - fanina voin sanoa, että jos haluaa tutustua hänen töihinsä, tästä elokuvasta kannattaa aloittaa, sillä se määritteli sen pohjan mille hän muut elokuvansa ja imagonsa perusti. Voimme kiittää tätä elokuvaa siitä, että blondeja pidetään tyhminä.",Blondeilla tosiaan on aina hauskempaa.
260,60.0,"Lagardère (Auteuil) on kelpo rosvo. 1700-luvun Ranskassa itsensä lähinnä kiertävänä viihdetaiteilijana elättävä miekkonen pestataan murhaamaan Neversin herttua (Perez), mutta hyväntahtoinen jäpikkä päätyykin herttuan kaveriksi ja oppii tältä voittamattomat miekkailukuviot. Kaverin suojatessa selustaa herttua menee naimisiin ja herttuatar paapoo perillistä. Mutta vihamiehet eivät lopeta. Pahalaiset käyvät tuikkaamassa tikarin herttuan takalistoon ja tappavat kaikki, jotka saavat kiinni. Viimeisillä voimillaan herttua vannottaa Lagardèrea pitämään huolta perillisestään ja niinpä alkaa huisin jännä pakoilumatka läpi vuosien.","Pahalaiset käyvät tuikkaamassa tikarin herttuan takalistoon ja tappavat kaikki, jotka saavat kiinni."
261,60.0,"Scanlanin perheen isäpappa Jack kuolee ja hautajaiset pitäisi järjestää. Isä herätti ristiriitaisia tunteita hautajaisiin tulevissa vieraissa, toisaalta tuo vanha ukko oli täysi kusipää mutta sympaattisiakin puolia löytyi. Jackin aikuiset lapset miettivät, mitä ovat saaneet aikaiseksi elämänsä aikana. Johnny (Bob Hoskins) potee keski-iän kriisiä, Frankin aivot eivät ole saaneet lisää älyä vuosien varrella, Terry ei ole uskaltanut kertoa perheellensä neljä vuotta sitten tapahtuneesta erosta ja Norasta tuli nunna. Hautajaisviikonlopusta ei siis ole tulossa mikään kovin rauhallinen, kun Scanlanin perhe hyvästelee perheenpään.Hervottomat hautajaiset on toimivaa kertakäyttökamaa, mutta mahdollisuudet olisivat ollut paljon parempaankin. Parhaimmillaan terävä läppä lentää ja sisarusten surusta saadaan revittyä huumoria irti, mutta ohjaajakäsikirjoittaja Charlie Peters ei ehkä tiennyt minkälaista komediaa hän halusi tehdä. Välillä huumori on hyvin mustaa, mutta toisaalta vaikuttaisi kyseessä olevan lämminhenkinen perhekomedia. Näyttelijät ovat hyvässä vedossa, varsinkin Bob Hoskins, ja pelastavat omalta osaltaan leffaa. Dialogi on parhaimmillaan mainiota, mutta hiominen terävämmäksi ei olisi ollut mikään paha juttu.","Kertaalleen hekottelee läpi, mutta muistissa tämä tuskin pysyy kovinkaan pitkään."
262,60.0,"Penny Marshallin elokuvassa Awakenings - Heräämisiä on kaikki ainekset hyvään draamaan. Rooleista löytyvät Robert De Niro ja Robin Williams, eikä itse tarinakaan ole yhtään hullumpi. Ainakaan ensivaikutelman perusteella.Uransa aikana monissa vesissä uitettu De Niro esittää pikkupoikana outoon unitautiin vajonnutta miestä, Leonard Lowea, joka Williamsin tulkitseman tohtori Malcolm Sayerin varsin onnistuneiksi osoittautuvissa kokeissa saadaan ""heräämään uudestaan eloon"". Muutamat sutjakat ja koskettavat käänteet Marshall saa koottua näiden kahden henkilön välille ja De Niro omalla esityksellään edesauttaa asiaa paljon. Yleisellä tasolla ikuiseksi ärsyttäväksi virnistelijäksi tuomittu Williams on tehnyt eittämättä parhaat suorituksensa draamapuolella vakavammin otettavissa rooleissa, jatkaen samalla linjalla tässäkin leffassa.Mielisairaalat ovat kammottavia paikkoja, ja tulevat tämän elokuvan jälkeen vielä olemaankin. Unitautipotilaiden (ja miksei muidenkin) kirjaimellisesti aivottomilta tuntuvat tempaukset ja muut pikkujutut luovat hyvinkin ahdistavaa ilmapiiriä elokuvaan, joka pääpiirteittäin tapahtuu sairaalan puolella. De Niro isona pikkupoikana kuitenkin tasapainottaa kokonaisuutta ihan mukavasti ja tuo kohtauksiin oman hauskan lisämausteensa, jonka ansiosta tätä jaksoi katsella varsin mukavilla mielin sinne loppuun asti, vaikka hommasta tuntui loppuvan ideat kesken jo aikaisemmin. Viihteenä leffa ei varmasti ole leppoisinta mahdollisinta, mutta ajatuksia herättävänä katsauksena toimivaa tavaraa.Eipä siinä mitään, samaan aikaan sekä ahdistavan synkeänoloista että koskettavaa ja jopa hauskaakin draamaa hyvillä näyttelijöillä. Loistavan elokuvan kriteerit jäävät täyttämättä, mutta kolmen sauhuavan luodinreiän verran leffa onnistui kuitenkin miellyttämään. ",Samaan aikaan sekä ahdistavan synkeänoloista että koskettavaa ja jopa hauskaakin draamaa hyvillä näyttelijöillä.
263,80.0,"Eletään vuotta 1969. Tri. Malcolm Sayer (Robin Williams) aloittaa työt eräässä New Yorkin Bronxin sairaalassa kroonikkojen osastolla. Hän hoitaa ihmisiä, jotka ovat lapsuudessaan vaipuneet omituiseen unitautiin. Näihin lukeutuu mm. Leonard Lowe -niminen nuori mies, johon Sayer kokeilee erään toisen taudin lääkettä. Tämän seurauksena potilaat ""heräävät"" ja saavat kaikki toimintakykynsä takaisin kymmenien vuosien jälkeen.Kun aloitin katsomaan Awakeningsia, en varsinaisesti odottanut että se iskisi näin hyvin. Juoni ei näin paperilla vaikuta kovinkaan kummoiselta, mutta itse elokuvassa se on mielenkiintoinen ja toimiva. Se herättää katsojan mielenkiinnon heti alussa ja panee ajattelemaan. Kohtaukset etenevät mukavan rauhallisesti ja ovat tämän takia miellyttäviä, mistä tulee paljon plussaa.Robert De Niro tunnetaan yleisesti ottaen hänen rooleistaan äksynä miehenä, mutta tässä elokuvassa hän esittää kilttiä ja harmitonta miestä. De Niron Leonard onkin koko leffan kiinnostavin hahmo, joka saa katsojan sympatiat puolelleen hetimiten.  Joistain De Niron ilmeistä tulee kuitenkin mieleen hänen muut roolinsa, ja voisi jopa veikata että herra rupeaa heti seuraavassa kohtauksessa mesoamaan ja huutelemaan ""fuck""-sanaa, mutta näitä ilmeitä on kuitenkin hyvin vähän.  Ei Robin Williamskaan pahaksi kakkoseksi jää, sillä mies näyttelee uskottavasti ja hyvin.Awakenings on hieno elokuva, mutta valitettavaa on se, ettei sen potentiaalia hyödynnetä tarpeeksi. Juoni on, kuten jo äsken sanoin, toimiva, mutta sitä olisi voitu hyödyntää paremminkin. Mitenkään hirvittävän koskettavakaan tämä ei ole, ja sekin seikka olisi ollut mahdollista korjata. En tosin kiellä, ettenkö olisi joissakin kohtauksissa liikuttunut. Jokatapauksessa Penny Marshall on saanut kasaan oikein hyvän elokuvan, joka käsittelee mielenkiintoista aihetta ja joka on varustettu hyvillä näyttelijöillä sekä lämminhenkisellä tunnelmalla, joten sen katsastaminen tuskin on pahitteeksi.","Penny Marshall on saanut kasaan oikein hyvän elokuvan, joka käsittelee mielenkiintoista aihetta."
264,50.0,"Olen varmaan aloittanut vähintään tusinan verran arvosteluja tällä samalla toteamuksella, mutta aina kun löytyy jostain isompi kasa katsastamisen arvoisia leffoja, itsellä on paha tapa noukkia pirrasta ainoastaan ne kaikkein kuumimmat ja valmiiksi tunnetut klassikkoteokset niiden vähäisempien ja monesti myös kuppaisempien kustannuksella. Ennen pitkää sepustus toisensa jälkeen tuntuu sitten lähinnä toistavan itseään, kuten tavalla tai toisella samanlaisia teoksia putkeen katsoessa yleensä tuppaa käymään.Näinpä siis päätinkin vaihteeksi katsoa niiden taattujen ja arvostettujen helpompien neuvostoliittolaisten sotaklassikoiden sijaan ainakin yhden kyseiseltä suunnalta tulevan  rainan, jota en henkilökohtaisesti jaksa sietää ollenkaan. Sergei Bondartšukin He taistelivat synnyinmaansa puolesta luettaneen joissain lähteissä yhdeksi parhaista; tätä koetettiin viedä aikoinaan Cannesiin ja Oscar-hulinoihin asti, mutta jälkimmäisen kohdalla tie nousi suosiolla pystyyn jo ennen alkujaan eikä ensimmäisestäkään varsinaisesti siunaantunut mitään merkittävää kotiin viemisiksi.Aiheeseen liittyvistä palkinnoista mainittakoon nyt kuitenkin alkuperäisen romaanin kynäilleen Mihail ""Stalinin kaveri"" Šolohovin vuonna 1965 voittama kirjallisuuden Nobel sekä muutama nyt jo ammoin unohtunut neuvostokansojen ikioma titteli ja ylistyssana. Mihail Šolohovhan tunnetusti kirjoitti  (tai joidenkin epäilyjen mukaan kirjoitutti) myös sellaiset merkkiteokset kuin Hiljaa virtaa Don ja Aron raivaajat, jotka nyt ovat omanlaisiaan maailmankirjallisuuden klassikoita yhä tänäkin päivänä. He taistelivat synnyinmaansa puolesta ei taas taida edellisistä poiketen kuulua niihin kovimpiin ja suosituimpiin sosialistisen realismin mestariteoksiin ainakaan kirjallisessa muodossa. Ainut henkilökohtainen kosketukseni kyseiseen opukseen löytyy paikalliskirjaston pölyttyneimpien ja lainakatoisimpien kirjojen poistohyllystä, mutta lukutaitoiset pikkulinnut ovat tienneet laulaa kyseessä olevan sangen tylsän sotakuvauksen.Mikäli lukija sattuu olemaan vähänkään perillä neuvostoliittolaisen sotaelokuvan historiasta ja sikäläisestä taide- ja kulttuuripolitiikasta yleensä, todennäköisesti jo arvasi edellisestä mikä tässä allekirjoittanutta niin kovasti nyppii. Neuvostoliittolainen sotafiktio on ennen ja jälkeen Stalinin ollut parhaimmillaan joko hiotun kaunista tai pelkästään äärimmäisen voimakasta ja brutaalia sodanvastaista draamaa, jossa ei sankareita nähdä ja sota itse on lopulta sitkein kaikista vihollisista. Bondartšukin sotailu taas ottaa tässä suhteessa valtavan harha-askelen taaksepäin ja sukeltaa lähes suoraan Stalinin ajan idealisoidumman leikkisodan ytimeen. Yksittäiset rajummat hetketkään eivät lopulta merkitse mitään isänmaan lipun liehuessa liikutuksesta itkevien sotilaiden tehdessä sille kunniaa ja manatessa niitä lännen salakavalia vaskisteja tai vaihtoehtoisesti hyökätessä urheasti huutaen vihollista kohti yhtenä lössinä ilman tietoakaan muodostelmista tai vastaavista pikkujutuista.Ah, mutta enpäs vielä sanonut sanaakaan tämän tarinasta. Se on nimittäin melkoisen ohkaista tavaraa, samoin kuin siinä esiintyvät paperisen mitäänsanomattomat hahmot ja tyhjänpäiväinen dialogikin. Kaikessa yksinkertaisuudessaan tässä seurataan tärkeää sillanpääasemaa puna-armeijan vetäytymisvaiheessa puolustavaa joukko-osastoa, joka ottaa siinä sivussa vähän yhteen kavalien ja kasvottomien natsien massa-armeijan kanssa. Toisaalta venäläiset eivät tässä suhteessa juuri vihollisistaan jälkeen jää, sillä ainakaan itse en kyennyt muistamaan elokuvan loputtua edes toisiaan vaatetukseltaan ja ulkonäöltään vahvasti muistuttavien pahvihahmojen nimiä mistään persoonallisuuksista nyt puhumattakaan. Yhdellä taisi kuitenkin olla viikset, yhdellä oli siniset silmät, yksi taisi olla vähän tukevahko ja...Säästin tarkoituksella parhaan (tai pahimman) viimeiseksi. Koko raina puvustuksesta ja kuvauksesta lähtien koostuu pelkästä itseään loputtomasti toistavan mälsän harmaan ja ruskean yhdistelmästä, räjähtävien taistelujen ja pakollisten rauhallisempien kohtausten mekaaninen vuorottelu on monotonisuudessaan kuin sarja episodeja Päiväni murmelina -leffasta ja tarinakin tuntuu pahimmillaan polkevan pitkiä aikoja täysin paikallaan ilman järjellistä syytä. Monessa kohtaa tyhjää tilaa on pyritty vielä vaihtelevalla menestyksellä selkeästi peittämään heittämällä sekaan mahdollisimman paljon savukranaatteja. Parhaimmillaan tässä on myös onnistuttu sangen hyvin, mutta huonoimmillaan eeppiseksi tarkoitettu jättiläisarmeijoiden yhteenotto paljastuukin nolosti pelkästään parilla tusinalla miehiä kuvatuksi tavanomaiseksi sotalarppaukseksi.Kehun kuitenkin tämän verran: jos ei muuta, niin kuvaus on kuitenkin parhaimmillaan komeaa katseltavaa, taistelukohtaukset ovat perinteiseen tapaan parhaimmillaan hienoja ulkoisesti ja tuotantoarvotkin ovat ainakin kohtauksittain olleet selvästi kunnossa. Jotain hyvää tästäkin siis kuitenkin löytyy. En yhtään ihmettele vaikka joku tästä sattuisi jopa pitämäänkin.","Kuvallinen anti on parhaimmillaan varsin komeaa, mutta löysä käsikirjoitus syö miestä pahemman kerran."
265,60.0,"Kun jostakin ohjaajasta kuulee runsaasti ylistyspuheita, sitä miltei automaattisesti odottaa, että hän tekisi pelkkiä mestariteoksia. Kim Ki-dukin Hetki lyö antaakin synopsiksensa kautta kuvan, että tässä olisi taas ainesta vaikka mihin. Lopputekstien rullatessa ruutuun mielipide saattaa olla toinen.Aasiassa kauneusleikkaukset ovat kertoman mukaan hyvin haluttuja ja yleisiä. Shi gan eli Hetki lyö esittelee elokuvakerronnan perinteitä noudattaen jo ensimmäisessä kohtauksessaan päähenkilönsä ja tämän elämää tiukasti hallitsevan asian - identiteettiongelman. Seh-hee (Ji-Yeon Park) rakastaa poikaystäväänsä (Jung-woo Ha) kuin pieni eläin ja olisi valmis varmasti roikkumaan jopa hänen koivessaan muutaman kilometrin verran, jos rakkauden todistaminen sitä vaatisi. Poikaystäväkin tuntee paljon Seh-heetä kohtaan, mutta parin suhdetta vaivaa koko ajan paheneva kommunikaatio-ongelma. Se ajaa Seh-heen lopulta luulemaan, että mies haluaa jonkun muun kuin hänet, ja niinpä Seh-hee päättää luoda itsestään kauneuskirurgian avulla uuden naisen.",Mielipuolinen rakkaus ajaa ihmiset kauneuskirurgin pakeille.
266,90.0,"Kieltämättä Frank Capra oli loistava ohjaaja ja He uskoivat elämään on yksi hieno mallinäyte hänen elokuvistaan. Tässäkin on se capramainen tunnelma ja sanoma joka löytyy monesta hänen elokuvastaan. Ann Mitchell (Barbara Stanwyck) saa potkut työpaikastaan kun sanomalehteä uudistetaan. Kostoksi hän kirjoittaa jutun kirjeestä jonka sai John Doelta. Siinä työtön mies arvostelee yhteiskuntaa ja uhkaa hypätä kaupungintalon katolta jouluaattona saadakseen asiansa kuuluviin. Kumminkaan kirjettä ei ole olemassakaan, mutta siitä syntyy suuri kohu. Ann saa suostuteltua lehden päällikön Connellin (James Gleason) jatkamaan juonta ja he etsivät sopivan John Doen, joka löytyy Long John Willoughbysta (Gary Cooper). Johnin mukana kulkeva Eversti (Walter Brennan) ei pidä koko juttua hyvänä ideana, mutta joutuu taipumaan, vaikkei ilman vastalauseita. Kulissia pidetään yllä, Ann kirjoittaa puheet ja John välittää ne kansalle. Pian kaikki ovat niin syvällä, ettei siitä kunnialla pois pääse, mutta John Doen hyväntahdon sanoma on saatu esille. Syntyy John Doe kerhoja ja kaikki ihmettelevät kun esimerkiksi sosiaaliturvan haku on romahtanut. John on selvästi rakastunut Anneen ja tämä alkaa pel!ätä, että John todella alkaa uskoa olevansa John Doe. Mutta hyvä loppuu aikanaan, ""luentoja"" kustantanut D.B Norton (Edward Arnold) päättää käyttää niiden jäseniä saadakseen ääniä pyrkiessään poliitikoksi, mutta kun John ei suostu, ilmoittaa Norton, että hän loi John Doen ja hän voi myös tuhota tämän. He uskoivat elämään ei ole yhtä kevyt kuin monet Capran elokuvista ja aivan selvästi siinä on vakava sanoma. Vaikka elokuvassa on mukana komediaa ja romantiikkaa (jälkimmäistä ei kovin paljon, mutta se on olemassa), on se selvästi draama. Tätä voi jopa verrata samaisen ohjaajan jouluiseen elokuvaan Ihmeellinen on elämä ja kuten Capran elokuvissa yleensäkin, on tässäkin A-luokan näyttelijät. Barbara Stanwyck ja Gary Cooper vetävät Oscarin arvoiset suoritukset, mutta valitettavasti elokuva ei ollut ehdolla kuin parhaalle alkuperäiselle kirjoitukselle. Hieman kärttyisen oloinen James Gleason ja rahanimijöistä saarnaava hieman komediallinen Walter Brennan ovat loistavia. Elokuva on syvällinen ja sillä on todella tärkeä taka-ajatus sanoissa joita John Doe jakaa. Tämä liikuttaa ja antaa tärkeän opetuksen. Lisäksi Walter Brennanin esitelmä rahanimijöistä on kyllä kuulemisen arvoinen.",Ei ole yhtä kevyt kuin monet Capran elokuvista ja aivan selvästi siinä on vakava sanoma.
267,90.0,"He vaelsivat auringossa on loistava sotaelokuva, jonka ohjasi Lewis Milestone, jonka töihin kuuluu myös Länsirintamalta ei mitään uutta. Se ei romantisoi sotaa ja on todentuntuinen. Amerikkalainen sotilasjoukko nousee maihin Italiassa ja heillä on tehtävänään vallata saksalaisten vallassa oleva maatila. Aluksi joukkoa johtaa kersantti Porter (Herbert Rudley), koska joukon johtaja haavoittuu ennen maihinnousua, mutta kun myös Porter jää matkalle, joutuu kersantti Tyne (Dana Andrews) astumaan johtoon. Avarassa Italian maastossa matka ei tule käymään helposti ja miehiä jää matkan varrelle (tavalla tai toisella). Tietämättömyys on se pahin, sillä kenelläkään ei ole aavistustakaan kuinka paljon saksalaisia määränpäässä odottaa.He vaelsivat auringossa on realistinen ja kaunistelematon elokuva toisesta maailmansodasta, joka välttää sotapropagandaa. Realistisuutta lisää se, että hahmot ovat tavallisia ihmisiä ja heitä näyttelee miehet, jotka eivät näytä Tom Cruiselta. Italialaiset eivät puhu englantia vaan italiaa, joten se lisää entisestään todentuntua. Käsikirjoitus on erinomainen, elokuvassa ei ole paljon toimintakohtauksia, mutta kumminkin paljon asiaa ja se pitää otteessaan alusta loppuun. Hahmot ovat aika pitkälle tasa-arvossa, ettei moni nouse enemmän esille kuin toinen. Näyttelijät ovat mahtavia, esimerkiksi Dana Andrews kertoo silmillään enemmän kuin eleillä. Elokuvassa on myös mieleen jääviä hahmoja kuten John Irelandin esittämä Windy, joka kyhää kirjeitä mielessään. Hieman pelottavaa on se, että toisinaan Ireland näyttää hyvinkin paljon Jean-Claude Van Dammelta, mutta onneksi se ei pääse häiritsemään. He vaelsivat auringossa ei näytä raakoja yksityiskohtia, mutta antaa katsojalle käsitykse!n, mitä on tapahtunut ja kuinka kohtalokasta se on. Valitettavasti elokuvassa on myös lauluja välissä ja ne tuntuvat jotenkin turhilta. Kumminkin, ilman lauluja tai laulujen kanssa, He vaelsivat auringossa on loistava elokuva, jossa on erinomainen ohjaus, näyttelijät ja käsikirjoitus. Ei kannata jättää väliin jos pitää hyvistä elokuvista, erityisesti sotaelokuvista.","Realistinen ja kaunistelematon elokuva toisesta maailmansodasta, joka välttää sotapropagandaa"
268,90.0,"Vaikka Marx-veljesten neljäs elokuva kestää vain tunnin, tarjolla on aivan yhtä paljon komiikkaa kuin nelikon (myöhemmin kolmikon) pidemmissä teoksissa. Elokuva kertoo  Huxleyn yliopistosta, jonne ollaan hankkimassa uutta rehtoria. Työhön ryhtyvä sekopäinen Quincy Wagstaff (Groucho Marx) ryhtyy oitis laittamaan collegen jalkapallojoukkuetta uuteen uskoon. Hankkiessaan vahvistuksia salakapakasta, jossa maan parhaat pelaajat oleskelevat, Wagstaff värvääkin tietämättään joukkueeseen Italialaisen juomakauppiaan Baravellin (Chico Marx) ja tämän mykän kaverin Pinkyn (Harpo Marx). Ongelmia aiheuttaa myös Darwinin, Huxleyn vastustajan laskuun toimivan Connie Baileyn yritykset urkkia Wagstaffilta Huxleyn joukkueen pelikutsut. Sketsimäisesti toteutettu elokuva kuuluu ehdottomasti veljesten parhaimmistoon. Etenkin tapahtumat salakapakassa ja Grouchon pitämä luento ovat omiaan pidentämään ikää hysteerisen naurun muodossa. Miinukseksi laskettekoon kankeahko alkukohtaus joka pakollisine lauluesityksineen antaa odottaa tylsempää elokuvaa. Ehkä tarkoituksena onkin yllättää katsojat tasokkaammalla jatkolla.",Omiaan pidentämään ikää hysteerisen naurun muodossa.
269,80.0,"Huxley University saa uuden rehtorin: Quincy Adams Wagstaffin (Groucho marx). Uusi rehtori laittaa jalkapallo-ohjelman käyntiin ja sekaannuksen vuoksi värvää apuun Baravellin (Chico Marx) ja Pinkyn (Harpo Marx) ja tietysti ehtii Wagstaff ivaamaan Frank-poikaansa (Zeppo Marx) ja muutenkin aikaansaamaan kaaosta. Sekasorto huipentuu kiivaaseen otteluun jalkapalloa (amerikkalaista siis) missä sekasorto leviää aaltoina.Marx-veljeksien kolme sekapäistä kaahoa ja neljäs, hillitty vastapuoli ovat pääosissa erittäin sketsimäisessä kohelluksessa. Norman Z. McLeodin tehtävä on taltioida virtuoosimaisen nelikon (Zeppo on loistava straight man) aikaansaama kaaos ja sen hän myös tekee.Chico Marxin arkkityyppinen ulkomaalainen moukka puhuu omituisella aksentilla ja osoittautuu kuitenkin varsin ovelaksi kelmiksi. Harpo Marxin takin taskuista löytyy kaikki mahdollinen ja puhumaton koheltaja omaa erityisen pahan sisun auktoriteettejä kohtaan ja suorastaan maagisella taidolla ymmärtää kaiken väärin luodakseen äärimmäistä sekasortoa. Groucho Marx säksättää sukkelaa, kaksimielistä repliikkiä mielettömällä tahdilla ja lisäksi hän kävelee hassusti ja näyttää hassulta. Moottoriturpaisuuden suurmestarilta löytyy herjauksia, letkautuksia ja kommentteja kaikkiin tilanteisiin ja lisäksi hänen näkökantansa on jyrkän kielteinen. Muu näyttelijäkaarti on armotta sivuosassa, sillä neljä juutalaista New Yorkista rittää luomaan komediaa.Lopputulos on silkkaa sekasortoa joka kutkuttelee nauruhermoja. Tätä elokuvaa ei pidä analysoida - sille pitää antaa vain makeita röhönauruja.",Silkkaa sekasortoa joka kutkuttelee nauruhermoja.
270,40.0,"Grace (Johsnsson) loukkaantuu ratsastusonnettomuudessa ja myös hänen hevosensa tulee hulluksi. Äiti (Kristin Scott Thomas) päättää viedä hevosen ja masentuneen tyttärensä salaperäiselle hevoskuiskaajalle, jonka nimi on Tom Booker (Redford). Tomin ja Gracen äidin välille kehittyy vähitellen suhde.Jos Redford ei olisi näin taitava tarinankertoja olisi pisteitä varmaankin vain yksi. Kuvaus on erittäin kaunista ja tarina liikkuu hienosti eteenpäin. Muuten on kyse aikamoisesta sonnasta. Ylipitkä hevostarina. Hevoset eivät muutenkaan jaksa kiinnostaa pätkän vertaa. Kumminkin Redford tekee hommasta edes katsottavan tuoden ruutuun hienoja maisemia ja hyviä näyttelijöitä. Scarlett Johansson on mainio kovia kokeneena tyttönä ja ei Redford itsekään mikään ihan huono ole.Tämä perustuu Nick Evansin kirjoittamaan kirjaan. He keille heppakirjat kolahtavat täysillä, niin heidän kannattaakin tarttua tähän pläjäykseen. Heille voi olla kyseessä elämää suurempi kokemus. Niinhän tämä varmaankin monelle on ollut, mutta minä kammoksuin tätä jo ennen näkemistäni. Redford on kumminkin oikea ukko kertomaan satuja. Ulkoinen puoli onkin näyttävä, mutta sisältö jää aika tyhjäksi.","Kliseitä, sokerisuutta ja vaikka mitä. Kohderyhmänä onkin hevoshullut tytöt, jotka saavat revittyä tästä irti paljonkin."
271,90.0,"Aloitetaan vaikka siitä, että en ole koskaan pitänyt Christian Slateria tai Elisha Cuthbertia (jälkimmäisen kohdalla edes ulkoisista avuista huolimatta) mitenkään kummoisina näyttelijöinä. Siispä kun Frank E. Cappello -nimeä totteleva miekkonen esittää pienen budjetin elokuvan He was a quiet man, luotto leffan hyvyydelle on jokseenkin samaa luokkaa kuin taviksella poliitikkojen rehellisyyttä kohtaan.Muistutetaan vielä tässä vaiheessa, että Cappello oli se samainen jäppinen, joka kirjoitti ne Constantinen kauheat kompuroinnit, jotta  masentavat lähtökohdat tulevat selviksi. Ja sitten sen jälkeen voidaan alkaa vuodattamaan sanoja siitä, kun odotettu pettymys onkin pettymys – kaksi negatiivista kumoaa toisensa, muistattehan – ja He was a quiet man paljastuu mitä loistavimmaksi elokuvaksi.Jotakin elokuvan perinpohjaisen tarkasta asenteesta kertoo oikeastaan jo mainosjuliste/DVD-kansi, jossa Slater, tuo sliipattu Holly-näyttelijä, on muuntunut salkkua (tärisevin?) käsin piteleväksi nössykäksi. Rillit ovat isot, otsa kaljuuntuu, viikset ovat suoraan muotilehdestä – mutta vuodelta 1960. Siitä on hyvä lähteä rakentamaan tarinaa miehestä, joka tosiaan oli hiljainen, sulkeutunut ja kliseisesti vieläpä konttorirotta, kaikkien syljeksittävä olio. Ja mikä oudointa, hänelläkin oli tunteita.Hyvät naiset ja herrat, tässä vaiheessa voidaan siirtyä itse juonikuvioihin. Tiivistetysti, mutta siirrytäänpä kuitenkin.Hissukka Bob Maconelilla (Slater) ei mene hyvin (joskin senhän kuvauksesta tiesittekin), itse asiassa hän hekumoi nyky-yhteiskunnan kauneusmääreet täyttävästä kollegastaan (kukapa muu ellei Jack Bauerin tytär) ja samaan aikaan tiedostaa oman tilansa, vaipuen siinä itsemurha-aatoksiin. Ja sitten eräänä kauniina päivänä hän päättää tehdä itsemurhan omassa työlle ja hielle haisevassa kopissaan, paikassa, jossa Dilbert-huumori tuntuu kovin kaukaiselta. Mutta sattuma saattaakin puuttua sinä hetkenä peliin ja ehkä mahdollistaa Hiljaiselle miehelle uusia käänteitä siihen umpitylsään elämään…Juoniosio päättyy. Sanatulva jatkuu. Älkää silti liukuko jääkaapille Jatkuu-sanan voimasta.Käsikirjoittaja-ohjaaja maalaa taidokkaasti synkkiä mielenmaisemia. Mieleen juolahtaa jopa, että tämä leffa olisi voitu tehdä Suomessa. Kukaan ei puhu, pärkkele. Ja nörttimme viikset istuvat tähän pohjoiseen ilmanalaan kuin se housut nilkassa sammunut juoppo lähiön ojaan, pärkkele potenssiin kaksi. Silti voima ei ole umpisuruisassa kerronnassa, saahan antisankaruutta lähentelevä hiirulainen jopa palasensa onnea (hui, spoileri!), vaan mukana on lisäksi juonellinen käänne – tuo viihde-elokuvan julma kirous – joka tässä tapauksessa on ihan freshi veto. ",Konttorirotta paljastuu inhimilliseksi olennoksi vähemmälle huomiolle jääneessä trillerissä.
272,60.0,"Jos poikia ja tyttöjä on koskaan haluttanut nähdä todellinen animaatioharvinaisuus, niin tässäpä olisi juurikin sellainen yksilö. Ralph Bakshin Hey Good Lookin' :ista suunniteltiin Warnerin suosiollisella avustuksella tuotettua seuraajaa Coonskinille jo 70-luvun puolivälissä, mutta edellisen aiheuttaman skandaalin seurauksena tuotanto ajautui ongelmiin, valmiiksi asti saatu materiaali hyllytettiin kertaalleen ja loppujen lopuksi Ralph tiimeineen joutui saattamaan työnsä loppuun omakustanteena. Teattereihin asti Hey Good Lookin' pääsi vasta vuoden 1982 tienoilla, mutta hävisi loppupeleissä vähintään yhtä nopeasti ja äänettömästi julkisuudesta kuin oli sinne alkujaan ilmestynytkin. Yksittäistä televisioesitystä, ikivanhaa kasettijulkaisua ja bootleg-kopioita lukuun ottamatta tätä on mahdollista saada hyllyynsä lähinnä teettämällä omansa Warnerilla itsellään.Bakshin alkuperäisestä näkemyksestä on liikkeellä hyvin vähän tietoa, mutta ilmeisesti sen piti olla eläviä näyttelijöitä ja animaatiota Coonskinia ja Heavy Traffic - kuumat paikatia radikaalimmin yhdistelevä 50-luvun New Yorkiin sijoittuva kokeellinen nuorisoelokuva, mutta julkaisukuntoa varten kaikki näytelty materiaali jouduttiin Warnerin pomojen vaatimuksesta korvaamaan erikseen animoidulla. Tässä kohtaa todennäköisesti mieleen nousee ajatus ahneista liikemiehistä, mutta julkisuuteen tihkuneiden legendaaristen tuotanto-ongelmien perusteella kyseessä on täytynyt olla oikeasti varsin monenkirjavaa settiä. Bakshin studiohan syöksyi jo alkuvaiheessa kaookseen osan työntekijöistä marssittua ulos Coonskinin aiheuttaman kohun vuoksi; yhdessä vaiheessa kuvaajakin päätti sitten irtisanoutua ja Bakshi jäi hoitamaan kuvauspuolta käytännössä yksin avukseen palkatun kokemattoman tuuraajan kanssa.Mitään järin merkittävää tuosta näytellystä osuudesta ei päätynyt valmiiseen tuotokseen, ainoastaan joitakin epämääräisiä dialoginpätkiä ja rotoskoopattuja ihmishahmoja siellä täällä. Hyllytyksensä jälkeen koko raina kirjoitettiin ja dubattiinkin alusta asti uudelleen, vanhat katkelmat tosin erottaa helposti uudemmista kahden välillä selvästi heittelevästä laadusta. Tiettävästi alkuperäisessä lähes kaikki näyttely hoidettiin jälleen improvisaatiopohjalta, osan maestro tiettävästi kuvasi ja äänittikin näyttelijöiltään salaa saadakseen mahdollisimman luonnollisen lopputuloksen. Näidenkin suhteen taso on siis voinut olla pahimmillaan aivan mitä sattuu.Levitykseen asti päässeen tuotteen laadukkuudestakin voidaan sitten olla kovin montaa mieltä. Henkilökohtaiseen makuuni tässä kiteytyvät vain erityisen selvästi kaikki Ralph Bakshin käsikirjoitusten pahimmat kipukohdat ja sudenkuopat. Maestron omiin kouluvuosien tuttuihin perustuvat Vinnie ja Crazy ovat tarinan varsinaiset päähenkilöt, Stompers-nimiseen jengiin kuuluva vauhtikaksikko, joka tapaa viettää aikaansa Nykin kaduilla ja kuppiloissa luuhaten ja tyttöjä iskien. Vähä tarinallinen anti keskittyy Vinnien ja tämän tyttöystävän suhteeseen sekä liimatukkien ja afrojen väliseen sotaan. Nostalgiaa tihkuva tarina 50-luvun nuorisosta on kuitenkin hyvin kursorinen ja kokonaisuus lähenteleekin ohjaajansa varhaisvuosien tapaan jonkinlaista löyhää episodimaista tajunnanvirtamuotoa, jossa teini-ikäisiä nuoria vain nähdään puuhastelemassa omia juttujaan. Jos American Pop oli kerronnallisessa mielessä askel eteenpäin, tämä on kaksi taakse.",Suositellaan vain kaikkein vannoutuneimmille Ralph Bakshin leffojen ihailijoille.
273,70.0,"H. G. Wellsin futuristiseen seikkailuun perustuvan Aikakoneen 60-luvun versio on herttainen. Se on auttamattomasti vanhentunut tehosteiltaan (tosin voitti niistä aikoinaan Oskun) ja näyttelijätkin ovat kaukana parhaimmistosta, ainakin tämän päivän mittapuun mukaan. Silti tästä ei voi olla pitämättä edes hiukan. Häkellyttävän kaunis aikakonekulissi ainakin on nähtävä. Muukin lavastus on yksityiskohdiltaan tarkkaa ja namua.Tiedemies George Wells (Taylor) rakentaa aikakoneen ja lähtee testaamaan sitä. Vuodet vierivät viehättävästi stop motionilla. Lopulta George pysähtyy tulevaisuuteen, kohtaa kahtiajakautuneen maailman ja ihastuu yhteen arjalaisen katsomuksen mukaan kauniiseen eloi-naiseen (Mimieux). Eloiden kukkaiskansaa määräävät morlokit, kasikymppisten smurffien oloiset örkit. Seuraa jännitystä siitä, kykeneekö koko pienen ikänsä kellarissaan tieteellisiä kokeita suorittanut Yrjö päihittämään eloiden viholliset. Kukaan ei taatusti tiedä miten siinä käy.Aikakoneesta tulee väkisinkin mieleen löperöt Disney-elokuvat. Kuten niitäkin, Aikakonetta on paras tiirata aivot nollilla ja pehmofiiliksellä.","Eloiden kukkaiskansaa määräävät morlokit, kasikymppisten smurffien oloiset örkit."
274,60.0,"Viimeaikoina Koreassa on tehtailtu todella paljon trillereitä. Näille ominaista on yleensä todella raju väkivalta. Näitä trillereitä on julkaistu kiitettävää tahtia Suomessakin Universalin Asian Vision kampanjassa. H - Hypnosis on ohjaaja Jong-hyuk Leen esikoisohjaus, joten aloin katsoa tätä pienellä varauksella. Vuosi sitten alueella on liikkunut sarjamurhaaja Shin Hyun. Hän tappoi kuusi naista viiltämällä näiltä kaikilta vatsan auki. Sitten Hyun jäi kiinni ja joutui vankilaan. Nyt samalla alueella on alkanut tapahtua aivan samanlaisia murhia. Ensimmäinen uhri on raskaana oleva nainen, ihan niin kuin Hyunin tekemän murhien sarjan ensimmäinen uhri. Poliisit tarvitsevat apua sarjamurhaajan kiinnisaamiseksi ja menevätkin Lect.. Hyunin puheille. Hyun sitten aloittaa oman, kieron pelinsä rikosetsivän mielellä. Tässä vaiheessa varmaan kenellekään ei tule eräs 1990-luvun alkupuolen elokuva mieleen.Mistään selvästä plagiaatiosta ei kuitenkaan ole kyse, sillä Hyunilla ei ole edes kymmenystä Lecterin karismasta, ja juonikuvion myötä hänestä tehdään aivan erilainen hahmo. Muutenkin juoni on todella kaukana Uhrilampaiden vastaavasta, joten tämä on kuitenkin ihan oma elokuvansa, eikä mikään korealaisten re-make. Juoni on kuitenkin ihan mielenkiintoinen, mutta valitettavasti elokuvalla olisi ollut paljon enemmän potentiaalia.Näyttelijäntyö on elokuvassa sellaista keskitasoa. Kukaan näyttelijöistä ei jää mieleen, mutta ei tässä mitään Korean Ben Affleckejakaan ole. Myös ohjaustyö ontuu välillä, mutta sen voi antaa jossain määrin anteeksi, sillä onhan tämä ohjaajan esikoinen. Olisin odottanut kyllä mielipuolen Hyunin näyttelijän vetävän paremman roolin, sillä yleensä trillerissä juuri nämä sairaat mielipuolet jäävät hyvällä tavalla mieleen. Hyun on hahmonakin oikeastaan aika tylsä.Elokuvassa katsojaa yritetään kauhistuttaa muutamalla todella väkivaltaisella kuvalla, mutta ei tässä silti mihinkään goren puolelle mennä. K-15 ikäraja vaikuttaakin mielestäni tälle ihan sopivalta. Kaikki elokuvassa näytetyt tappokohtaukset (onneksi niitä on todella vähän) on tehty aika kehnosti. Missään välissä ei vaikuta siltä, että joku tappaa jotain, vaan enemmänkin siltä, että joku leikkaisi veitsellä muovia. Onneksi elokuvassa keskitytään väkivaltaa enemmän siihen tutkimiseen.Juonenkuljetus ontuu välillä, ja paikoitellen se on todella sekavaa. Itsekin muutamassa kohdassa mietin, että missä nyt oikein mennään. Asiaa ei auta pitkät, melkein samalta kuulostavat korealaisnimet, jotka suomalaiskatsoja kyllä sekoittaa melko helposti, kun ne mainitaan koko elokuvassa ehkä kaksi kertaa. Kuitenkin elokuvalla on joskus hienojakin hetkiä. Esimerkiksi alkukohtaus on mielestäni melko vakuuttava, ja loppua kohden elokuva parantaa olemustaan, vaikka loppuratkaisu onkin helppo arvata. Sääli vain, että keskikohta on oikeastaan aika pirun tylsä.H - Hypnosis on elokuva, jolla olisi ollut potentiaalia paljon enemmän. Valitettavasti lopputulos käy välillä tylsäksi. Ensikertalaisohjaaja on tehnyt ihan mukavan trillerin, mutta niitä tulee nykypäivinä Koreasta liukuhihnavauhtia. H - Hypnosis unohtuu helposti massan sekaan, mikä on oikeastaan sääli, sillä ei elokuva mikään kelvoton tekele ole, vaan ihan mukavaa illanvietettä.","Elokuva, jolla olisi ollut potentiaalia paljon enemmän. Valitettavasti lopputulos käy välillä tylsäksi. "
275,50.0,"Viggo M suoriutui loistavasti roolistaan TSH-elokuvissa ja miehelle sateleekin varmasti muutaman seuraavan vuoden ajan käsikirjoituksia luettavaksi jos jonkinlaiseen elokuvaan. Miehen itsensä kannalta hyvä asia, koska saa hankittua leivän päälle muutakin kuin ylähuulensa, mutta ei niin hyvä meidän katsojien osalta, koska mies ei osaa näytellä.Viggo esittää tässä länkkäritarinassa lehmipaimenta, joka nuoruusvuosina oli kovan luokan kilparatsastaja. Nyt mies on ratkennut ryyppäämääm ja esiintyy umpihumalaisena ratsumiehenä sirkuksessa. Miehen hevostaitajan maine on kuitenkin levinnyt Amerikasta arabimaihin saakka ja eräs sheikki haastaa Viggon ja Hidalgon (se juokseva meetwursti) kisaan taistelemaan maailman nopeimman ja parhaan hevosen tittelistä. Kisa juostaan lähi-idän alueella ja matkaa on hulppeat 3000 mailia.Koppoti koppoti koppoti muuu. Siinäpä päälimmäiset tuntemukset tästä elokuvasta. En tiennyt elokuvasta oikeastaan mitään etukäteen, mutta jotenkin tämä tuntui laimealta tekeleeltä. Alussa jo haukuin Viggon, joten haukutaan tässä samalla käsikirjoittaja (vaikka ilmeisesti perustuikin jonkinlaiseen tositarinaan) ja muut näyttelijät. Viggo veti roolinsa laimeasti ja muut taas yrittivät niin paljon että silmiä särki sitä katsellessa.",Viggo veti roolinsa laimeasti ja muut taas yrittivät niin paljon että silmiä särki sitä katsellessa.
276,60.0,"Hidalgo – tyypillinen esimerkki elokuvasta jossa mahdottomalta vaikuttava unelma lähestyy pikku hiljaa ja lopulta jollain konstilla saavutetaan kaikkia odotuksia vastoin. Tälläkin kertaa se tapahtuu epäuskottavan täpärästi. Oletteko esimerkiksi huomanneet, että kaikissa urheilurainoissa ratkaisevan pelin voittomaali syntyy aina viimeisellä sekunnilla?Tositapahtumiin perustuvan elokuvan päähenkilö on Frank Hopkins, (Viggo Mortensen) joka on tunnettu pitkänmatkan ratsastaja. Hänen hevostaan kutsutaan maailman kestävimmäksi. Arabialainen sheikki joka omistaa pyhiä hyvin kasvatettuja hevosia, on toista mieltä. Hän haastaa Frankin hevosineen kuuluisaan ratsastuskilpailuun, jossa ratsastetaan Rub al-Khalin aavikon yli. Siellä hän aikoo päihittää mustangilla ratsastavan amerikkalaisen kuululla hevosellaan. Kilpailu on vaarallinen ja siellä menehtyy vuosittain suuri määrä osanottajia helteeseen ja nälkään.Elokuvan juoni on säälittävän tavanomainen, eikä siitä löydy yhtäkään hyvää erikoistehostetta saatikka sellaista vau-kohtausta, joka jäisi mieleen. Viggo Mortensen on koko elokuvan ajan tylsistyneen oloinen, ihan kuin häntä ei olisi kiinnostanut näytteleminen ollenkaan. Omar Sharif näyttelee sheikkiä suhteellisen hyvin, kun taas muut ampuvat oman roolinsa yli niin että heilahtaa. Lisäksi täytyy mainita, että elokuva on liian pitkä sisältöönsä suhteutettuna. Saman asian olisi voinut kuvata huomattavasti lyhyemmässä ajassa. Varsinaista sisältöähän elokuvalla ei ollut…Tositarinaleffat jotka tulevan tuntemattomammista aiheista, kuten Frank T. Hopkinsin elämästä, jäävät monesti aika laihoiksi. Kuka on kuullut aiemmin cowboysta nimeltä Frank T. Hopkins? Väitän ettei kovin moni. Taasen esimerkiksi Titanicista, jonka kaikki tuntevat, on helppoa tehdä hyvä elokuva, jopa mestariteos. Tämänhän James Cameron meille kaikille osoitti vuonna 1997. Onhan se koskettavaa, että jollain on ollut tällainen villi ja vapaa elämä, mutta onko siinä hyvää ainesta elokuvaan? Ei välttämättä. Ainakin elokuvan juonta voisi vähän lihottaa ja tehdä uusia kohtauksia joissa olisi oikeasti jotain mielenkiintoista.Joka tapauksessa, vaikka elokuva kokonaisuudessaan oli aikamoista mössöä, sitä oli ihan mukavaa katsoa. Juoni ei jäänyt kertaakaan junnaamaan paikoilleen vaan se eteni koko ajan, vaikkakin kyllä aika hitaasti. Jos on reilu kaksi tuntia luppoaikaa eikä muuta tekemistä tai katsomista, on ihan sopivaa perusmättöä. Sopii myös rauhallisempaan illanviettoon, esimerkiksi jos on nuorempia katsojia, (ikäraja 11) sillä ei ole mikään vauhdikas leffa. Enimmäkseen rauhallista etenemistä kavioiden kopsunan tahtiin.Jos länkkärit kiinnostavat, en suosittele tätä ihan ensimmäiseksi. Katsokaa ensin vaikkapa Hyvät, pahat ja rumat.",Liian tavallinen tarina cowboystä ja hevosesta
277,60.0,"Viggo Mortensen alkaa olla kohtuullisen kuuma nimi leffamaailmassa, kiitos tästä Taru sormusten herrasta -trilogialle. Nyt Viggonkin pystyy kiinnittämään päärooliin kuten tässä Hidalgossa. Suomalaisiakin sukujuuria omaava Mortensen suoriutuu roolistaan ihan mallikkaasti vaikka länkkärifiiliksestä ammentava leffa ei muuten oikein kolahdakkaan täysillä tähän katsojaan.Leffaa katsoessa alkaa jossain vaiheessa soimaan päässä ikivanha Hanna Ekolan renkutus ""Vieläkö on villihevosia"". Tuo kieltämättä meinaa häiritä hiukan tarinaan keskittymistä, joka kertoo Hidalgo -nimisellä villihevosella ratsastuskilpaulussa kilpailevasta ex-pony express kuriirista, Frank Hopkinsista. Tarinalla lienee jonkinnäköistä todellisuuspohjaakin, koska leffan lopussa tiedetään kertoa enemmänkin Frankin kilpailumenestyksistä.Hidalgossa keskitytään lähi-idän aavikoilla tapahtuvaan ratsukisaan. Frank matkaa Allahiin uskovien riesaksi vääräuskoisena kisapaikalle taistelemaan suuresta rahasummasta. Muut osallistujat yltyvät morkkaamaan haastajaa ja käyttämään kepulikonsteja joissa Frankin henkikulta on enemmän kuin vaarassa. Tarinan edetessä mies saa myös ystäviä eikä orastavalta romanssinpoikaseltakaan voida välttyä.Pläjäys on sinänsä mielenkiintoinen että se ei ollutkaan perinteinen länkkäri kuten alkuun aiheeseen perehtymättömänä luulin. Toisaalta pituutta on hiukan liikaa ja juonellisesti homma ei kumminkaan lopulta sytytä. Varsin keskinkertainen kokonaisuus.",Pituutta on hiukan liikaa ja juonellisesti homma ei sytytä. Keskinkertainen kokonaisuus.
278,80.0,"Callawayn perhettä kohtaa suuri tragedia. Perheen isä David (De Niro) löytää Alison vaimonsa (Irving) kylpyhuoneesta ranteet auki viilleltyinä. Perheen 9-vuotias Emily tytär (Fanning) menee tapahtuneesta täysin lukkoon. Käytyään muutaman kuukauden Davidin entisen oppillaan Katherinen (Janssen) vastaan otolla Emily alkaa voida jo paremmin. David päättää muttaa hieman sivustaan kaupungin hälinästä. Uudessä kodissa näyttäisi olevan kaikki hyvin, uudet naapurit tekevät tuttavuutta, eräänä iltana Emily kertoo isälleen että, on löytänyt uuden ystävän joka kutsuu itseään Charlieksi. David on aluksi mielissään että Emily on löytänyt uuden ystävän. David pyytää mutamana iltana luokseen syömään kylällä tapaamansa viehättävän Elisabethin (Shue) mutta, tästä taas ei Emily, eikä varsinkaan Charlie pidä. Pian David alkaa heräileen keskellä yötä panajaiseen, joka johtaa melkein aina Charlien tekemän uuden kepposen luokse. Pian alkaa näyttää että, Charlie alkaa ottaa valtaa talossa. Paikalle pyydetään paikallinen poliisi (Baker). Mutta kuinka mielikuvitusystävä pysäytetään vai onko Charlie mielikuvitusta.Hide and seek on maailmalla jakanut kriitikoiden mielipiteet haukkujiin ja kehujiin. itse menen kehujien puoleen. Hide and seek on pitkästä aikaa jännityselokuva, jossa jännitystä luodaan asiolla mitä et näe. Eikä millään nyky-ajan digitaalimöröillä. Rober De Niron ja Dakota Fanningin isä tytär kemia toimi loistavasti. De Niro oli mies paikallaan Davidin roolliisa. Dakota Fanning on yksi loistavimpia lapsinäyttelijöitä. Muut näyttelijät jäivät hieman heidän varjoonsa. Fanke Janssen oli tällä kertaa sympaattisempi hahmo.Kokonaisuutena Hide and seek on varsin tehokas jännityselokuva toki muutamia klisetä löytyy. Tarina piti otteessaan alusta loppuun, eikä sortunut pelkkään säikyttelyyn.","Pitkästä aikaa jännityselokuva, jossa jännitystä luodaan asiolla mitä et näe."
279,60.0,"Vanhenevan psykiatrin vaimo tahtoisi lähteä tästä maailmasta kunnon angstiteinin tavoin (vaikka onkin jo itse saavuttanut kypsän iän), ja vetää homman asteen pidemmälle kuin angstinen murrosikäinen vetäisi. Ja tietysti pariskunnan alakouluikäinen pikkulapsi ehtii näkemään verisessä ammeessa ranteet auki lilluvan raadon. Tällainen yleensä aiheuttaa traumoja, ja niin tälläkin kertaa. Onneksi neuvokas psykiatri, joka kovasti yrittää korvata äitimamman lapselleen, siinä oikein onnistumatta, pistää tytön autoon ja ajaa maalle asumaan. Siellähän sitä hermo lepää, vai lepääkö sittenkään?Hide and seek on ihan tehokas säikyttelypläjäys hyvillä näyttelijöillä. De Niro vetää varsin jeessin suorituksen tallukka-psykiatrina, ja Dakota Fanning skitsoilee kiitettävästi ""äidin tyttönä."" Kuvaus toimii, mutta kässärissä olisi parantamisen varaa. Vaikka Hide and seek sisältää varsin toimivia kohtauksia, syö sen jännittävyyttä lievä ""lainailu."" Pari juonenkäännettä ja monet kohtaukset on pöllitty suoraan lajityypin klassikoista, eivätkä tietenkään vörki uudelleenlämmitettyinä yhtä hyvin. Niinpä Psychon, Hohdon ja Uhrilampaat nähnyt katsoja ei varmaankaan säikähtele samalla lailla kuin muut katsojat.Ihan jees kauhufilkka Hide and seek toki on, mutta pisteitä laskevat matkiminen ja se, ettei elokuva varmasti kestä montaa katselukertaa. Mutta onhan se taas mukava nähdä uusi kauhuelokuva, jossa ei ole teinejä eikä naamaripäistä kostajaa Helvetistä.","Onhan se mukava nähdä uusi kauhuleffa, jossa ei ole teinejä eikä naamarimurhaajaa."
280,60.0,"Psykiatri David Callawayn (De Niro) vaimo tekee itsemurhan. Tytär Emily (Fanning) saa tästä tapauksesta traumoja ja David päättää muuttaa pieneen kylään tyttärensä kanssa. Kun he ovat asettuneet paikoilleen, saa Emily ystävän, joka kutsuu itseään Charlieksi. David uskoo, että Charlie on vain Emilyn mielikuvitusta. Kohta alkaa kuitenkin tapahtumaan outoja ja pelottavia asioitta.Elokuvasta olisi voitu saada aikaiseksi todella hieno kauhujännäri. Ongelmia on kuitenkin liikaa, että Hide and Seek voisi nousta paljon keskikertaisuuden yläpuolelle. Pahiten leffaa rassaa mielikuvituksettomuus. Vanhemmista kauhuelokuvista on otettu runsaasti vaikutteitta. Varsinkin Hohdon vaikutus näkyy hyvin. Katsokaa vaikka alun kohtausta, missä Robert De Niro ajaa autolla vuoritietä pitkin. Hohdossahan oli alussa vastaavanlainen kohtaus. Muitakin juttuja on lainattu aika runsaasti Hohdosta. Elokuva toki onnistuu säikyttämään parissa kohtaa ja aiheuttamaan pientä jännitystä loppupuolella. Valitettavasti kokenutta kauhuelokuvien katselijaa ei Hide and Seek pahemmin säväytä. Myöskin loppu tyrittiin urakalla. Loppua ei pahemmin selitellä ja katsojalle jää mitä hittoa oikein tapahtui? –tunne. Loppu on aika tavalla ristiriitaisen oloinen leffan aiempiin tapahtumiin verrattuna. Mutta en puhu siitä sen enempää spoilerivaaran vuoksi.Onneksi näyttelijätyö nostaa jonkin verran leffan tasoa. Robert De Nirolla on nykyään vaikeuksia löytää itselleen hyviä leffoja (Vai haluaako hän todellakin näytellä tällaisissa leffoissa?). De Niro kuitenkin tekee ihan hyvää työtä, vaikkei olekaan enää samassa vedossa kuin ennen vanhaan. Dakota Fanning tekee upeaa työtä ikäisekseen. Hänen työskentelyään kyllä jaksaa katsella. Famke Janssen tekee Davidin kollegana ihan kohtuullista työtä. Eikä muissakaan näyttelijöissä ole valittamista.",Kokenutta kauhuelokuvien katselijaa ei Hide and Seek pahemmin säväytä.
281,80.0,"Harvoin jos koskaan kauhutillerit iskevät tähän katsojaan. Kategorian ovat vesittäneet juokse-ja-kilju-teinityttö-kohta-kalahtaa-karttu-raivoon -leffat. Mikä lie tällä kertaa viirannut, kun elokuvan jälkeen pystyi toteamaan että sehän kelpasi. Tottahan on että alan klassikot (kuten Hohto) viheltävät kaukana horisontissa, mutta kyllä Hide and Seek jähmetti sohvan pohjalle.Touhussa on kyse traumoja kokeneen tyttären parantamisyrityksistä. Äidin menetyksen jälkeinen elvytys alkaa uuteen ympäristöön muutolla. Pieni paikkakunta (asukkaita 2026 kpl) tarjoaa huolehtivia naapureita, ystävällisiä kaupunkilaisia ja idylliä harrastaa ulkoilua. Tytön mystinen ystävä, Charlie astuu kuvaan mukaan ja pitsikehyksinen kiiltokuva alkaa rapistumaan.Robert De Niro, tai Bob kuten ystävät häntä kutsuvat, tekee roolin (tytön psykologi-isä) joka on herralta jo nähty. Mutta kun uralla on julmettu määrä rooleja ja viime aikoina hyvinkin erilaisia, niin tämä sopinee kastiin paluu ydinosaamiseen. Tytärtä esittävä Dakota Fanning on ohjaajan riemuvoitto. Kun jättää DVD:n yllättävän runsaista extroista katsomatta making of -koosteen, niin tytön näyttelijärankkaus on tapissa. Mainittua extaa lukuun ottamatta lisät kannattaa herkutella läpi, koska niissä tulee esille mielenkiintoisia pointteja, joita ei voi tässä paljastaa. Muuten vesittyisi koko elokuvan katsominen. Kliseitähän elokuva on tulvillaan, mutta ohjaaja on saanut viritettyä hyvä tunnelman leffaan. Keskivertoelokuvaksi hyvä pätkä.",Keskivertoelokuvaksi hyvä pätkä.
282,80.0,"Uutuustrilleri Hide and Seek on pyörinyt Suomen elokuvateattereissa muutaman viikon ajan. Ennakkoasetelmat elokuvan katselemiseen eivät olleet kovin kummoiset, kun tuoreessa muistissa oli Robert De Niron tähdittämä edellinen jännitysviritelmä, Godsend, jonka olin muutama kuukausi sitten katsonut DVD:nä, ja pettynyt pahasti. Muutenkin viime aikoina trillerit ja jännitysleffat ovat olleet perin vaisuja, toki hyviä on mahtunut myös joukkoon.David Callawayn (De Niro) vaimo Alison (Amy Irving) on tehnyt itsemurhan, ja David sekä hänen tyttärensä Emily (Fanning) aikovat aloittaa puhtaalta pöydältä, uusissa maisemmissa. Alkuun kaikki menee hyvin, David löytää uuden naisystävän, Elizabethin (Shue), ja Emily kertoo saaneensa uuden ystävän, jota hän kutsuu nimellä Charlie. Mutta todellisuus on aivan jotain muuta, talossa alkaa tapahtua outoja asioita, ja hiljalleen alkaa näyttää, että Emilyn mielikuvituksen tuottama Charlie ei olekaan pelkkää mielikuvitusta, vaan totisinta totta...Elokuvan ehdottomasti parasta antia on 11-vuotiaan näyttelijälupauksen Dakota Fanningin upeasti esittämä rooli Emilynä. Robert De Niro ei mitenkään loista, mutta pystyy kuitenkin perushyvään näyttelijäsuoritukseen. Famke Janssen onnistuu mainiosti, kun taas Elisabeth Shue voidaan lukea pieneksi pettymykseksi. Ohjaaja John Polson tekee uransa parhaan ohjaustyön.Kokonaisuutena Hide and Seek on varsin jännittävä elokuva, vaikka alku on ehkä hieman turhankin pitkä, mutta toisaalta se tuo tarinalle hyvän pohjustuksen. Pelottelukohtauksia oli muutamia, mutta pääasiassa elokuvan jännitys riippuu aivan katsojan omasta mielikuvituksesta. Loppuun elokuvan parhaimpiin kuuluvasta kohtauksesta lainaus: ""Whatcha drawing there?"" -You. Dying.nimimerkki: Jiggy#35","Jännittävä elokuva, vaikka alku on ehkä hieman turhankin pitkä."
283,40.0,"Elokuvan päähenkilö on Hatch Harrison (Jeff Goldblum), joka kuolee auto-onnettomuudessa. Hänet kuitenkin herätetään eloon, mutta hän ei tule yksin. Hänen mielensä on jakautunut hullun sarjamurhaaja Vassagon (Jeremy Sisto) kanssa. Vassago etsii Hatchin kasvojen kautta uusia uhreja ja ottaa kohteekseen hänen tyttärensä Reginan (Alicia Silverstone). Nyt on Hatchilla ja hänen vaimollaan Lindseylla (Christine Lahti) kiire. Saavatko he estettyä Vassagon aikeet vai tuleeko heidän tyttärestään ruumis?Elokuva pohjautuu Dean R. Koontzin romaaniin ""Pakopaikka"", jota en ole lukenut enkä aio lukeakaan tämän elokuvan tahraamana. Tietääkseni kirjailijakaan ei ollut tyytyväinen lopputulokseen enkä ihmettele yhtään. Elokuva on yksinkertaisesti huono. Tämä sama juoni on nähty monessa elokuvassa eikä Hideaway tarjoa aiheesta mitään uutta. Tämän elokuvan jaksoi katsoa loppuun vain kahdesta syystä: Ensimmäinen syy on alussa oleva Hatchin tietokonesoitu liikkuminen taivaan ja helvetin porteilla. Se on hienosti tehty ja se sai minut innostumaan, joskin se innostus lakkasi heti sen loputtua. Toinen on Jeff Goldblumin roolisuoritus. Hän antaa parhaansa, kun toiset näyttelijät ovat kuin eivät tietäisi olevansa elokuvassa. Alicia Silverstone on ärsyttävä, kuten lähes kaikissa elokuvissaan, suomalaissyntyinen Christine Lahti ei erityisemmin säväytä huolestuneena koti-äitinä eikä Jeremy Sisto ole mikään erikoinen hulluna tappajana.Hideaway saattaa käydä kertakäyttöviihteenä, mutta minuun se ei ainakaan iskenyt. Olen nähnyt tämän saman juonen niin monessa elokuvassa, että alkaa maistua puulta. Huomattavasti parempi oli kyllä samantyylistä juonta käyttävä ""Laura Marsin silmät"".","Olen nähnyt tämän saman juonen niin monessa elokuvassa, että alkaa maistua puulta."
284,60.0,"John Singleton ponkaisi lupaavana nuorena ohjaajana elokuvamaailman tähtikartalle vuonna 1991 vakuuttavalla slummikuvauksellaan Boyz N the Hood. Vihaista, kadun kieltä puhuvaa mustaa elokuvaa edustava teos on eräs 90-luvun vahvimmista yhteisökuvauksista, eikä sen teho vähene lainkaan vuosien myötä. Elokuva vangitsi pelottavan aidontuntuisesti katujen hengen ja maton alle lakaistujen ihmisten ahdingon. Vasta 23-vuotias ohjaajanuorukainen todisti olevansa todella kyvykäs elokuvaosaaja. Kovin lupauksin ja odotuksin Singleton ryhtyi tekemään lisää elokuviaan esikoisestaan tutuista aiheista, kuten rotuvihasta, mustien asemasta Amerikan Yhdysvalloissa, nuorten elämästä, kostosta ja vihan vaikutuksesta. Singleton ei kuitenkaan saanut enää elokuviinsa debyytistään tuttua puhtia ja raikkautta, vaan filmejä raskautti liika saarnaavuus ja osoittelevaisuus.2000-luvun kylmän tympeät toimintapläjäykset ovat raapineet arpia Singletonin lupaavasti alkaneeseen uraan, eikä häneltä enää osaa odottaa oikein mitään. Vuonna 1995 asiat olivat kuitenkin vielä toisin ja Singleton oli kova nimi. Yliopistomaailmaan sijoittuva Higher Learning kuuluu hänen vahvimpiin vetoihin, vaikka siinäkin on heikkouksia havaittavissa. Joka tapauksessa kansallisuuksien, rotujen, mielipiteiden ja yksilöiden kohtaamispaikkana kuvattu Columbuksen yliopisto on hyvä lähtökohta luoda draamaa sekä puhuttelevia asetelmia.Nuoret ihmiset ovat kaikki jollain tasolla henkisessä ahdingossa. Heidän pitäisi ryhtyä opiskelemaan, bilettää, viettää elämänsä parhaat vuodet, löytää oma paikkansa tässä isossa maailmassa ja valmistautua lopulta isoksi kihoksi. Nämä ihmiset tulevat eri yhteiskuntaluokista omaten erilaiset sosiaaliset asemansa. Alkuasetelma on todella mielenkiintoinen ja nuorten elämää kuvataan aidonoloisesti. Rönsyilevä käsis, värikkäät persoonat ja luontevat näyttelijäsuoritukset pitävät mielenkiinnon yllä. Asioita katsellaan sen verran monelta kantilta, että katsoja saa ajatella vähän omilla aivoillaankin.Sitten viimeisen tunnin aikana leffan asetelmat yksinkertaistuvat ja se keskittyy liikaa tiettyihin henkilöihin sekä heidän mielipiteisiinsä. Lopulta uusnatsismi nousee liian vallitsevaksi aiheeksi, mutta Singleton yrittää onneksi päästä psykologisemmalle tasolle kuvatessaan uusnatsismin syitä. Singleton ei onneksi myöskään pidä mustia kiihkoilijoita yhtään sen parempina ihmisinä, vaan on kaikkia ääriaatteita vastaan. Syitä ja seurauksia näytetään ihan kiitettävästi, ettei kokonaisuus jää pinnalliseksi myhäilyksi. Uusnatsien ja äänekkäiden mustien taistelua kuvataan kaunistelemattoman raadollisesti näyttäen kummankin osapuolet vain pahasti hukassa olevina ihmisinä. Varsinkin alkuun henkilöt ovat varsin moniulotteisia, mutta sitten tuntuu, että Singletonille tuli kiire vain saada filmi loppuun tehden muutaman helpohkonkin ratkaisun.Singletonin ohjauksen viat ja edut nousevat tässä teoksessa kummatkin hyvin esille. Ensinnäkin lopputulos on turhan osoitteleva ja saarnaavakin. Liian pitkät dialogit raskauttavat elokuvan tempoa filmin yrittäessä olla yhtä päräyttävä ja merkittävä mestariteos kuin se legendaarinen Boyz N the Hood. Esimerkiksi Laurence Fishburnen opettajahahmo yrittää olla samanlainen merkittävyyksiä lateleva henkinen oppi-isä kuin Hoodin Furious, mutta jää vain varjoksi tuosta loistavasta hahmosta. Myös tempo on välillä aavistuksen verran liian hidas ja kaikki on vain niin ysäriä.","Syitä ja seurauksia näytetään ihan kiitettävästi, ettei kokonaisuus jää pinnalliseksi myhäilyksi."
285,100.0,"Sormi plaraa levypinoa varovasti, kuin peläten hajottavansa jonkun hyllyssä piileskelevistä aarteista. Joidenkin levyjen päällä on pölyä, joka nousee ilmaan kaiuttimista kimpoilevien sävelten seuraksi. Luomaan osansa divarifiiliksestä. Hieman tunkkaisen levydivarin hyllyjen ääressä seisoo kymmeniä enemmän tai vähemmän friikkejä ihmisiä jahtaamassa elämänsä levyostosta. Asiantuntijoita riittää. Jokainen tietää juuri Sen Yhtyeen huonoksi, ja toisaalta Sen Toisen aivan Tajunnanräjäyttäväksi. Ja sitä paitsi Sen Yhden soundi suorastaan hivelee korvia, sielusta puhumattakaan… Varopa siinä sitten tekemästä harhaostosta.Rob Gordon on mennyt elämässään harhaan, useammin ihmissuhteiden puolella kuin komean levykokoelman osalta. Eräänä päivänä Robin sisällä syttyy, ei pelkästään jonkin sortin kolmenkybän kriisi, vaan myös palava halu selvittää, miksi asiat ovat menneet niin kuin ovat menneet? Miksi hänet on jätetty niin monesti? Miksi henkilö A valitsi B:n C:n sijasta ja miksi B kuuntelee yhtyettä D, vaikka E on parempi. Selvästi parempi. D:hän on suorastaan pelkkää poppia, ja onhan E top-listalla korkeammalla kuin F, puhumattakaan D:stä. Sellaisen elämää koskevan top-listan tekeminen ei ole helppoa edes Robin kaltaiselle listafriikille. Se ei ole helppoa kellekään, homma menee sekavaksi hyvin helposti.High Fidelity voisi helposti olla sekä tuottajana, käsikirjoittajana ja pääosana toimineen John Cusackin sooloshow, mutta ikävä kyllä se on muiltakin osa-alueiltaan niin riipaisevan hieno romanttinen ja musiikillinen draamakomedia (aah, tätä genreviidakkoa), että ihan hiljaiseksi vetää. Ei sentään niin hiljaiseksi, ettei raaskisi napsauttaa taustalle leffassa soineiden artistien musiikkia, esimerkiksi leffassa hauskan pikkuroolin tekevän Pomo Springsteenin tai Elvis Costellon kiekkoja fiilistä luomaan. Komea taustaraita siellä siis rullaa.Kerrontatyyli (päähahmon monologit perustanaan) onnistuu olemaan sopivan erilainen, sopivan normaali ja vieläpä katselukokemusta eteenpäin sopivasti polkeva. Herra Cusack vuoroin ylvästelee kameran edessä kuin näkymättömien lankojen varassa ja virne suupielessään, valuu suruineen sohvalta maahan tai taivaltaa vesisateessa pohtien, nauttiiko eksä nykyään seksistä enemmän. Niin, suhteissaan umpikujaan joutunut mies tuntuu vielä aikuisuuden kynnyksellä (sehän ikinuorena pitkään väijyneen herran elämään on hiljalleen pomppaamassa) keskittyvän sangen lapsellisiin seikkoihin, mutta sekös vain terävöittää Robin hahmoa. Luo heikkouksia ja piirtää ruudulle oikeasti egoismistaan hukkateille pudonneen levykaupanpitäjän. Stephen Frears on tällä suunnalla pysynyt sangen tuntemattomana hemmona, ei vähiten keskinkertaiseksi ja kliseiseksi osoittautuneen trilleriyritys Dirty Pretty thingsin takia. Mutta nyt kun edes temppuileva videonauhuri ei onnistunut pilaamaan High Fidelityn kokoista katseluelämystä, on Leicesteristä kotoisin olevalle pitkän linjan leffatekijälle nostettava hattua. Nick Hornbyn kulttimainetta nauttivasta kirjasesta ei ole haisuakaan, vaan sen verran kehtaa sanoa, että filmisovituksesta ei puutua naurua, kyyneleitä eikä elämän raskasta kepeyttä. High Fidelity tarjoaa ison levyhyllyllisen verran tunteita, ja se on paljon, sen jokainen musiikkiin uppoutunut varmasti tietää. Fiiliksiä kaivetaan ylös genreen katsomatta ja sama pätee leffaan yleensäkin: vähän jokaiselle, tosin paljon musadiggareille ja draamakomedian ystäville. Jack Black pääsee sekä laulattamaan että naurattamaan eli on siis omimmillaan, ja kaupan musanörtin osassa olevan Todd Louison kasvoilla on kokoajan sopivan hämmentynyt ilme. Cusack on oikeutetusti tähti, ja joukko hyvin persoonallisia ""exiä"", mm. Catherine Zeta-Jones pinnallisena Jetset-kaunottarena ja Iben Hjejle sinä eniten tunteita kuohuttavana tapauksena, tukee John-pojun eksymistä rautaisella otteella. Tim Robbinsin ponnaripäisessä Ianissa on jotakin todella ällöttävän rasvaisen äklöä, tai sitten se johtuu vain siitä, että katsomme tapahtumia päähenkilö Robin katkeruuden lävitse.",Tarjoaa ison levyhyllyllisen verran tunteita ja top-listafriikkiyttä.
286,100.0,"High Fidelity on elämänmakuinen draamakomedia kolmekymmppisistä sinkuista. Tarinan keskushahmo Rob Gordonin (John Cusack)tyttöystävä (Iben Hjelje) jättää hänet heti elokuvan alussa. Tämän jälkeen vapaasti kameralle puhuva Rob käy katsojien kanssa läpi hänen aikaisempia seurustelusuhteitaan ja usein ollaan myös Robin omistamalla levykaupalla, jossa hänen seuranaan ovat myös nilkkimäinen Barry (Jack Black) ja ujo Dick (Todd Louiso).High Fidelity on suoraan sanottuna upea ihmissuhde-elokuva. Serkkuni tätä minulle suositteli ja täytyy myöntää, että nyt serkku tiesi mistä puhui. Stephen Fearsin ohjaksissa upea käsikirjoitus saa entistä enemmän potkua jota tukevat loistavat näyttelijät, etenkin  John Cusack. Onhan se Jack Black myös hyvä läpimurtoroolissaan, mutta Cusack on yksi nykyajan parhaista näyttelijöistä. Myös naisrooleissa olevat näyttelijät ovat vahvoja ja uskottavia rooleissaan. Tim Robbinskin piipahtaa hauskassa roolissa. Aivan erityistä kiitosta elokuva saa upeasta ääniraidastaan. En ole ennen tätä elokuvaa ollut kauhean suuri pop-musiikin ystävä, mutta kyllä hyvä pop-biisi on aina hyvä pop-biisi. Beta Bandin Dry The Rain jäi erityisesti soimaan päähän.High Fidelity on uskomattoman hyvä elokuva jossa jokainen osa-alue on kunnossa. Dialogi on rikasta ja puhutaanhan elokuvassa myös suosikkielokuvastani Evil Dead II:sta. Hyvien tekijöiden käsissä on saatu aikaan aidosti hauska ja koskettava draamakomedia, jonka jaksaa katsoa uudelleen ja uudelleen. Uskomaton elokuva!nimimerkki: Daniel Baldwin",Hyvien tekijöiden käsissä on saatu aikaan aidosti hauska ja koskettava draamakomedia.
287,70.0,"John Cusack esittää levykauppiasta, Rob Gordonia, joka on omasta mielestäänkin oikea paskiainen. Hän ja hänen elitistikaverinsa notkuvat levykaupassa miettien niitä näitä. Aina välillä kerrataan Gordonin ex-suhteita aina 14-vuotiaasta ylöspäin. Oma tyttöystävä lähtee lätkimään Ianin (Tim Robbins) luokse. Rob on sekaisin ja leffa lähtee rullaamaan.Aidonoloiset henkilöt ovat leffan suola, sokeri ja pippuri. Hemmot ovat tavallisia kaduntallaajia, joilla on samat murheet, kuin kaikilla muillakin. Tällaista näkee entistä harvemmin, mutta onneksi High Fidelity tekee positiivisen poikkeuksen, ja hyvää musiikkia on ujutettu mukaan.Erittäin mukavasta pläjäyksestä on tällä kertaa kyse. Jack Blackin roolihahmo jää Cusackin kanssa parhaiten mieleen. Black esittää sen verran v-mäistä kaveria, että huh. Kaiken kruunaa vielä Blackin loistava musisointi leffan loppupuoliskolla. Koko porukka on sellaista, ettei yhtään ärsyttävää näyttelijää ole. High Fidelityyn on myös melkoisen helppo samaistua, koska leffan päähenkilötkin ovat musiikki-, elokuva- ja kirjafaneja. Taustalla pauhaa vieläpä hieno soundtrack, joten miten tästä ei voisi olla pitämättä? Rakkaustarinanakin harvinaisen onnistunut kuvaus. Ripaus huumoria sinne tänne, rento asenne ja leffan loputtua katsojalle jää hyvä maku leffasta. Tämmöisiä fiilistelypläjäyksiä ei ole koskaan liikaa. Kerta kaikkiaan herkullinen kokonaisuus.Nimimerkki: Viisas","Aidonoloiset henkilöt ovat leffan suola, sokeri ja pippuri. Taustalla pauhaa hieno soundtrack."
288,70.0,"Elokuva kertoo keräilystä, vinyylistä ja rakkaudesta. High Fidelty on levykauppiaan sydänsuruja läpi käyvä leffa. Tyttöystävä häipyy vieraan mukaan. Päätään selvittääkseen levykauppias käy läpi ex-suhteitaan ja selvittelee mitä heille kuuluu tänään. No ympäri mennään ja silleen.HiFin vahva puoli on sen henkilökerronnassa. Juuri ne oikeat levy- ja musafriikkien elementit on nostettu esiin. Keräilyvimma, kaikkien asioiden listaaminen TOP 5 -muotoon ja kasettikokoelmien äänittäminen, ne on kaikki asiaan kuuluvia elementtejä tietty. Levykaupassa kauppiaina hengaileva kolmikko on jokainen omia ja erilaisia persoonian mutta rakkaus vinyyliä kohtaan yhdistää. Maanantaiaamupäivän kunniaksi listataan esim. Levyjen A-puolien eka biisien TOP 5.John Cusack vetää hyvän pääroolin. Sympatiat on kaverin puolella välittömästi. Elokuvassa on ainekset oikein kunnon fiilistelylle. Kaikkea ei välttämättä saada kuitenkaan  aiheesta irti. Ja se mikä leffassa jää kuitenkin valitettavan taka-alalle on musiikki. sitä olisi kaivannut kuitenkin vieläkin enemmän. Muutama todella onnistunut musavalinta parissa kohtauksessa vetää kyllä katsojan naaman virneeseen. Ei niistä nyt kuitenkaan sen enempää mitään spoilaamatta. Tämä elementti olisi varmasti korvannut paljon niitä puutteita, mitä elokuvassa joudutaan vetämään pois verrattaessa paljon ylistettyyn alkuperäisromaaniin. Vastaavia hekumahetkiä olisi siis kaivannut vielä enemmäkin.Kyseessä on melko puhdas ""fiilistelypläjäys"", se joko toimii tai sitten... Kaiken kaikkiaan HiFi on kuitenkin onnistunut elokuva jonka parissa kyllä viihtyy.",HiFin vahva puoli on sen henkilökerronnassa. Juuri ne oikeat levy- ja musafriikkien elementit on nostettu esiin.
289,40.0,"Ohjaaja Mel Smith oli minulle täysin tuntematon tapaus, eikä ainakaan tämä pätkä anna hänestä järin pätevää kuvaa. Tämä on juuri niitä elokuvia, joita tulee osteltua halvalla ja niiltä ei odota mitään erikoista. Itse en kyseessä olevalta filkalta odottanut yhtään mitään keskivertoa kummempaa, enkä enempää kyllä saanutkaan.Elokuvan juoni kylläkin on ihan näppärä. Shannon (Minnie Driver) on surkeassa suhteessa koko elämänsä työlle uhraavan miehen kanssa (työkseen mies kuuntelee laitteistollaan toisten elämää). Kaverinsa Francesin (Mary McCormack) kannustuksella Shannon heittää ukon pihalle. Tämän jälkeen tyttäret sattumalta kuulevat Shannonin ex-miehen työlaitteistosta käynnissä olevan pankkiryöstön. He ilmoittavat asiasta viranomaisille, mutta kukaan ei ota heitä tosissaan. Sitten kaunokaisille tulee nerokas idea mieleen: aletaan kiristämään gangstereilta pankistä ryöstettyä pätäkkää ja rikastutaan sillä.Ihan hauskalta kuulostaa, mutta ei oikein toimi. Ohjaus ontuu osittain hyvinkin pahasti, samoin kuin pääosanäyttelijättäret; heihin on lähes mahdoton samaistua ja muutenkin suorituksensa ovat b-luokkaa parhaimmillaan. Brittigangsterit ovat kuitenkin kohtuu hauskoja ilmestyksiä, heistä ropisee heti yksi piste.",Kokeneemmille elokuvaihmisille High Heels and Low Lifes on yhtä turhanpäiväistä hömppää.
290,40.0,"Renegade EditionVuonna 1991 Saatiin valmiiksi Highlander elokuvan jatko-osa. Elokuvaa tehdessä Argentiinalainen rahoittajayhtiö otti käsikirjoituksen melkeinpä kokonaan valtaansa ja muuttelivat sitä mieleisekseen. Tämän takia kakkosylämaalainen ei sovi ollenkaan ykkösosan jatkumoon, ja tässä kuolemattomat kuvattiin tulevaksi jostain ulkoavaruuden Zeist planeetalta. Ohjaaja Russell Mulcahy vihasi valmista elokuvaa niin paljon, että hänen kerrotaan lähteneen ensi-illasta 15 minuutin jälkeen. Vuosituhannen lopulla hän kuitenkin kasasi 19 minuuttia pidemmän Renegade version elokuvastaan. Mulcahy yritti korjata mahdollisimman paljon epäloogisuuksia ja saada kasaan sen elokuvan, jonka hän olisi aikaisemmin halunnut saada valmiiksi.Tässä päähenkilönä toimii siis jälleen kerran kuolematon Connor MacLeod, jota tulkitsee edelleen yksi maailman tönköimmistä näyttelijöistä, Christopher Lambert. Renegade versiosta on poistettu viittaukset Zeist planeettaan kokonaan, eli tässä ollaan ensin jossain aavikolla, jossa Connor johtaa yhdessä vanhan ystävänsä Ramirezin (Connery) kanssa jonkin sortin kapinallisliikettä. Hänen joukkonsa kokevat tappion ja paha kenraali Katana (Ironside) tuomitsee heidät lähetettäväksi tulevaisuuteen. Sitten ollaan vuodessa 2024, jossa taivas on peitetty suojakilvellä, koska 25 vuotta aikaisemmin otsoonikerroksen hajottua auringonvalosta tuli suorastaan vaarallista ihmisille. Nyt kuitenkin säteilyarvot ovat palanneet normaaleiksi ja ainoa syy, miksi kilpeä pidetään toiminnassa on ilkeä yhtiö, jolla on monopoli kilpibisneksessä. Tietenkään pieni kapinallisjoukko ja itse Connor MacLeod eivät voi sallia tätä, joten he lähtevät etsimään keinoa kilven sammuttamiseksi. Tarttuupa matkalla muk!aan vanha tuttumme Ramirezkin ja kenraali Katanakin päättää hypätä tulevaisuuteen näyttämään Connorille taivaan merkit, joten kaikki edellytykset taistelulle ovat kasassa.Näyttelijänsuoritukset ovat elokuvassa aika perustasoa. Lambert on kuin paikallaan seisova ulkohuussi, mutta eihän kukaan häneltä muuta odotakaan. Connery vetää hommansa rutiinilla, ja tekeepä Michael Ironside mielestäni mukavan roolin Katanana. Mies on samanlainen hullu kuin useassa muussakin elokuvassaan, ja muistuttaa enemmän tai vähemmän ykkösosan Kurgania, mikä on tietenkin vain hyvä asia.Ilman tieteissontaa ja aivan naurettavaa käsikirjoitusta elokuva olisikin voinut toimia ihan mukavasti. Renegade version uudistukset jäivät minulle vähän epäselviksi, sillä en ole alkuperäistä koskaan nähnyt, mutta ei Renegadeakaan voi sanoa hyvällä omallatunnolla hienoksi elokuvaksi. Mukana on vieläkin todella paljon epäloogisuuksia, eikä Highlander sarja muutenkaan ole mikään käsikirjoituksen ja ohjauksen riemuvoitto. Taistelukohtauksetkin ovat todella ponnettoman näköisiä. Onkin vaikea uskoa, että sekä Lambert, että Ironside meinasivat miekkailukohtauksia kuvatessaan menettää sormiaan.Muutaman hauskan kohtauksen elokuva tarjoaa. Esimerkiksi Ramirezin vaateostokset ja lentokoneessa näytettävä turvallisuusvideo ovat hulvattomia. Kaikki huumori elokuvassa tuntuukin rakentuvan Conneryn esittämän miekkosen ympärille. Siis jos ei lasketa tahatonta huumoria, mitä tästä elokuvasta kyllä löytyy.Highlanderin jatko-osa ei ole lähelläkään ensimmäisen osan tasoa. Vika ei voi olla kokonaan argentiinalaisen tuotantoyhtiön, mutta kyllä silläkin on oltava osansa. Elokuva ei sovi ykkösosan jatkumoon mitenkään, mutta eivät tämän jälkeiset jatko-osatkaan ole mitään aukottomia. Silti kyseessä on huonoin Highlander. Elokuva tarjoaa muutaman mukavan kohtauksen ja noin tunnin verran todella tylsää paikallaanjunnaamista. Highlanderfanaatikot luultavasti saavat tästä paljon enemmän irti kuin minä.","Elokuva ei sovi ykkösosan jatkumoon mitenkään, mutta eivät tämän jälkeiset jatko-osatkaan ole mitään aukottomia."
291,40.0,"Ensimmäisessä osassa Connor MacLeod onnistui surmaamaan viimeisen kuolemattoman ja sai itselleen kaiken maailman tiedon ja taidot. Kaikenlaisen inhimillisen järjen mukaan ensimmäisen Highlanderin olisi pitänyt jäädä viimeiseksi. Kuolemattomia kun ei enää ole ja alkuperäinen mytologiakin kävi turhaksi. Miten tuota tarinaa voisi oikeastaan edes jatkaa? Siis hylkäämättä koko ensimmäisen elokuvan tapahtumia ja mytologiaa niin kuin Highlander 2 ja loput kolme jatko-osaa.Mitä juoneen tulee, Highlander 2 on legendaarinen elokuva. Ei varsinaisen nerokkuutensa vaan, noh sanotaan vaikka luovuutensa vuoksi. Ensinnäkin elokuva sijoittuu dystooppiseen korporaatioiden hallitsemaan tulevaisuuden maailmaan. Planeetta Zeistista maahan pöllähtänyt ex-kuolematon Connor MacLeod on mennyt ja keksinyt maata auringon säteilyltä suojaavan keinotekoisen ilmakehähimmelin joka aiheutti maahan ikuisen iltaruskon ja pimeyden. Ikävänä suunnitteluvirheenä koneen sammuttaminen vaatii enemmän virtaa kuin sen käyttäminen. Hups. Kuolemattomuus ei tietenkään enää ole pelkkä salaperäinen mysteeri vaan zeistilaiset nyt vain ovat  kuolemattomia silloin kun zeistilaisia sattuu olemaan telluksella useampi kuin yksi, ja koska Zeistin väki saa päähänsä ottaa Connor MacLeodin hengiltä he loogisesti lähettävät zeistilaisia hoitamaan homman! Tarvitseeko tätä edes jatkaa? Koko elokuvan tarinassa on hädin tuskin päätä tai häntää, jopa hahmot ihmettelevät yhdessä kohtaa käsikirjoituksen himmeää logiikkaa. Sanomattakin selvää ettei tällä elokuvalla ole nimeä ja hahmoja lukuunottamatta juurikaan mitään tekemistä sen hyvän ykkösosan kanssa.Pökkelöstä lavastuksesta ja onnettomasta leikkauksesta voisi jaaritella vaikka kuinka paljon, mutta uskokaa huviksenne että ne ovat tasan niin hyviä kuin elokuvan juonikin. Näyttelijöistä puhtain paperein ei varsinaisesti selviä yksikään. Christopher Lambert tuntuu koko elokuvan ajan vaivaantuneelta ja vastentahtoiselta sanomaan sanaakaan kammottavaa tekstiä, Sean Conneryn esittämä ilmeisen salaperäisesti henkiin herännyt Ramirez ei sano tai tee oikeastaan yhtään mitään tarinan kannalta merkitsevää.  Michael Ironside… on Michael Ironside peruukki päässä. Ja sitten on se piikkisian näköinen duo, maailman stereotyyppisin korporaatiomies sekä nainen joka rakastuu Connoriin suunnilleen ensimmäisen yhteisen kohtauksen aikana. Ei näin.Highlander 2 on kaikin kuviteltavissa olevin tavoin kädetön elokuva, joka lähes tuhosi koko lupaavasti alkaneen Highlander -saagan tehden siitä erityisen vihatun tekeleen fanien keskuudessa. Se sai ilmestyessään haukut suunnilleen kaikilta vähänkään selväpäisiltä kriitikoilta ja se onkin toistuvasti nimetty yhdeksi maailman huonoimmista elokuvista, jonka jopa sarjan jatko-osat ovat pyrkineet unohtamaan. Henkilökohtaisesti en pidä elokuvaa huonoimpana edes Highlander -sarjassa, nimittäin vaikka The Quickening onkin täysin vesitetty räpellys, on siinä omaan makuuni tahattoman huumorin hippusia ainakin kahden tähden edestä.",Highlander 2 on kaikin kuviteltavissa olevin tavoin kädetön elokuva.
292,60.0,"Ensimmäisessä osassa kuolematon skotti Connor MacLeod toteutti kohtalonsa ja jäi viimeisenä henkiin kuolemattomien ajattomassa mittelössä, minkä seurauksena miehen harteilta karisivat kuolemattomuus sekä highlandereiden säännöt. Connorista tuli kuolevainen. Toisessa osassa paljastui, että Connor MacLeod sekä muut kuolemattomat ovatkin oikeasti Zeist -planeetalta ja jonkin ihmeellisen luonnonlain mukaan kun maan päällä on useampi zeistlainen, he kaikki ovat kuolemattomia.Kolmas osa sijoittuu kronologisesti ensimmäisen ja toisen Highlanderin väliin. Connor MacLeod on nyt kuolevainen ja isä, miehen vaimo on päässyt kuolemaan ennen elokuvan tapahtumia  ja poikakin kuolee tai katoaa ihmeellisesti ennen toista elokuvaa. Perinteiseen Highlander -tyyliin välistä leikataan tuon tuosta flashbackeihin, joissa Connor MacLeod seikkailee mm. Japanissa. Connor oli Ramirezin kuoleman jälkeen löytänyt Conan Barbaarin shamaanista itselleen uuden mentorin, jonka elokuvan pahis, Mario van Peeblesin esittämä Kurgan -wannabe surmaa ja jää lopulta vangiksi Connorin mentorin sortuvaan luolaan aina elokuvan nykypäivään asti. Kurgan -wannaben kuoriuduttua vankilastaan Connor saa mystisesti taas kuolemattomuutensa takaisin ja suunnilleen jokaisesta sarjan elokuvasta tuttu titaanien taistelu alkaa jälleen alusta. Näyttelijöistä Christopher Lambert yrmistelee ja murahtelee tuttuun tyyliinsä, Deborah Kara Unger näyttelee mukiinmenevästi Connorin tämänkertaista tulevaa ja menevää mielitettyä sekä Mako tekee perinteisen roolinsa japanilaisena mentorina. Heikoin lenkki on Mario van Peebles, joka lähinnä yrittää imitoida muikeaa Clancy Brownia ensimmäisestä elokuvasta, siinä epäonnistuen.Highlander kolmosella ei todellakaan ollut sarjan vaikean kolmannen elokuvan taakkaa, sillä periaatteessa elokuvan tekijät olisivat voineet tehdä mitä tahansa ja lopputulos olisi ollut läpeensä puiseen kakkososaan verrattuna mestariteos. Tässä tapauksessa tekijät viisaasti pyrkivät tekemään elokuvasta mahdollisimman paljon hyvän ensimmäisen osan kaltaisen. Periaatteessa kolmas osa on muutamia pieniä eroavaisuuksia ja eri näyttelijöitä lukuun ottamatta remake. Mistään mestariteoksesta ei kuitenkaan ole kyse, ei edes ensimmäisen osan veroisesta elokuvasta. Ennen kaikkea Highlander 3 kärsii toisinaan halvahkosta televisiotasoisesta yleisilmeestä sekä ajoittaisesta sekavasta logiikasta. Jos Connor MacLeod ei ollutkaan todellisuudessa viimeinen highlander, miksi hän sai ensimmäisessä elokuvassa viimeiselle highlanderille tulevan ”palkinnon” ja vapautui kuolemattomuudesta? Entä miten on mahdollista että Connor yhtäkkiä saakin kuolemattomuutensa takaisin? Miksi pahis satojen vuosien yhteisen vankeuden jälkeen päättääkin yhtäkkiä tappaa toisen kätyrinsä mutta jättää toisen henkiin? Zeistilaista logiikka varmaan. Tarinakin tuntuu etenevän lähinnä töksähdellen, jokaista tehokasta kohtausta kohti on laahaava turha kohtaus, joka ei edistä tarinaa tai syvennä henkilöitä oikeastaan ollenkaan. Lopussa juonen kannalta keskiöön nousevasta Connorin pojasta ei esimerkiksi tiedetä kuin että hän on Connorin poika ja sillä selvä. Elokuvassa ei myöskään kuulla ollenkaan Queenia, vaan viimeisen taistelun päälle on ympätty mielikuvituksettomasti jotain sattumanvaraista rokkenrollia.",Highlander 3 on ihan hyvä elokuva.
293,60.0,"Ruaaaah! Miekat kalisevat ja päät lentelevät. Tämä on niitä leffoja, joille on tehtailtu loputon määrä jatko-osia ja uutta taitaa vieläkin pukata ulos säännölliseen tahtiin. Pitäähän takoa vielä silloinkin, kun rauta edes vähän punertaa. Näin tuntuu ajattelevan myös alkuperäisleffan päätähti, Chris Lambert, joka ranskalaisella tarmollaan on tähdittänyt kaikkia (?) seikkailun sequeleja. Ai, kun kiva!Tarina on yksinkertainen kuin Hölmölän isäntä. Connor MacLeod syntyy Skotlannissa keskiajalla, eikä ota millään kuollakseen. Ei, vaikka hakattaisiin tohjoksi ja survottaisiin miekalla sisuskalut pirtelöksi tai upotettaisiin uimataidottomana jorpakkoon. Eläväisyydestään järkyttynyt Connor kohtaa kuolon sijasta Juan Ramirezin (Connery), jolla on sama vaiva, mutta myös vastaus. Connor on (tadaa!) kuolematon! Niinpä Connor sitten yrittää elää tämän asian kanssa ja käy samalla taistoon pahaa vastaan. Charmantin Ramirezin opastuksella Connor saa tietää kuolemattomuuteen liittyvistä velvollisuuksista ja faktoista. Luvassa on verisiä taisteluja niin menneisyydessä kuin 80-luvullakin, romantiikkaa, sähkön leiskuntaa ja Queenin mahtipontista musiikkia.","Connor MacLeod syntyy Skotlannissa keskiajalla, eikä ota millään kuollakseen."
294,80.0,"Eletään 1500-lukua Skotlannin ylämailla. MacLeodin klaani pyrkii säilyttämään oman asemansa tiukoissa taisteluissa vastapuolen sotajoukkiota vastaan. Connor MacLeod (Christopher Lambert) ottaa osaa mittelöihin ja saakin maistaa taistelun tuoksinassa vihollisjoukkion johtohahmon Victor Kurganin (Clancy Brown) miekkaa. Vaikeahko vamma osoittautuu sen verran kohtalokkaaksi, että Connor käy jo kolkuttelemassa taivaan portteja. Mies kuitenkin selviää hengissä kuin ihmeen kaupalla ja tämä ehditään jo julistaa saatanan kätyriksi, kuolleista heränneenä. Uskovainen MacLeodin klaani karkoittaa Connorin ja tämän sitkeä selviytymistarina saa alkunsa. Muutama vuosi karkoittamisen jälkeen, eräänä tavallisena päivänä Connor saa vieraakseen  Juan Sanchez Villa-Lobos Ramirez (Sean Connery) nimisen miehen. Miekkonen lätkäisee pöytään kylmät faktat ja kertoo Connorille tämän olevan kuolematon, pään pitää vain pysyä tiukasti hartioiden välissä. Juan Sanchez opettaa Connorille hieman miekankäsittelyä ja valmistaa tätä tulevien koitosten varalle.Päätapahtumapaikkana elokuvassa toimii kuitenkin vuoden 1985 New York, jossa Connor yrittää parhaimpansa mukaan elää normaalia elämää, jos sellainen ylipäätänsä on mahdollista. Murha-aalto ravisuttaa kaupunkia, uhreilta on katkaistu päät ja poliisit ovat täysin ymmällään. Kukapas muukaan asialla olisi, kuin Connorille jo monen vuosisadan päästä tuttu Victor Kurgan. Miehen päämääränä on raivata muut kuolemattomat tieltään pois, jotta hän saisi kerättyä näiden voimat ja sitä kautta saada myöskin maailma valtaansa. Connor sen sijaan on eri mieltä asiasta ja taistelupari on kasassa.Puupökkelö, kivikasvo, jäyhä ranskis ja niin edelleen. Christopher Lambertin lempinimilista on loputon ja miehen näyttelijäntaitoja hyvinkin tyhjentävästi kuvaava. Miehen esittämä Connor MacLeod onkin leffan heikoimpia lenkkejä, mutta kyllä se roolityö kuitenkin siedettävästi ja humoristisella tavalla loppuun asti hoidetaan. Lähinnä vankilaleffojen natsivartijarooleissaan tuttavuutta tehnyt Clancy Brown on ok julmana leffapahiksena. Hauskasti örisevä Kurgan on suht roisin näköinen ilmestys arpineen ja repaleisineen nahkatakkeineen. Sean Conneryn rooli taasen on harmillisen pieni. Miehen visiitti valkokankaalla jäänee 20 minuutin pituiseksi, vaikka vanhan konkarin edesottamuksia olisi mielellään enemmänkin katsellut. Hieno ja karismaattinen näyttelijä on kuitenkin kyseessä. Pappa ehtii silti tehdä suvereenin työn jo parisen tuhatta vuotta elämää nähneenä espanjalaisena.Connorin aikaisempia elämänvaiheita selvitellään takaumien avulla, mutta muuten homma toimii pääasiassa nykyhetken New Yorkissa. Käsikirjoitus ja kerrontatapa ovat mieleisiä, mutta hiomisen varaa leffan tarinankuljetuksesta silti löytyy jonkun verran. Hieman sulavampaa pompotteleminen reaaliajan ja takaumien välillä saisi olla, mutta ei auta valittaa. 80-luvun elokuvaksi Highlander on hyvinkin visuaalinen ja päällisin puolin hienon näköinen tapaus. Jylhät keskiaikaiset vuoristomaisemat ovat upeaa katsottavaa ja kuvaustyöskentely ansaitseekin ylistystä. Kamera-ajot täydentävät maisemia upeasti ja välillä huomaakin katselevansa ennemmin maisemia kuin itse tapahtumia ruudulla. Erikoistehosteet ovat auttamatta vanhanaikaisia, mutta yllättävän toimivia sitten loppujen lopuksi. Elokuvan suola, eli miekkatappelut ovat viihdyttäviä katseltavia ja vertakin niissä ehditään hieman vuodattamaan, toivotuin tuloksin.Highlander on ohjaaja Russell Mulcahyn ainoa hyvä elokuva ja samalla ranskalaissyntyisen Lambertin parhaimmistoa. Yleensä Mulcahyn tekeleet ovat olleet sellaista tasapaksua keskivertoa huonompaa puuroa, mutta Highlander tekee poikkeuksen. Pikkuvioistaankin huolimatta kyseessä on jopa mainio toimintaelokuva, jonka jaksaa katsastaa aina sopivin väliajoin kun tekee mieli katsella jotain ""helppoa"". Jatko-osia en suosittele kenellekkään.nimimerkki: Lutkus","Pikkuvioistaankin huolimatta kyseessä on jopa mainio toimintaelokuva, jonka jaksaa katsastaa aina sopivin väliajoin."
295,60.0,"Iman Fasil (Peter Diamond) löytyy Madison Square Gardenin alta pää katkottuna. Antiikkikauppias Russell Nash (Christopher Lambert) löytyy hermostuttavan läheltä, joten hän on epäilty. Rikoksessa on kuitenkin eksoottisia elementtejä jotka kiinnittävät poliisin rikostutkinnassa työskentelevän Brenda Wyattin (Roxanne Hart) mielenkiinnon. 1500-luvun alkupuolen Skotlannissa saa nuori Conner MacLeod (Christopher Lambert) terästä vatsaan klaanikärhämässä pelottavan soturin (Clancy Brown) toimesta. Vamman pitäisi tappaa hänet, mutta ihmeellisesti hän selviytyy ja joutuu karkoitetuksi kotoaan. MacLeod vetäytyy pois, menee naimisiin Heatherin (Beatie Edney) kanssa ja elää onnellisesti kunnes espanjalainen Ramirez (Sir Sean Connery) löytää ja omaa runsaasti vastauksia mysteeriin. MacLeod, Ramirez ja Kurganina (Clancy Brown) tunnettu soturi ovat kuolemattomia kunnes menettävät päänsä ja juttuun liittyy myös metafyysisiä käsitteitä. Muitakin kuolemattomia on mukana, mutta heihin vain viitataan.Russell Mulcahyn ohjaama toimintafantasia omaa huimaavan lähtökohdan ja myös koskettelee kuolemattomuuden dilemmaa ja siitä tulevia käytännön ongelmia. Tarina on kylläkin pahasti katkonainen, sillä MacLeodin pitkästä, verisien taistelujen ja pakenemattoman kohtalon täyttämästä elämästä näytetään vain sen alku ja loppu. Välistäkin olisi ollut mukava nähdä selittäviä kohtauksia. Toinen tarinalinja Brendan jäljitystyöstä taas tuntuu suorastaan naurettavan ohuelta ja sen emotionaalinen taso on suorastaan lattea.Juonen ollessa melkoista huttua on kuitenkin kiitos annettava Mulcahylle jonka kuvakerronta on noir-henkisessä New Yorkissa tumman ahdasta ja aurinkoisessa Skotlannissa se on täynnä laajoja, ihastuttavia kamera-ajoja. Kontrasti on laaja ja pitää yllä visuaalista mielenkiintoa eivätkä taistelukohtauksetkaan mitään huonoja ole. Mukana on myös koominen kohtaus osoittamassa että tarinaa ei ole otettu ryppyotsaisella vakavuudella.Näyttelijäkvartetti keskeisissä rooleissa tekee vankkaa työtä. Kosmopoliittinen Christopher Lambert luo jyrkän kontrastin iloisen ja pirteän MacLeodin ja vuosisatojen väsyttämän ja jermuilevan Nashin välille ja epämääräinen aksenttikin sujuu. Sir Sean Conneryn jauhava schkottiakschentti takaa karismalämmön ja yhteistyö Lambertin kanssa on vakuuttavan rentoa.Clancy Brown tarttuu pahisrooliinsa kaksin käsin ja paahtaa nautinnollisella karkeudella ja yliampuvuudella Kurganin todella uhkaavien, mutta myös nautinnollisen räikeiden pahisten klubiin ja luonnollisesti hän rohisee ilkeitä lupauksia. Mielipuoli, mutta tappavan tehokas Kurgan kaahailee autolla, tappelee isolla lyömämiekalla ja pelottelee vanhuksia huvikseen. Roxanne Hart jää takapenkille vakuuttavan äijäkolmikon jyrätessä, mutta käsikirjoituksen latteutta voi siitä myös syyttää.Lopputulos omaa suorastaan metafyysisiä ulottuvuuksia lähtökohdassa ja tilaisuuden tutkia vieraantumista inhimillisestä todellisuudesta kuolemattomuuden vuoksi, mutta juoni jää ohueksi siteeksi tyylikkäiden kohtauksien välillä. Queenin musiikki kruunaa kokonaisuuden toimivaksi toimintapläjäykseksi minkä vahva lähtökohta jää puolitiehen.",Vahva lähtökohta jää puolitiehen.
296,80.0,"Ah, ensimmäinen Highlander. Kuinka kauan sitä onkaan tullut ajateltua kirjoittaa kokonaista arvostelua tästäkin elokuvasta? Ensimmäinen Highlander on itselleni jotain myyttistä ja ihmeellistä, jotain josta on koko ikänsä kuullut puhuttavan, mutta joka tuli itse tarkistettua harmittavan myöhään. Sen näkemisestä alkaa olla jo ainakin puolen tusinaa vuotta aikaa, mutta vieläkin jaksaa takaraivossa pärisyttää elokuvan koko mahtavuus ja tietysti se soundtrack.Highlander kertoo Christopher Lambertin esittämästä Connor MacLeodista, 1500 -luvun Skotlannissa syntyneestä veijarista, joka herää kuolleista ja joutuu lopulta karkoitetuksi heimostaan. Connorille ilmestyy kuin tyhjästä mentoriksi Sean Conneryn esittämä Ramirez, joka kertoo miehen kuuluvan kuolemattomien joukkoon ja että tämän voi tappaa vain kaulan katkaisemalla. Ramirez lisäksi selittää, että kuolemattomien kohtalona on tappaa toisensa ja viimeisenä henkiin jäänyt saa osakseen mystisen ”palkinnon”. Elokuvan loppumittelöt käydään nykyajan New Yorkissa, jossa Connor elää valenimen turvin ja odottaa lopullista taistelua.Highlander yhdistää hienosti näyttävää miekkailutoimintaa fantastiseen ja persoonalliseen mytologiaan jossa imua riittää. Ohjaus ja käsikirjoitus kokonaisuutena ovat erittäin sujuvasti hallussa ja leikkaukset nykyajan sekä menneisyyden välillä on onnistuttu pitämään hanskassa tyylikkäästi, suorastaan eeppistä tunnelmaa rakentaen. Näyttelijätkin hoitavat tonttinsa erinomaisesti: Sean Connery on oma karismaattinen itsensä, Christopher Lambert murisee sekä yrmistelee taatun katu-uskottavasti ja Kurgania esittävä mahtavan matalaääninen Clancy Brown hoitaa pahiksen roolin tyylillä. Ja sitten on se Queenin tekemä tykki soundtrack. Ensimmäinen Highlander on pahuksen viihdyttävä elokuva, mielestäni yksi parhaista kulttielokuvista. Ainut isompi ongelma elokuvassa on, että se on periaatteessa viimeinen osa, eikä sille voi tehdä suoraa jatkoa hylkäämättä kaikkea sen sisäistä järkeä ja logiikkaa. Uskottavuuden rajoissa Highlanderille olisi voinut tehdä jatkoksi enintään prequeleja tai vaihtoehtouniversumissa tapahtuvia spin-offeja. Valitettavasti suoraa jatkoa kuitenkin tehtiin kokonaisen elokuvasarjan sekä kolmen televisiosarjan verran, ja jälki on juuri sitä mitä odottaa saattaa.",Ensimmäinen Highlander on pahuksen viihdyttävä elokuva.
297,80.0,"Connor MacLeod (Lambert) asuu New Yorkissa. Hän näyttää aivan tavalliselta keski-ikäiseltä mieheltä. Hänellä on kuitenkin salaisuus, jonka vain harva tuntee. Hän on nimittäin syntynyt Skotlannissa 400 vuotta sitten ja on kuolematon. Hän pysyy elossa ikuisesti, kunhan kukaan ei vain katkaise hänen kaulaansa. New Yorkissa alkaa yhtäkkiä tapahtumaan omituisia murhia. Kaikille näistä on yhteistä se, että uhreilta on leikattu pää irti. MacLeod joutuu sotkeutumaan tapaukseen. Kyseessä on nimittäin eräs tuttu satojen vuosien takaa.Highlander on tainnut saada aikoinaan jonkinmoisen kulttiaseman. Elokuvalle on tehty kolme jatko-osaa ja onpa vielä tehty TV-sarjakin. Ei tämä kylläkään huono ole, joten ei se aivan turhan takia ole mainettaan saanut. Highlander sekoittaa hyvin toimintaa, fantasiaa ja draamaa. Elokuvan toimintakohtaukset on toteutettu todella hienosti ja katsoja ei pääse kyllästymään kovinkaan äkkiä. Muutama tylsä hetki elokuvalla on, mutta se ei pidemmän päälle juurikaan haittaa. Elokuvan efektipuolikin näyttää vielä kahdenkymmenen vuoden ikäisenäkin hyvältä. Myös musiikki on erittäin onnistunutta.McLeodia näyttelevä Christopher Lambert on melko pökkelö tavalliseen tapaansa, mutta tässä leffassa se ei pääse haittamaan. Elokuvan roistoa Victor Krugeria näyttelevä Clancy Brown, joka ei ole montaa hyvää roolia saanut, tekee todella hienon roolityön. Hän saa Krugerin vaikuttamaan vähintäänkin mielenvikaiselta. Nähdäänpä tässä leffassa myös Sean Connery. Toisin kuin kannen perusteella voisi luulla, niin Connerya ei tässä paljon nähdä. Hän on tässä leffassa vain noin 20 minuuttia. Mutta hän tekee kuitenkin hienon roolityön.",Erittäin viihdyttävä leffa. Efektitkään eivät ole kahdessakymmenessä vuodessa pääseet vanhentumaan.
298,60.0,"Highlandereiden, noiden kuolemattomien sotureiden ja päähenkilö Connor MacLeodin kamppailut pahuutta vastaan saivat päätöksensä vuonna 2000. Suomessa leffa julkaistiin suoraan dvd- ja videolevitykseen.Connor MacLeod (Lambert) on mennyt salaiseen pyhättöön jonne kuolemattomat menevät huilaamaan. Pyhättöön kuitenkin hyökkää Connorin vanha vihollinen Jacob Kell (Bruce Payne), joka tappaa kaikki muut paitsi MacLeodin. MacLeod onnistuu pakenemaan ja alkaa etsiä sukunsa viimeistä jäsentä Duncania (Adrian Paul). Lopulta MacLeod löytää Duncanin ja alkaa opettamaan tälle taisteluja jotta tämä voisi kohdata Kellin. Sillä lopussa voi olla vain yksi.Highlander-sarja päätetään kohtuullisen hyvin. Muutamista toimintakohtauksista oltiin hiottu todella näyttäviä. Myöskin käsikirjoitus oli ihan toimiva. Näyttelijäsuoritukset eivät nyt mitään kummoisia ollut Christopher Lambert oli sama pökkelö kuin ennekin. Adrian Paulin ura ei hirveästi noussut tämän elokuvan jälkeen. Bruce Payne mellasti pahiksena tuttuun tyyliin. Toiminta- ja seikkailuviihteenä ihan toimiva pätkä.",Toiminta- ja seikkailuviihteenä ihan toimiva pätkä.
299,60.0,"Highlander- Kuolematon (1985) oli aikansa yksi omaperäisimmistä teoksista. Elokuva onnistui yhdistämään lähes kaikkia mahdollisia elokuvagenrejä sopivassa suhteessa omaperäiseen kerrontaan joka loikki 1500-luvun Skotlannista 1900-luvun New Yorkiin. Elokuva poiki jatko-osia, tv-sarjoja, ja uusintaversio pitäisi tulla 2012 puolella. Elokuva nosti Ranskalaisen Christopher Lambertin elokuvayleisön tietoon, ja tätä voidaan pitää vielä tänäkin päivänä miehen vuoristoratamaisen uran parhaimpana roolina. Vuodet vierivät ja Highlander sai keskinkertaisia jatko-osia, joissa mielikuvituksen rajat ylitettiin liiaksi, ja elokuvan maine ”tuhriintui”. Elokuvasarjan päätöstä enteilevä neljäs vuonna 2000 suoraan videomarkkinoille ilmestynyt Highlander- Endgame, yhdistää tv-sarjan päähahmon Duncan MacLeodin (Adrian Paul) sekä elokuvissa samaa klaania edustavan Connorin (Christopher Lambert).Connor MacLeod on saanut tarpeekseen verenvuodatuksesta läheisen ystävänsä, Rachelin kuoltua. Hän vetäytynyt eräänlaiseen pyhättöön, jonne elämäänsä väsyneet kuolemattomat voivat tulla pohtimaan syntejään, ja elämän ja kuoleman jatkumoa. Kaivattu rauha saa julman päätöksen, kun pyhättöön hyökkää Connorin vanha verivihollinen Jacob Kell (Bruce Payne) kätyreidensä kanssa katkaisemaan kaulat kaikilta muilta paitsi Connorilta, jonka Kell päästää vapaaksi keräämään voimia viimeistä kohtaamista varten. Kuolemattomat taistelevat palkinnosta, joka lunastetaan, kun vain yksi kuolematon on jäljellä. Connor yhdistää voimansa Duncan-serkkunsa kanssa. Kuitenkin, kohdatakseen tulevaisuutensa, heidän päästävä tasoihin menneisyytensä kanssa, jota varjostavat vanhat veriteot.Leffasarjan fraasiksi muodostunut ”There can be only one – voi olla vain yksi”, pätee aika hyvin arvosteluna koko elokuvasarjalle. Ykköstä parempaa ei ole. Highlander – Endgame tosin yllätti silti positiivisesti, sillä toisin kuin futuristinen toinen ja epälooginen kolmas osa, teos oli uskollinen alkuperäiselle elokuvalle juoneltaan, jatkuvuudeltaan ja kerronnaltaan. Toki käsikirjoitus oli juuri niin päätön kuin kolmannelta jatko-osalta voi odottaa, mutta toteutus ja seikkailut eri ajanjaksoilla tuovat mielenkiintoa ja väriä tarinaan.Kuvauspaikat ja lavasteet ovat onnistuneita ja muutenkin upeaa katseltavaa. Kohtauksia kun kyydittää vielä Nick Glennie – Smithin kuolematon hymni ”Legend of immortals”, ja muut tarkoin valitut ja huolitellut sävellykset. Erikoistehosteet ovat melko näyttäviä, joskin niitä on ehkä himpun verran liikaa. Äänitehosteet tulevat kovaa ja terävästi, kuten kuuluukin.Näyttely on ikävä kyllä melko surullista katseltavaa. Silmin nähden vanhentunut ja rapistunut käheäkurkku Chris Lambert pelottavan väsyneen ja kyllästyneen oloinen roolissaan, ja siksi ehkäpä ohjaaja (Suomalais-syntyinen Douglas Aarniokoski) on jättänyt miehen hieman sivummalle. Suuremman kunnian saa Adrian Paul, joka hoitaa dialogit kankeasti, mutta miekalla huitomiset lipevästi. Kaikesta huolimatta heikoimman suorituksen vetää sivuroolikuningas Bruce Payne. Jatkuva ylinäyttely painatettu hidas brittiaksentti saa katsojankin jo toivomaan, että joku huitaisisi siltä jo alussa kurkun auki.Toimintakohtaukset ovat erittäin taidokkaasti siirretty Matrix-sukupolveen näyttävyydellään. Eihän sitä oikeasti kukaan jaksa neljää vuosisataa pelkällä miekalla huitoa. Kohtauksissa vilahtaa taistelutieteen ekspertti Donnie Yen, joka pitää huolen että pelkkien miekkojen kalistelu on jo mennyttä aikaa. Toimintakohtausten ainoa heikko lenkki on Lambertin stunt-double, joka häpeilemättä vilauttaa naamaansa jo vähän turhan usein.Sarja olisi ollut hyvä päättää tähän melko onnistuneeseen kokonaisuuteen, mutta jatkoa tällekin tuli. Adrian Paulin tähdittämä The Source, joka on jäätävää katsottavaa jopa vannoutuneimmillekin Highlander – faneille. Highlander – Endgame toimii paikoitellen jopa erittäin hyvin.",Toteutus ja seikkailut eri ajanjaksoilla tuovat mielenkiintoa ja väriä tarinaan.
300,60.0,"Edellisessä osassa kuolemattomuudestaan aiemmin vapautunut ja viimeisenä kuolemattomana ”palkinnon” saanut Connor MacLeod, Zeistin lahja maailmalle, kohtasi vanhan vuosisatoja luolassa vankeudessa eläneen vihamiehensä ja ensimmäisen elokuvan skenaario alkoi taas alusta, tutuin lopputuloksin. Zeist on siis se toisessa osassa esitelty highlandereiden planeetta, jonka asukit ovat kuolemattomia maapallolla silloin, kuin heitä sattuu olemaan siellä useampi kuin yksi. Connorista tuli kolmannen elokuvan jälkeen jälleen viimeinen zeistilainen maan päällä ja siis kuolevainen. Samaan aikaan televisiossa pyöri samaan kaanoniin kuuluva sarja, jossa seikkaili Connorin pikkuserkku Duncan MacLeod sekä kokonainen kööri muita kuolemattomia.Tämänkertaisen tarinamme lähtökohta on tämä: Christopher Lambertin esittämä Connor MacLeod sekä Adrian Paulin näyttelemä Duncan MacLeod palloilevat elokuvasarjan ja televisiosarjan fuusioivassa todellisuudessa, jossa Connor on jälleen kuolematon, eikä suinkaan enää edes yritä leikkiä ainoaa. Kuolemattomista kavalin, Bruce Paynen esittämä Jacob Kells väijyy kuolemattomine koplineen pääpariamme pahat mielessä. Tietysti miekkonen haluaa olla aitoon highlander -tyyliin ainut ja viimeinen kuolematon ja saada ”palkinnon”. Elokuvan tapahtuvat etenevät perinteiseen tyyliin useammalla eri aikatasolla: 1500 -luvun Skotlannissa, renesanssiajalla jossain, tarkemmin määrittelemättömällä ajalla Irlannissa sekä ilmeisesti nykyajalta kalskahtavassa ajassa, jossa Connor ja Duncan ovat monen muun kuolemattoman kanssa vankeudessa. Arvoitukseksi jää, miksi elokuvaan välttämättä tarvittiin näin monta sekavaa aikatasoa, siis muuten kuin siksi että ensimmäisessäkin elokuvassa oli. Tässä vaiheessa ei enää edes jaksa paasata miten monella tavalla elokuvan juoni rikkoo sarjan sisäistä logiikkaa ja jatkumoa, koska suunnilleen jokainen osa toisensa jälkeen on ne pannut moneen otteeseen uusiksi. Itse asiassa tätä elokuvaa katsellessa mieleeni tuli yksinkertainen kaiken teoria, joka selittää koko elokuvasarjan mielettömän hyvin. Nimittäin, Zeistin ja Maan välillä on koko sarjan ajan ollut luultua vilkkaampaa edestakaista liikennettä. Ensimmäisen elokuvan lopussa ylimääräiset kuolemattomat vain sattuivat olemaan brunssilla Zeistilla ja Connor viimeisenä maan päällä jäi kuolemattomaksi ja hankki siinä sivussa lapsen. Kolmannen elokuvan pahishan ei ollut varsinaisesti maan päällä, vaan alla kahden muun zeistilaisen kanssa, joten Connor pysyi ainoana maan päällä olevana zeistilaisena, ja sai kuolemattomuutensa takaisin kun pahis karkasi kavereineen maanalaisesta vankilastaan. Luonnollisesti zeistilaiset ovat siis kuolemattomia myös maan alla.Toisen ja kolmannen elokuvan välillä maailman zeistilaiset taas läksivät Zeistiin ja Connor jäi taas yksin maan päälle. Toisen elokuvan aikaan Connor onkin jo harmaantunut pappa, mutta virkoaa jälleen kun Zeistin väki lähettää iskuryhmän ottamaan miestä hengiltä. Neljäs elokuva perustuu kaiken järjen mukaan toisen elokuvan jälkeiseen aikaan, jolloin maailmanlopun maailmasta on selvitty ja kaikki on jälleenrakennettu 90-luvun maailman näköiseksi, minkä lisäksi kaikki aiemmat tapahtumat on kätevästi unohdettu. Samalla kaikki zeistilaiset ovat jälleen palanneet Tellukselle ja meno jatkuu normaalisti, mistä neljäs ja viides elokuva jatkavat. Huomaatteko? Mitään epäloogisuuksia ei oikeastaan ole vaan kaikki sopii yhteen kuin nyrkki naamaan. Näin siis oman teoriani mukaan.Mutta se elokuva! Highlander 4 on sekavahkoa kerrontaa sekä muutamia perustavanlaatuisia virheitä lukuun ottamatta ihan kelvollinen elokuva. Kaiken sen jälkeen, mitä sarjassa on jo nähty ei neljäs osa ainakaan huonommaksi voi enää pistää, Bruce Paynen esitystä lukuun ottamatta. Mies tuntuu vetävä tuskastuttava puusta veistetty irvistelyvaihde silmässä koko elokuvan ajan, saaden jopa Christopher Lambertin näyttämään vakavalta luonnenäyttelijältä. Muutamassa kohdassa elokuvaa on selvästi jouduttu äänittämään uusiksi, eivätkä näyttelijät ilmeisesti enää jaksaneet tulla uusimaan rooliaan ja äänitystä varten jouduttiin palkkaamaan täysin erilaiselta kuulostavia näyttelijöiltä. Ei Highlander 4 elokuvana mikään ihmeempi ole, mutta kun kronologiset ongelmatkin saatiin nokkelasti setvittyä, ei hirveästi jäljelle isompaa moitetta jää ainakaan sarjan itsensä puitteissa. Teattereissa pyöri aikoinaan täysin erilainen, kamala ja keskeneräisenä julkaistu elokuva, josta tämä DVD-versio on ihan mukiinmenevästi viimeistelty.",Sekavahkoa kerrontaa sekä muutamia perustavanlaatuisia teknisiä virheitä lukuun ottamatta ihan kelvollinen elokuva.
301,80.0,"20 vuotta, 3 elokuvaa ja 3 televisiosarjaa. Niin kauan meni, ennen kuin joku ymmärsi ettei koko touhusta tule mitään. Niin kauan meni, että joku vihdoin ymmärsi tehdä Highlander -spinoffin eikä vain väkisin väännettyä suoraa jatkoa tarinalle, jota ei kaiken järjen mukaan voi mitenkään järkevästi edes jatkaa. Sarjan pelastanut nero on nimeltään Yoshiaki Kawajiri, mies legendaarisen ”Ninja Scrollin” takaa. Henkilökohtaisesti olen aina pitänyt ohjaajan kulmikkaasta ja suoraviivaisesta tyylistä, miehen tunnetuin elokuvakin kuuluu omiin animesuosikkeihini. Luonnollisesti kun kuulin Kawajirin ohjaavan uuden Highlanderin, en meinannut enää housuissani pysyä. Mies ei pettänyt odotuksia tälläkään kertaa.Elokuvan tarina tuo vahvasti mieleen ensimmäisen elokuvan, mikä on vain hyvä asia. Kuolematon Colin MacLeod eli tarkemmin määrettelemättömänä roomalaisaikana Britanniassa. Colinin arkkivihollinen, roomalaiskomentaja ja kuolematon Marcus Octavius onnistuu tuhoamaan miehen heimon ja tappamaan tämän vaimon, mikä jättää kuolemattoman MacLeodin hautomaan kostoa. Lopullista mittelöä highlandereiden kesken käydään post-apokalyptisessä madmax -henkisessä mutantteja vilisevässä tuhoutuneessa maailmassa. Mitä juonesta muuta voi sanoa, kuin että se on ihanan yksinkertainen. Ei Zeistia, ei ristiriitaisuuksia, ei överiksi vietyjä sekoilevia flashbackeja, ei mitään. Pelkkä perusmytologia ja sen rinnalla simppeli toimiva perusjuoni muutamalla twistillä ja antiikkiteemalla. Mitäpä muuta voisi sanoa tarinan hahmoista kuin, että ne ovat häpeilemättömästi lähes suoraan repäisty ensimmäisestä osasta, ainoastaan sijoitettu eri aikakausille ja vähän stailattu eri tavoin. Tämä ei kuitenkaan itseäni haitannut, sillä mielestäni ensimmäinen osa kuitenkin on se paras Highlander, josta muiden osien olisi alunperinkin pitänyt ottaa mallia. Lisäksi aihe on kuin suoraan tehty japanilaiseen animeen, vieläpä Kawajirin tyyliin sopivaksi. Kun englanninkielinen dubbauskin on laadukkaasti toteutettu ei valittamisen aihetta ehkä pienoista halvan oloista ulkoasua lukuun ottamatta paljoa jääkään. ","Parasta Highlanderia sitten ensimmäisen osan, peittoaa muut jatko-osat mennen tullen."
302,10.0,"En tiedä moniko muistaa kun Higlander 2 oli uusi juttu. Ensimmäinen osahan kertoi niistä mystisistä kuolemattomista miekkamiehistä jotka saavat toistensa tiedot ja taidot tappamalla toisensa kaulan katkaisemalla. Ensimmäisen elokuvan lopussa Christopher Lambert tappaa viimeisen vihulaisen ja jää viimeiseksi highlanderiksi remuamaan maan päälle, tästä tulee elokuvan kuuluisa hokema ”There can be only one”. Ensimmäinen osa oli siis kaiken järjen mukaan saagan viimeinen osa ja loogisesti jatko-osat olisivat kaikki prequeleja, jotka kertovat tarinaa ennen ensimmäisen elokuvan tapahtumia. Yllättäen yksikään jatko-osa ei ole tähän ryhtynyt vaan kerta toisensa yrittänyt kiivetä perse edellä puuhun yrittämällä jatkaa tarinaa milloin nykyajassa ja milloin postapokalyptisessa tulevaisuudessa hyläten tai muuten raiskaten ensimmäisen elokuvan tapahtumat. Higlander 2 oli jo niin huono ja järkijättöinen tekele kuin kuvitella voi, sitä onkin kehuttu yhdeksi maailman huonoimmista elokuvista ja koko sarjan tappajaksi. Jostain syystä sarja kuitenkin jatkoi eloaan eikä toinen osa jäänyt edes Highlander –saagan huonoimmaksi elokuvaksi. Se titteli menee ylivoimaisesti The Sourcelle.Henkilökohtaisesti on yleensä tapana aloittaa nämä arvostelut etsimällä elokuvasta jotain positiivista, mutta tämän elokuvan kohdalla ei pysty. Ei siksi että olisin laiskistunut tai jotain, vaan siksi ettei siinä ole yhtään mitään kehumisen arvoista. Jos lyhyttä kestoa voi pitää positiivisena niin sitten, lisäksi elokuva on sentään katsottavissa kunnon lääkityksellä, tosin en suosittele sittenkään. Jälleen kerran kaikki järki on jätetty narikkaan ja jatkumo unohdettu. Tapahtumat sijoittuvat kovin yllättäen itäiseltä Euroopalta näyttävään postapokalyptiseen tulevaisuuteen. Mitä on tapahtunut ja miksi, sitä ei koskaan kerrota. Highlandereita on jälleen tusinan verran kehissä ja pääosassa heiluu se televisiosarjan kaveri. Tällä kertaa etsitään mystistä kuolemattomuuden lähdettä, joka muutti joskus jonkun hyypiön hyytelöksi ja toisen pahaksi ihmemieheksi tai jotain. Matkan varrella sitten törmätään vähän kannibaaleihin, huonoihin erikoistehosteisiin, surkeisiin näyttelijöihin ja ehkä henkisesti noin viisivuotiaan kirjoittamaan dialogiin joka saisi Uwe Bollinkin itkemään verta. Oikeastaan koko elokuva näyttää ja tuntuu joltain mielenterveyshoitolan asukkien tekemältä fanifilmiltä. Pahin ja törkein kämmi elokuvassa on koko Highlander –mytologian täydellinen raiskaaminen. Spoilaamatta koko elokuvaa (vaikka mitä spoilaamatta siinä edes on?) koko saagan mytologia lytätään ja hylätään täydellisesti. Lopussa paljastuu että kaikki olikin pelkkää feikkiä ja huuhaata ja silleen. Eikä siinä vielä kaikki! Nimittäin tästä suuresta kääntestä suunniteltiin kipinää kokonaiselle uudelle Highlander –saagalle, mutta suutariksi jäi. Onneksi.",Koko elokuva näyttää ja tuntuu joltain mielenterveyshoitolan asukkien tekemältä fanifilmiltä.
303,40.0,"Taas tärähtää Disneyn ja nuorisoelokuvan suunnalta. Voin sentään puolustautua sillä, että käänsin kanavan vahingossa, enkä voinut välttää kiusausta tsekata onnistuuko Kenny Ortega yhtään paremmin kuin Cheetah Girlsien vitsiä muistuttavan seikkailun kanssa. Vastaus on ”kyllä”, mutta se ei tee High School Musicalista onnistunutta leffaa. Ei läheskään.Tarkemmin ajateltuna harvemmin leffan nimi tiivistää yhtä hyvin sen mitä on luvassa. Niin, High schoolissahan tässä ollaan niin coolina ja valjun komedian ja musikaalin merkeissä vieläpä. Tarina on tasoa ”musaa ja elämää suurempaa rakkautta (vaiko vain läppää/jokea?)” eli sokerikuorrutettu stoori siitä kun koristiimin kovin kukko (ja tytöt huutaa nyt ”ooh”!) ja vähän nörttiä muistuttava, mutta ulkoisesti kuitenkin virheetön, tyttönen (poikien vuoro hihkaista!) ihastuvat toisiinsa. Suoraan teinileffahenkilögalleriasta repäisty värikäs kaveripiiri on kirsikoina kakun päällä. Musiikkiosio sentään yhdistelee ihan ookoosti sporttijengin machoilua, tietovisatiimin silmälaseista revittyä energiaa ja vielä tyhjänpäiväistä diivailuakin. Diivailua edustaa lähinnä leffasta musiikkilistoille pompannut Ashley TisdaleKuten Cheetal Girlskin, myös High School Musical on nuortenleffa, jonka voi yksinkertaisesti tiivistää sanoihin ""söpö, liian opettavainen ja kiiltäväpintainen."" Muutama lauluosasto yltää ihan teatterimusikaalin tasolle, ja leikkaus- ja koreografiapuolella ollaan oikealla suunnalla, mutta vaisun kokonaisuuden pitäisi kurottaa vielä korkeammalle. Heittää vaikka se pallo kolmosenviivan takaa. Mutta ei, Kenny-boy vain pistää koulun pikku söpöläiset (joista muuten kukaan ei varsinaisesti jää mieleen) kasvamaan wanhan klassisen tarinan myötä. ","Disneyn söpö, opettavainen ja kiiltäväpintainen nuorisomusikaali..."
304,40.0,"USA:ssa leffayhtiöillä menee lujaa. Ei siinä sinänsä mitään uutta, mutta sehän käytännössä tarkoittaa sitä, että elokuvia syntyy nopeampaa tahtia kuin leffateattereita ehditään laajentaa. Siispä on pakko heittää laaduttomimmat tapaukset suoraan televisio-/DVD-levitysosastolle. High School Musical osuu juuri tähän markkinarakoon.Yleensä tällaisista tapauksista ei tarvitse juuri välittää, sillä tänne Suomenmaahan asti päätyvät vain parhaimmat surkeimmista, ja niistäkin valtaosa unohtuu Prisman tai Anttilan varastoon. Itse en tapauksesta olisi edes kuullut (saati sitten kiinnostunut), mutta leffasta tuntui tulleen yllättävänkin suosittu, ja pitihän tämäkin elokuva sitten ihan uteliaisuudesta katsoa. HSM on kuitenkin positiivinen poikkeus tästä puoliväkinäisestä elokuvaryhmästä.Korista pelaava lukiolaispoika ja saman opinahjon viisaisiin kuuluva tyttö rakastuvat ja järkyttävät lukion perinteisiä jakaumia päättämällä osallistua musikaalin tekoon. Se juonesta, joka ei suinkaan häikäise. Disney-osaston juonet ovat usein yksitoikkoisen simppeleitä, eikä yhtiössä ole sitten 1980-luvun enää keksitty uusia mullistavia juonikuvioita, mutta HSM tekee reippaasti uuden ennätyksen olemalla suoranainen ylistys copy-paste -tekniikalle.Elokuvan pelastavana voimana on kuitenkin musiikki, kyseessä on nimittäin musikaali. Laulut eivät ole väkinäistä ähellystä, vaan ihan kuunneltavia, jopa mukavia. Tanssikoreografiat olisivat voineet ole parempiakin, mutta tosin kyllä huonompiakin. Pisteet siitäkin, että näyttelijöiksi ei ole palkattu liian monesti nähtyjä ""teininäyttelijöitä"". Huumori on nyt niin ja näin, mutta ainakaan väkisin ei yritetä.Vaikka leffa pokkasi vuoden parhaan lastenelokuvan pystin, niin ei sitä ihan niin hyväksi voi millään omatunnolla sanoa. Paikoitellen yli-imelän siirapin kanssa samoilla linjoilla pyörivä keitos onnistuu kuitenkin yleisasultaan plussan puolelle. Tosin toinen katselukerta alkaa olla jo muiden kuin laulujen takia olla turhauttavaa.nimimerkki: X-tyyppi",Positiivinen poikkeus puoliväkinäisistä suoraan TV-/DVD-levitykseen päätyneistä elokuvista.
305,80.0,"Koriksenpelaaja Troy Bolton (Zac Efron) tapaa Gabriellan (Vanessa Hudgens), joka taas on entisen koulunsa älykköoppilas. Sitten alkavat koulun musikaalin harjoitukset, johon Troy ja Gabriella osallistuvat. Tilannetta hankaloittavat musikaalitähdet Sharpay (Ashley Tisdale) ja Ryan (Lucas Grabeel), jotka tekevät kaikkensa saadakseen nuo kaksi ulos musikaalista..Elikkä perusteellista Disney-kamaa. Ei High School Musical kyllä tosiaan mitään erikoista tarjoa, mutta onnistuu silti olemaan ihan viihdyttävä pätkä.Zac Efron osaa kyllä laulaa, mutta on näyttleijänä aika pökkelö, eikä Vanessakaan mitään erityistä tee. Sen sijaan Lucas Grabeel ja Ashley Tisdale sopivat rooleihinsa kuin nakutettu ja saavat esille ne ainoat pienet nauruntirskahdukset tätä katsottaessa. Minulla oli aikamoisia ennakkoluuloja leffaa kohtaan, vaikka tätä kehuttiinkin, mutta kun kerran tuli Citymarketin leffaosastolla vastaan niin päätinpä tämän katsastaa - ja yllätyin positiivisesti.High School Musical ei noudata muiden uusimpien Disney-elokuvien ärsyttävää blässyjuonta ja typeriä lauleluja (ei silti että tämänkään juoni olisi mitenkään mahtava), vaan sen sijaan HSM 1:n laulut ovat jopa hyviä.Pääpisteet tulevat kuitenkin Tisdalesta ja Grabeelista. Kyllä tätä jopa neljän tähden leffaksi voi sanoa, kyllä tämä musikaalina on sen verran hyvä. Katsokaa tämä, sopii hyvin aivot narikkaan-viihteeksi.",Sopii hyvin aivot narikkaan -viihteeksi.
306,70.0,"Kiinnostuin High School Musicalista Zac Efronin takia. Olin nähnyt hänen näyttelevän Summerland-nimisessä draamasarjassa. Hullun lailla odottelin, että High School Musical tulisi telkkarista, ja lopulta se näytettiin Disney Channelilla. Pakko sanoa, että odotukset piti. HSM on mainio Disney-leffa, josta jää hyvä mieli.Leffan juoni on kerrottuna tuossa alempana, joten eipä sitä enää jankkaamaan. Ensiksi ihan yleisestä asiasta elokuvan suhteen. Leffassa on koko ajan mukava fiilis ja se varmaan johtuu HSM-hahmojen käymästä koulusta. Heidän koulunsa on värikäs ja avara, ja se että opiskelijat alkavat yhtäkkiä naps-vaan lauleskella yhdessä, kertoo heidän yllään vallitsevasta yhteishengestä. Onhan siellä kaikilla omat kaveriporukkansa (urheilijat, hikipingot, teatteriharrastajat, jne.) ja on tavallaan surullista, että kaikilla on se niin sanottu punainen leima otsassa, joka kertoo mihin porukkaan kukin kuuluu. Ja tästä ei saa poiketa; jos olet urheilija, olet vain urheilijoiden kanssa. Elokuvan loppubiisi kuitenkin antaa tässä asiassa uutta toivoa niille, jotka eivät enää jaksa elää ""punaisen leiman mukaan"". Ja sitten näyttelijöistä. Pääkaksikosta Zac Efron onnistuu paremmin kuin Vanessa Anna Hudgens. Efronin suorituksesta näkee, että poikaparka on ihan maassa, kun ei voi kavereiden painostuksen takia tehdä sitä, mitä itse haluasi. Mutta ei Efronin rooli ole kuitenkaan pelkkää masennusta, vaan katsoja näkee, että kyllä poika pärjäisi varmasti ihan hyvin myös komediassa. Hauska poika, mutta pidän hänestä kuitenkin enemmän Summerlandissa, kun hän näyttelee draamaa. Hudgens taas tuntuu olevan niin innostunut roolistaan, ettei tuo siihen yhtään syvyyttä. Hänen näyttelemisensä on niin olematonta, eikä hän tuo roolihahmoonsa mitään omaa. Toivottavasti hän onnistuu paremmin HSM:n kakkososassa, joka tulee tämän vuoden puolella. Sivuosat menevät kaikki nappiin. Etenkin Ashley Tisdale on todella hauska roolissaan, kuin myös hänen roolihahmonsa veljeä näyttelevä Lucas Grabeel, jonka olisi pitäny saada enemmän tilaa tässä leffassa. Myös Corbin Bleu ja Monique Coleman onnistuvat hyvin rooleissaan. Kummatkin halusivat aluksi estää ystäväänsä tekemästä sitä, mitä tämä halusi vähän oman etunsa tähden. Koska HSM on Disney-leffa arvaatte varmaan, että Bleun ja  Colemanin roolihahmot tulevat järkiinsä tässä asiassa ja niin edelleen. HSM sopii lomapäivinä katsottaviin leffoihin. Leffa ei ole mikään mestariteos, mutta sopii hetkiin kun ei ole muuta tekemistä. Leffan katsottuaan mieli on varmaan sen verran kohentunut, että ehkä jaksaisikin tehdä jotain muuta kuin löhöillä tyhjän panttina kotona. nimimerkki: Phoenix 4-ever","Mainio leffa, josta jää hyvä mieli."
307,80.0,"Tämä elokuva oli pienoinen pettymys, johtuen enimmäkseen siitä että katsoin kakkososan ensin, joka on tasoltaan parempaa kamaa. Vaikka tässä tulee tuo school -juttu esiin toisin kuin kakkosessa, niin ihan ok disney -meininkähän tämäkin on.Troy ja Gabriella tapaavat uudenvuoden bileissä, ja joutuvat yhdessä laulamaan karaokea. Tämän jälkeen he vaihtavat puhelinnumeroita ja kaikkoavat kumpainenkin omille teilleen. Loman jälkeen koulussa Troy huomaa uuden tytön tulleen luokkaan - Gabriellan. Yhdessä he päätyvät myös koelaulamaan musikaaliin, mikä ei ilahduta kaksossisaruksia Sharpayta ja Ryania, saati sitten Troyn isää tai korisjoukkoetta, jotka haluavat Troyn satsaavan tärkeään peliin.Tilanne kehittyy pienien suhdemutkien ja kiemuroiden sekä joidenkin ihan hienojenkin laulukohtausten jälkeen loppuhuipennukseensa, ja mikä se on, niin otahan se siitä sitten selvää.Elokuva on ihan mukavaa viihdettä, koreografiat ovat taidokkaita ja laulutkin hienoja. Jokin tylsyys tässä ehkä vähän lurpahti.Näyttelijäsuoritukset ovat hyviä Ashley Tisdalen, Lucas Grabeelin ja Corbin Bleun kohdalla. Sanoisin taidokkaaksi eläytymiseksi kameran takana. Toisaalta taas Zac Efron ei onnistunut olemaan muuta kuin söpö ja joskus meni hiukan ylinäyttelemisen puolelle. Sama on Olesya Rulinin kohdalla ja Vanessa Hudgens ei vaikuttannut olevan lainkaan kiinnostunut, sen verta latteaksi jäi roolisuoritus. Pakko myös mainita kuinka paljon häiritsi silmää se, että Vanessalla on 90% ajasta päällä turkoosi paita!","Elokuva on ihan mukavaa viihdettä, koreografiat ovat taidokkaita ja laulutkin hienoja."
308,100.0,"Disney Channelille filmattu musikaali,  menestyselokuvaksi ponnahtanut komedia. Noilla lauseilla voisi kuvailla High School Musicalia, koska se yksinkertaisesti on vain niin loistava.Juoni on yksinkertainen, mutta itse en ole tälläiseen aiemmin törmännyt: Troy Bolton (äärettömän söpö Zac Efron) ja Gabriella Montez( herttainen Vanessa Anne Hudgens) törmäävät sattumalta uuden vuoden aaton juhlisssa ja huomaavat, että kumpikin laulaa hyvin ja että heidän äänensä toimivat yhdessä. Loman jälkeen  Troy saa huomata että Gabriella on hänen koulunsa uusi oppilas. Pikkuhiljaa romanssi alkaa kehittyä, samalla kun he ikään kuin vahingossa pyrkivät yhdessä koulun musikaaliin. Harmi vaan, että Troy ja Gabriella tulevat aivan eri maailmoista. Troy on koulunsa korisjoukkueen tähtipelaaja sekä valmentajan poika.  Gabriella taas älykköoppilas.Myös koulun musikaalien ainaiset tähdet, sisarukset Sharpay ja Ryan Evans (Ashley Tisdale ja Lucas Grabeel) huomaavat Troyn ja Gabriellan lahjakkuuden ja yrittävät pilata heidän mahdollisuutensa saada pääosat musikaalista. Hyvän komedian ainekset ovat kasassa.Näyttelijävalinnat ovat täydelliset. Pääpari Efron ja Hudgens ovat herttaisia yhdessä, Tisdale ja Grabeel hysteerisen hauskoja ja sivuroolitkin ovat onnistuneet. Yksi elokuvan kiinnostavimmista henkilöista on harjoituspianisti Kelsi Nielsen (Olesya Rulin), joka ikävä kyllä ei saa ansaitsemaansa huomiota.Kun High School Musicalin katsoo kerran se on pakko katsoa uudestaan ja uudestaan. Sille ei vain voi mitään!nimimerkki: IhmeTyyppi",Pakko katsoa uudestaan ja uudestaan.
309,40.0,"Jatko-osat eivät ole koskaan alkuperäistä osaa parempia. Se on tosi asia ainakin minun kohdalla. Mutta totta kai jatkikset voivat silti olla toimivia ja ihan viihdyttäviäkin pläjäyksiä. High School Musical 2:n osalla mentiin ihan metsään kummassakin suhteessa. Tästä leffasta ei ole mitään vastusta alkuperäiselle. Leffassa on kesäloma alkamassa ja porukoilla on läjäpäin kesäsuunnitelmia. No suunnitelmat muuttuvat, kun Troylle (Zac Efron) saa kesätyöpaikan county clubilta, jonka omistaa Sharpay Evansin  (Ashley Tisdale) isä. Myös muulle HSM-porukalle löytyy työpaikat samalta clubilta, joten eikun vain laulellen töitä tekemään. Mutkia tulee kuitenkin matkaan, kun Troyta alkavat vetää erillaiset asiat suuntaansa. Sharpay osoittaa kiinnostuksen merkkejä, kavereiden kanssa menee sukset ristiin ja välirikko uhkaa Troyn ja Gabriellan suhdetta. Juoni on aivan täynnä kaiken maailman teinikliseitä. En väitä, ettei ykkösosassa olisi tätä ongelmaa ollut, mutta tässä kakkososassa kilseet nousevat esiin jotenkin todella negatiivisesti, enkä itsekkään ymmärrä, miten. Ykkösosassa juoni oli kuin nakutettu leffan menoon mukaan ja se sopikin siihen erittäin hyvin, vaikka olikin ennalta-arvattava. Tämä kakkonen on vain yksin kertaisesti niin blääh. Näyttelijäsuorituksista osa meni puihin. Zac Efronilla ei enää ollut sitä otetta hahmostaan, mikä hänellä oli ykkösessä. En osaa sanoa, mikä siinä oli, mutta hän yksinkertaisesti pahensi suorituksiaan. Ashley Tisdalekin pahensi. Suoraan sanottuna neidon taidoissa ei sinänsä ollut mitään vikaa, mutta tuntuu, että hänellä olisi ollut mielessä ihan muut asiat, kuin HSM 2. Sitten positiivisiin asioihin. Vanessa Hudgens on parantanut ihan mielettömästi ykkösosasta. Hän oikeasti sai kunnon otteen hahmostaan, eikä enää vain haapuillut kameran edessä. Lucas Grabeel sai hahmostaan paljastumaan mukavan, itsevarman ja kohteliaan nuoren miehen, joka ei enää jaksanut olla siskonsa räsynukkena, jota voitaisiin hallita, miten tahtoo. Myös Corbin Bleu oli hyvä roolissaan. Hän on tämän ryhmän parhaimpia näyttelijöitä. Musiikki on muuttunut todella paljon, ja vieläpä huonompaan suuntaan. Musiikista on muuttunut myös ihan ihme teinipoppia. Ykkösessä musiikki oli paljon persoonallisempaa ja mukavamman kuuloista. Siinä musiikissa korostui laulu ja perussoittimet. Kakkosessa musiikista jää vain mieleen tekninen musiikkirynkytys. ",Tästä leffasta ei ole mitään vastusta alkuperäiselle. 
310,10.0,"Ensimmäinen High School Musical oli allekirjoittaneelle positiivinen yllätys. Se oli piristävä, hauska ja sisälsi hyviä laulujakin. Aivot narikkaan -viihdettähän kyseinen leffa oli, mutta hyvää sellaista. Sitten kuulin että elokuvalle on tehty jatko-osakin. Ennakkoluulot heräsivät heti - odotin itse asiassa jatko-osan olevan täyttä kuraa. Epäluuloista huolimatta tartuin kuitenkin elokuvaan vuokraamossa. Ikävä kyllä odotukseni osuivat oikeaan.Kesäloma alkaa, ja Troy Bolton (Zac Efron) saa kesätyöpaikan Sharpay ja Chad Evansin (Ashley Tisdale) isän omistamalta klubilta. Kuinka ollakkaan, myös koko Troyn kaveriporukka, mukaanlukien hänen tyttöystävänsä Gabriella Montez (Vanessa Anne Hudgens). Juonikas Sharpay kuitenkin haluaa Troyn itselleen: draama voi alkaa. Asiaa sotkee myös clubilla järjestettävä Vuoden kyky -kilpailu, johon Sharpay haluaa Troyn osallistuvan.Juoni on niin kaukana omaperäisestä kuin olla ja voi. Se on myös melkein sama kuin ykkösessä - koulun musikaali on vain vaihdettu Vuoden kyky -kilpailuun ja koulu clubiin. Ja muutenkin elokuva on lähinnä surkea väännös ykkösosasta. Kuviot ovat täysin samat, tapahtumapaikka vain eri. Jopa laulut ovat kopioita ykkösen lauluista - sanoja on vain muuteltu hieman erilaisiksi, jotta voidaan puhua HSM-sarjan uudesta osasta. Kaiken kukkuraksi laulut ovat muuttuneet ärsyttäväksi lirkutukseksi, joka ei tosiaan piristä elokuvaa.Täytenä yllätyksenä Lucas Grabeel on petrannut roimasti ykkösestä. Hän ei enää ole siskonsa liikuteltava nukke, vaan tuo hahmoonsa ihan oikeasti luonnetta. Ashley Tisdalekin on ihan OK, samoin Corbin Bleu, mutta eivät he läheskään Grabeelin tasolle pääse. Zac Efron ylinäyttelee hirvittävästi. Hän ei enää saa otetta hahmostaan, ja onkin melko pökkelömäinen. Vanessa Anne Hudgens ei tee juurikaan parempaa suoritusta, ja Monique Coleman on suorastaan ärsyttävä.En ole pitkään aikaan törmännyt kliseisempään leffaan. High School Musical 1 oli täydellistä aivot narikkaan-viihdettä, siinäkin oli kliseitä, mutta ne eivät juuri haitanneet elokuvan menoa, koska sopivat tavallaan kuvaan. Kakkonen sen sijaan on vielä kliseisempi, ja välistä meno menee jopa oksettavan kliseiseksi. Lisäksi elokuva on vielä niin ennalta-arvattava että. . . Eikä tunnelmasta ole tietoakaan. Kenny Ortega ei onnistu tekemään elokuvasta yhtä mukavaa ja piristävää kuin ensimmäisestä osasta. Miltei kaikki suoritukset tuntuvat läsähtäneen kakkososassa. Chad pelaamassa softballia muun HSM-jengin kanssa on ihan hyvä kohtaus, mutta se jääkin sitten ainoaksi hyväksi kohdaksi. Tämä kun on ehkä huonoin tähän asti näkemäni elokuva. Mikäli pidit ykkösestä ja näet tämän kaupassa/vuokraamossa - älä vain koske tähän. Tämä ei nimittäin tuo edelliseen osaan mitään uutta, vaan ainoastaan saa katsojan ärsyyntyneeksi: jos eka HSM oli mukavaa aivot narikkaan-musikaalia, niin HSM 2 menee metsään - ja täysillä.",Ehkä huonoin tähän asti näkemäni elokuva.
311,80.0,"Kesäloma alkaa ja Wildcatsit saavat työtä Sharpayn vanhempien omistamalta golf-clubilta. Perus teinidraama kyseessä, eli, Sharpay haluaa Troyn itselleen, Gabriella on mustasukkainen, Chad ja Troy riitelee, ja niin edelleen. Suhdekiemuroita siis on ja se vasta päät pyörälle saakin, kun luvassa on myös taitoesitys. Saako ryhmä itsensä kokoon jälleen kerran? Corbin Bleu loistaa taas. Hän on selvästi lahjakas, kuten myös Lucas Grabeel. Ashley tekee myös ihan positiivisen suorituksen tässäkin pätkässä. Olen yhä edelleen samaa mieltä Zacin ja Vanessan näyttelijäsuorituksista, kuin mitä mieltä olin kyseisistä suorituksissa ensimmäisessä osassa. Zac ylinäyttelee todella pahasti ja Vanessa on ihan muissa maailmoissa kokoajan, ihan kuin ei koko homma kiinnostaisi. Ensimmäinen asia mikä tyssää on se, että kyseessä on kesäloma. Siis, eikö tämän pitänyt olla kouluhenkinen -elokuva? Kyllähän se näinkin menee, vaikka itse en menisi koskaan tekemään näinkään ""uhkarohkeaa"" suoritusta. Pidin tästä ehkä hieman enemmän kuin ykkösosasta, upeampien koreografien takia. Laulut taas ovat niin ja näin.Lopputuomioni on, että sana nuortenelokuva on otettu liiankin kirjaimellisesti. Teini se sana on.",Corbin Bleu loistaa taas.
312,100.0,"High Sierra on kerrassaan loistava klassikkoelokuva. Se perustuu W. R Burnettin kirjaan ja sitä on ollut käsikirjoittamassa itse kirjailija ja useita klassikkoelokuvia ohjannut John Huston. Pankkirosvo Roy ""Mad Dog"" Earle armahdetaan yli kahdeksan vankilavuoden jälkeen ja ei mene aikaakaan kun hän joutuu takaisin hommiin. Kunnolliselle elämälle ei ole mahdollisuutta kun naama kuuluu tunnetulle rikolliselle. Matkalla Kaliforniaan, jossa keikan kuuluu olla, Earle törmää (tai no ainakin melkein) Goodhuen perheen, johon kuuluu hyväntahtoinen isä (Henry Travers), nuori rampatyttärentytär Velma (Joan Leslie) ja äiti (Elisabeth Risdon). Earle saapuu mökille, jossa tapaa muut ryöstöön osallistuvat, Redin (Arthur Kennedy), Baben (Alan Curtis) ja Marien (Ida Lupino). Marie on Baben ""tyttö"" eikä Earle katso hyvällä, että keikkaan on sekoitettu ulkopuolinen nainen. Earle käskee lähettää Marien takaisin Los Angelesiin, josta Babe hänet poimi, mutta Marie ei suostu lähtemään ja saa ylipuhuttua Earlen. Talon apulaisella, Algernolla oleva koira, Pard iskee silmänsä Earleen ja hänelle kerrotaan, että koiran omistajat tuppaavat kuolemaan. Myöhemmin Earle tapaa kaupungissa Goodhu'et ja ei mene pitkään kun hän ihastuu Velmaan. Velman jalka on korjattavissa, mutta se on liian kallista, joten Earle lupautuu maksamaan leikkauksen. Kolmiodraama on valmis kun Marie menee ja rakastuu Earleen. He menevät tapaamaan Goodhueja ja Earlelle selviää, ettei Velmalla ole minkäänlaisia tunteita häntä kohtaan, toisin kuin tämä oli antanut ymmärtää ennen leikkausta. Ryöstön aika tulee, mutta se ei mene suunnitelmien mukaan ja Earle ja Marie joutuvat pakosalle. Jonkin ajan päästä he joutuvat eroamaan ja Earle joutuu pakenemaan poliisia vuorille, jossa käydään viimeinen taistelu vapaudesta.Vaikka elokuva ei olekaan John Hustonin ohjaama, ei ohjauksessa ole valittamista. Varsinkin loppua kohden kuvauspaikat muuttuvat kerrassaan upeiksi. Näyttelijät sopivat rooleihinsa täydellisesti ja myös Bogartin ja Lupinon kemiat pelaavat. Moni näyttelijä ei olisi pystynyt Marien rooliin, mutta Lupino vetää roolin kunnialla. Käsikirjoitus on yksinkertaisesti mahtava ja varsinkin loppu vuorilla pitää jännityksen korkealla. High Sierra on klassikon aseman ansainnut.",Käsikirjoitus on yksinkertaisesti mahtava ja varsinkin loppu vuorilla pitää jännityksen korkealla.
313,60.0,"Roy Earle (Humphrey Bogart) pääsee vankilasta. Earlen pitää olla apuna jalokiviryöstössä. Homman tietolähde on Mendoza (Cornel Wilde), lihasvoimana Babe (Alan Curtis) ja Red (Arthur Kennedy) jotka ovat nuoria ja pahansisuisia ja homman on tilannut vanha gangsteri Big Mac (Donald MacBride). Mukana on myös Marie (Ida Lupino) mihin Earle kiintyy ja sivujuonena Earle auttaa kampurajalkaista Velmaa (Joan Leslie) pääsemään leikkaukseen. Testosteronia uhkuvien jolppien kurissapito vaatii voimakeinoja, mutta ryöstö ei mene pieleen ainakaan katastrofaalisen pahasti. Pakomatka, saaliinjako ja sitä seuraava pakenemisen jatkuminen ei onnistu kovinkaan hyvin.Raoul Walshin ohjaama ryöstöleffa iästään huolimatta noudattaa lajityyppinsä vaatimuksia, mutta se myös rikkoo niitä. Vanha konna on väsynyt ja tekee työnsä joka tapauksessa, sillä se on kaikki mitä hän osaa. Nuoret konnat riitelevät ja tappelevat, mutta pysyvät myös asianmukaisesti ehdollistettuina kurissa kunhan näiden kiistakapula siirretään syrjään. Lisäksi virkavalta ei myöskään koostu epäpätevistä nilkeistä, joten takaa-ajo ei helpolla pysähdy. John Huston ja alkuperäisen tarinan kirjoittaja W.R Burnett ovat kynäilleet elokuvan mikä parhaimmillaan on erittäin tiivistunnelmainen ja tyly ja pahimmillaan jokseenkin kömpelöä vanhan konnan yritystä tehdä jotain hyvää, sillä motiivit jäävät harmillisen epäselviksi moiselle dualismille. Onneksi muiden hahmojen ei tarvitse olla yhtä ristiriitaisia, joten niissä tarina toimii. Toiminnan ja draaman suhde ei oikein toimi tässä tapauksessa.Humphrey Bogartin kulahtanut olemus on kuin nakutettu vanhalle veteraanikonnalle ja vaikka Donald MacBride tekee lyhyen roolin hän varastaa kohtauksensa silkalla vanhan konnan kokemuksella. Ida Lupino naispääroolissa jää harmillisen ohutpiirteiseksi hahmoksi, mutta silkan itsepintaisen tahdon määrä tulee selväksi.Aineksia on kivikovaan rikosdraamaan, mutta ne joutuvat jakamaan rajallisen kerronta-ajan jotenkin päällekkäisen samarialaisen sivujuonen kanssa, joten mestariteos ei kyseessä ole, mutta mielenkiintoista seurattavaa joka tapauksessa.",Toiminnan ja draaman suhde ei oikein toimi.
314,50.0,"Jos rakkaalla lapsella on monta nimeä, on niitä oltava High Spirtisilläkin vähintään kolme. Imdb tuntee elokuvan nimellä High School Spirits - luultavasti välttääkseen sekaannuksen High Spirits (1988)-flopin kanssa - kun taas videokasetti koteloineen haluaa kutsua itseään ytimekkäämmin High Spiritisiksi. Jossain maailmankolkassa raina tunnetaan hyvin todennäköisesti nimellä Beware! Ghosts!!, joka on jo todella paljonpuhuva typeryydessään. Kaiken kruunaa vhs-kasetin etiketti: ""High Spirits - Kummitustalo"". Tämän hämmennyksen jälkeen kun yrittää lausua elokuvan ohjaajan - Michael L. Schaertl - nimen oikein, ollaan hyvin lähellä sitä kaksiosaista e:llä alkavaa yhdyssanaa*, joka kuvaa itse elokuvaakin.High Spirits alkaa kauhuelokuvien oppikirjojen mukaan; on salamoita, yö, jänskätysmusiikkia sekä pahaenteisen näköinen talo. Eletään vuotta 1965 ja talossa murhataan mystisellä tavalla mies nimeltä Jackson Fulton (Eddy Eby) kippaamalla lintuhämähäkkejä tämän toilettiin. Sitten tullaankin aidosti hirvittävälle kaiutettujen rumpujen ja rumien vaatteiden 80-luvulle, samaan kaupunkiin. Andy Shumway (David Christiansen) on yliopistoa käyvä menevä kundi, jonka paras ystävä Kyle Skudstad (Neil LaBute) yrittää epätoivoisesti päteä minigolfissa ja keksiä aihetta graduunsa. Alati hermostunut ja selvästi neuroottinen Kyle on täydellinen vastakohta Andylle, mikä tehdään katsojalle kerta toisensa jälkeen selväksi. Kyle innostuukin yllättäen paranormaaleista ilmiöistä, josta Andy saa loistoidean yöpyä Fultonin talossa ja kuvata samalla Jackson Fulton tämän tuonpuoleissa muodossaan. Kyle on tietysti ajatusta vastaan vedoten lukuisiin tekosyihin, mutta tarvitsee kipeästi aineistoa graduunsa antaen lopulta Andylle periksi. Miehet yöpyvätkin kuuluisassa talossa ja kokevat yöllisen kohtaamisen, jonka seurauksena jopa saksalainen meedio (Star Roman) matkustaa jututtamaan poikia. Poikien ottamia kohukuvia haluaa myös yliopiston tohtori Blunt (Wayne Gilbert), jolla tuntuu myös olevan jotain kytköksiä talossa kuolleeseen Jackson Fultoniin. Lopussa lyödään juonikuviot totaalisesti läskiksi.Juonen yskiessä verta tyydytään lyhyisiin irtovitseihin. Kylen nörttimäisyydestä irtoavatkin elokuvan harvat naurut LaButen näytellessä roolinsa yllättävän hyvin ja luontevasti - miehen roolihahmosta alkaa jopa pitämään. Sen sijaan Andyn roolissa keikistelevä muka-cool Christiansen on huomattavasti epähauskempi tapaus. Mies kun ei komediaa hallitse, ainakaan ilman kunnon käsikirjoitusta. Komediahan tämä silti on ja muistaa aina sopivan paikan tullen virnuilla epätoivoisesti aikansa hittileffoille. Ghost Busters (1984), Psyko (1960) ja Manaaja (1973) joutuvat aivottoman parodian kohteeksi, saati että elokuva malttaisi jättää edes itse itseään parodioineen Friday the 13th (1980) -teinikauhuilun rauhaan. Ikävä kyllä vitsit ovat niin ilmeisiä ja mielikuvituksettomia, että katsoja alkaa tuntea tulleensa pahasti aliarvioiduksi. Monasti olen kritisoinut Hollywoodin filmintekijöiden tapaa kuvata yökohtaukset päivisin eri linssien läpi, vaan siitä ei tarvitse urputtaa High Spiritsin kohdalla. Yökohtaukset on kuvattu rehellisesti keskellä yötä ja jälki on sen mukaista. Videokasetin rakeista kuvaa ei voi täysin syyttää siitä epäkohdasta, ettei kuvassa ole aina riittävästi valoa tapahtumien hahmottamiseen. Jos ei tekninen puoli ole aivan kohdallaan, petraa musiikki edes pikkaisen. T-Ray -nimisen musiikkimaakarin teemamusiikkia ei kuulla onneksi elokuvassa kuin pieni hetki, mutta muuten elokuvan ""kauhukohtaukset"" on saatu kuulostamaan hyvältä - tietenkin melko perinteisin keinoin esikuviensa tapaan volyymitasoa nostaen ja laskien.  Entä onko High Spirits *epäonnistunut, kuten arvostelun alussa uumoiltiin? Vaikka elokuva eteneekin välillä jopa löysästi lyhyen kestonsa (90min) ajan ja junnaa välillä paikoillaan, meinaa homma silti kääntyä väkisinkin plussan puolelle. Neil LaBute on oikeasti yksi sympaattisimmista pelkureista koko elokuvahistoriassa deittaillessaan kaunista tyttöystäväänsä ja esittäessään minigolf-ammattilaista, vaikkei pelistä mitään tajuakaan. Ulkonäkö ja persoona lyövät kättä saumattomasti, eikä mies jää pelkäksi one-linereiden - joskin hyvien sellaisten - yksiuloitteiseksi laukojaksi. Miehen varassa on melkeinpä koko elokuva - niin turhiksi muut hahmot tuppaavat jäädä. Erityisen heikoksi lenkiksi osoittautuu David Christiansen, joka ei ole tarpeeksi luonteva, saati tarpeeksi huono ollakseen jo hyvä b-luokan elokuvassa. Mies vaan ei saa komiikkaansa toimimaan vitsien ollessa täysin ennalta arvattavia. Vasta elokuvan ehtoopuolella nähdään hieman valoa projektorin linssissä Star Romanin esittämän meedion, tri. Helen Oldfieldin saapuessa paikalle. Naisen naurettavan ylikorostettu saksalaisaksentti sekä nuoreen Kyleen kohdistuva häpeilemätön lihanhimo kirvoittavat kyllä leveän virneen naamalle - ehkä kuitenkin liian myöhään.",Hyvän mielen puolivillainen mörköhölmöily.
315,30.0,"Lääkärin vaimo kuolee hit-and-run -tapauksen myötä. No siitä lähes puhumaton lekuri ottaa loppuelämänsä periaatteeksi run-and-hit. Kohteena tietty mieleltään sairas mekanoheppu, jonka päivät kuluu ajamalla autolla naisten yli. Takaa-ajoreissua riittää, elokuvan nimen mukaisesti, pitkin ja poikin baanoja.Ei ole ihme ettei tästä elokuvasta ole kuullut ennakkoon mitään. Highwaymen ei kertakaikkiaan ansaitse tilaa alan lehdissä. Käsikirjoitus ja juoni ovat niin köykäiset, että elämänsä aikana yli kymmenen leffaa nähnyt voi arvata tarinan kulun – ja hekotella tahattomalle koomisuudelle. Jotain Crash-leffan tapaista vistoa tunnelmaa on tavoiteltu, mutta floppipätkät vesittävät koko jutun. Henkilögalleria koostuu lääkäristä (Jim Caviezel), psykopaatin uudesta kohteesta (Rhona Mitro), tieliikennetarkastajasta (Frankie Faison) ja mekanopsykopaatista (Colm Feore). Jokainen rooli on lähes ilman repliikkejä, paitsi tietysti huonoon elokuvaan sopivan selitysosan verran. Tuskin näyttelijätkään ovat muuhun tyytyväisiä kuin katsoja:leffa ei kestä kuin reilun tunnin.","Käsikirjoitus ja juoni ovat niin köykäiset, että elämänsä aikana yli kymmenen leffaa nähnyt voi arvata tarinan kulun."
316,80.0,"Highway on ns. road movie, joka kertoo kahden kaveruksen ystävyydestä ja pakoretkestä ympäri USA:ta. Se on turhan pienelle huomiolle jäänyt teos, sillä se on oikeasti todella mahtava road-leffa.Jack (Jared Leto) on altaanputsaajana töissä erään rikkaan pariskunnan asunnolla. Hän päätyy loppujen lopuksi sänkyyn rikkaan miehen vaimon kanssa, josta jää kiinni itse teosta. Tämän jälkeen heppu kiitää hakemaan pitkäaikaisen kaverinsa, Pilotin (Jake Gyllenhaal) joka pössyttelee pilveä päivät pitkät, ja niin pojat lähtevät yhdessä Vegasista pakoretkelle rikkaan miehen agentit kannoillaan. Matkalla pojat tutustuvat kodittomaan naiseen, nimeltä Cassandra (Selma Blair) ja ottavat tämän mukaan retkellensä. Matkalla uuteen kaupunkiin kolmikko törmää kaikenlaisiin kommelluksiin ja koettelevat samalla ystävyytensä rajoja.Highway on loistava road-leffa, joka viihdyttää koko kestonsa ajan ja jättää lopuksi positiivisen tunnelman. Hahmot on rakennettu hyvin taustaa myöten, ja tämän takia katsojakin oppii välittämään kyseisistä henkilöhahmoista elokuvan aikana. Dialogi toimii moitteettomasti ja osittain jopa todella säväyttävästi hauskojen repliikkien, kuten myös dramaattista - tunnelmaa luovien repliikkien ansiosta. Ohjaustyö ei ole mitenkään erikoista, nimittäin se ei tuo mitään uutta, mutta se on silti varsin toimivaa ja virheetöntä. Kuvakulmat toimivat hyvin ja osittain ehkäpä jopa mestarillisen hienosti. Dramaattisten kohtausten tunnelmaan jäin kaipaamaan hieman lisää potkua, mutta muuten tunnelma on paikoillaan hyvän ohjaustyön ja onnistuneiden äänitehosteiden ansiosta.Jake Gyllenhaal onnistuu roolissaan pilveä polttavana heppuna hienosti, tekemällä roolihahmostaan juuri sopivan koomisen ja pihalla olevan tuntuisen hepun. Jared Leto toimii myös varsin moitteettomasti ja saa kemian Gyllenhaalin kanssa toimimaan varsin onnistuneesti, mikä jopa lopulta saa katsojankin uskomaan että he olisivat oikeasti tunteneet toisensa lapsesta pitäen. Muutenkin Leto on onnistunut luomaan hyvin rennon ja osittain koomisen roolisuorituksen. Selma Blair tuo poikien retkeen naispuolisen näkökulman ja onnistuu siinäkin moitteettomasti. Blair on se kakun täyte, joka tekee poikien retkestä unohtumattoman kokemuksen myös katsojalle.","Turhan pienelle huomiolle jäänyt teos, sillä kyseessä on oikeasti todella mahtava road-leffa."
317,60.0,"Hiidenpata kuulostaa kiehtovalta. Kun leffalla on vielä Disney klassikon-leima otsassaan, juttu tuntuu paremmalta kuin hyvältä. Liikoja ei pidä silti odotella. On kerrassaan säälittävää nähdä, miten arvostetun animaatiopajan vuoden 1985 piirrosleffa onkin näin epätasaisesti toteutettu. Visuaalisesti hienoimmat hetket eletään vasta leffan loppupuoliskolla.Lloyd Alexanderin teksteihin perustuvan Hiidenpadan sankari on sikopaimen Taran (Bardsley). Hänen hoiviinsa on uskottu Hennikki-niminen possu (engl. Hen Wen), jolla on taito ennustaa tulevia. Taran tempaistaan seikkailun pyörteisiin suoraan lätistä, kun paha pomotyyppi Hornansarvi/ The Horned King (Hurt) alkaa hinkua possua. Viattoman elikon avulla Hornansarvi tahtoo löytää maagisen hiidenpadan, jolla hän voisi herättää eloon kuolleiden armeijan ja vallata itselleen nurkkaa biljoona kertaa isomman alueen. Vaan miten käy, kun hommaan sotketaan vielä nokkela kaunotar nimeltä Ellen/ Eilonwy (Sheridan), höpsö harpisti Harpo/ Fflam (Hawthorne) ja epärehellinen karvapallo nimeltä Gurgi (Byner)?Leffan piirrostyö tökkii vähän väliä ja vaikuttaa perin karkealta verrattuna moniin aiempiin Disney-leffoihin. Kaikki paukut on säästetty hiidenpadasta nouseviin kaasukiemuroihin, joita todellakin päästään näkemään vasta elokuvan loppuosassa. Kuka sinne asti jaksaa odottaa, jos alku ei jo vakuuta? Rainaan on ängetty niin paljon hössötystä ja liikettä, että piirrosjäljen totisesti soisi olevan tasaisesti parempaa. Projektissa oli kuitenkin jos jonkinmoista ongelmaa, joten niiden vuoksi voitaneen jotain antaa anteeksikin. Yksi tällainen ""jotain"" on Tim Burtonin ideoiden totaalinen hukkaaminen. Kyseinen ohjaaja nimittäin aloitteli elokuvauraansa Disneyn animaatiopajalla ja hahmotteli kertomansa mukaan tähän rainaan joitakin mehukkaita sivuhahmoja, jotka isommat pomot sitten teilasivat.Elokuvan onnistunein hahmo on ehdottomasti Gurgi, jonka kotimaisena äänenä kuullaan melkein alkuperäistä esittäjäänsä parempaa Jukka ""haarukkamies"" Rasilaa. Yleisesti ottaen suomalaiset äänet hoitavat muutenkin työnsä tällä kertaa oikein hyvin. Alkuperäisestä versiosta jää kaipaamaan vain Hornansarvena ikimuistettavasti kähisevää John Hurtia. Oli esittäjä sitten kuka tahansa, animaattorien ja käsikirjoittajien jälkeensä jättämää työtä he eivät pysty pelastamaan. Gurgi on leffan henkilöistä ainoa, jolla on kunnollinen kehityskaari, muut jäävät jokseenkin pinnallisiksi ja yksiulotteisiksi. Hornansarven kohdalla tämä ei tosin haittaa, sillä tämän hahmon ympärillä pitääkin olla sakeaa mystisyyttä, jotta homma skulaisi.Pienenä plussana on, ettei elokuvassa kuulla Disney-piirretyille ominaisia musikaalinumeroita. Ne särkisivät piloille senkin vähän, mitä käsikirjoittajaplutoona ja lepsut animaattorit ovat jo tuhonneet. Tämä leffa tarjoilee ehkä turhankin auliisti sankari- ja fantasiatarustojen kliseitä Disney-kuoreen pakattuna.",Epätasaisesti toteutettu disneyläinen sankaritaru.
318,70.0,"Lloyd Alexanderin kirjoihin perustuva Hiidenpata on mielenkiintoinen tapaus Disney-yhtiön animaatioleffojen joukossa. Sen lähdemateriaali perustuu walesilaisiin legendoihin ja on erityisen tummaa ainesta. Siinä ei myöskään ole tarinaa pätkiviä musikaalikohtauksia ja sen antagonisti kuningas Hornansarvi (John Hurt) on absoluuttinen. Siinä on myös vähemmän ystävällisiä keijuja, noitia joiden ystävällisyys on ehdollista ja koomisen epäonninen Rääppä (Phil Fondacaro) on kurja räähkä. Kaikista tärkeimpänä seikkana on se että kyseessä on viihdyttävä fantasiaseikkailu.Sikopaimen Taran (Grant Bardsley) saa tärkeän tehtävän Dallbenilta (Freddie Jones) ja luonnollisesti tyrii. Silkan tietämättömän rohkeuden voimalla hän sotkeutuu kammottavan Hornansarven juonitteluihin ja juttuun liittyy myös prinsessa Eilonwy (Susan Sheridan) ja trubaduuri Fflewddur Fflam (Nigel Hawthorne) ja epämääräinen karvaturri Gurgi (John Byner) joka pystyy uhrautumaan hyvin puhtaasta syystä. Juonen varsinainen macguffin on juurikin pata jonka mukaan leffa on nimetty.Grant Bardsley on naiivi sankari joka aloittaa tohelona sikopaimenena ja selviytyy melkoisen höykytyksen lävitse huomaten kuinka vaarallista sankaruus on. Susan Sheridan ja Nigel Hawthorne ovat hieman jämerämmin hahmoteltuja apuja kokonaisuudessa. John Byner toimittaa traagisen suorituksen yksinäisenä Gurgina. Sankarillisempi kvartetti ei ole mitenkään poikkeuksellisen hienosti esitetty, mutta ei myöskään töki ärsytyskynnystä.John Hurt narisee absoluuttisesti kammottavan Hornansarven olemassaoloon ja kaikki hänessä on tarkoitettu luomaan antagonisti missä ei ole mitään koomista tai hyvittävää piirrettä. Pelkällä läsnäolollaan Hornansarvi pelottaa omat (uhrattavat) kätyrinsä hiljaisiksi ja on kulkenut hyvin pitkälle rauhalliseen raivolaguuniin missä teot ovat harkittuja, ääni vakaa ja pilkalliseen nauru-ulvontaan ei turvauduta. Lisäksi tämän loppu saa uskollisimmankin kätyrin nauramaan helpotuksesta.Mielenkiintoinen poikkeus lähderyhmästään ja nopeasti kerrottu sankartaru. Voisi olla jämäkämpi, mutta voisi olla myös paljon huonompi. Hornansarvi on kylläkin erittäin vakuuttava roisto ja antaa bonusta saldoon.",Lisäpisteitä Hornansarvesta.
319,70.0,"Jo useita vuosia sokeana elellyt entinen lehtimies Franco Arno sattuu iltakävelyllään kuulemaan muutaman hemmon epäilyttävän keskustelun. Tai oikeastaan osan siitä. Seuraavana aamuna hän saa tietää, että sairaalaan, joka sijaitsee paikalla jossa hän kuuli keskustelun, murtauduttiin yöllä. Mitään ei ilmeisesti ole viety, ja juttu vaikuttaa muutenkin kummalliselta. Sokean eläkeläisen elämä on varsin tylsää, ja niinpä kundi päättää huvikseen selvitellä tapausta. Silmikseen hän saa  nuoren lehtimiehen, joka innostuu tapauksesta heti.Hiipivä kauhu on nk. giallokauhuelokuva. Genrettäjälle filkka on varmasti painajainen, sitä kun ei tiedä, onko tämä nyt sitten rikosjännäri, trilleri vai kauhuelokuva vai mikä? Onneksi me elokuvaharrastajat emme harrasta tällaista pilkuntarkkaa kategoriointia, emmehän? Hehheh, juu en minä ainakaan... Noniin, takaisin asiaan. Kyseessä on siis laajalti tunnustusta saaneen kauhuohjaaja Dario Argenton filkka. Argentoa on kuulemma kehuttu Italian Hitchcockiksi ja kauhuelokuvan Bergmaniksi. Vertauksia ei ole vaikea ymmärtää, mutta ainakaan tämän pätkän perusteella Argentoa ei kyllä voisi lähteä rinnastamaan samalle linjalla Hitchin kanssa... no katsellaan lisää ja vertaillaan sitten. No, vaikka Hiipivä kauhu ei ylläkään Alfredin mestariteosten tasolle, on se kiistatta toimiva elokuva. Karl Malden tekee erinomaisen roolisuorituksen, eikä muissakaan näyttelijöissä ole mitään erikoista valitettavaa. Kässäri on ok, mutta suurimmat pisteet tulevat Argenton luomasta visuaalisesta ilmeestä ja musiikista. Hiipivä kauhu on taide-elokuva, ja juuri sellaiselta se näyttää. Alkuun kameratyöskentely ja visuualinen ilme saattavat hieman hämätä tottumatonta katsojaa, mutta pian homma alkaa toimimaan varsin erikoisesti. Maestro Ennio Morriconen teema on loistavaa, täysin tunnistettavaa Morriconea, ja kauhukohtausten aikana soiva häiriintynyt musiikki sopii tarkoitukseensa, eli luomaan sekasortoista ja hämmentävää tunnelmaa. Hiipivän kauhun suurin ongelma onkin ennalta-arvattavuus. Pätkä on varmasti ilmestyessään yli 30 vuotta sitten ollut uusi ja ennalta-arvaamaton, mutta noiden vuosikymmenien aikana tätäkin pläjäystä, kuten niin monia muitakin kauhuelokuvan edelläkävijöitä, on matkittu ja matkittu ja näinpä asiaan vähänkin perehtynyt katsoja ei saa enää samanlaisia väristyksiä kuin olisi saanut ensi-illan aikoihin.","Nokkela ja tyylikäs taidekauhuelokuva, joka sisältää monia, visuaalisesti upeita kohtauksia. "
320,80.0," Todella piristävä tapaus hollykylämössön joukossa. Leffasta on vaahdottu jo aivan tarpeeksi. Ja todettava on että jokainen ylistyssana on varmasti ansaittu. Kiinalaiset sen tietää -väkivaltainen toimintaseikkailu voi olla todella kaunista katseltavaa!Pienenä varoituksena kuitenkin mainittakoon että ensin kannattaa kuitenkin varautua seuraaviin seikkoihin: Tämä leffa on kiinankielinen. Mandariini-kiinaa pölötetään ja puhe saattaa tuntua tottumattomalle todella oudolta. Kiinalaiset soturit ovat supersankareita. Tosi taitavaa hameväkeä, jotka loikkivat puihin ja hyppivät seinille tosta vaan! Jos kung-fu-henkeä riittää ja nämä asiat ymmärrettävissä, niin tässä on todella katsomisen arvoinen tapaus!Tarina kertoo muinaisista sotureista ja legendaarisesta miekasta. Miekka varastetaan ja sitä sitten metsästetään ja puidaan soturihengen syvintä olemusta. Jenkkilässä uraansa luonut ohjaaja Ang Lee palaa juurilleen ja läsäyttää kaikelle kansalle perinteitä (siis niitä kiinalaisia sellaisia) kunnioittavan kung-fu -leffan äimisteltäväksi. Todella vaikuttava ja kunnioitettava suoritus. Ja lopputuloksessa näkyy että mistään ei tingitä. Kuvaus ja miljööt ovat todella kauniita. Myös taistelukohtaukset on niin superia katseltavaa, että oksat pois!Kotimaassaan jumalan asemaan noussut Chow Yun Fat heiluttaa käsiään ja patsastelee tarpeen tullen, Äijän karismaa ei voi kiistää. Tällä saralla aiemmin enemmänkin viihtynyt, myöhemmin Bondissakin nähty Michelle Yeoh, vetää komean vastapelurin roolin.","Kiinalaiset soturit ovat supersankareita. Tosi taitavaa hameväkeä, jotka loikkivat puihin ja hyppivät seinille tosta vaan!"
321,100.0,"Ang Leen vuonna 2000 ohjaama elokuva oli kunnollinen comeback fantasiamaista miekkabalettia sisältävälle wuxia-genrelle, joka kukoisti Kiinassa 60-luvulla, mutta jäi myöhemmin kung-fu-elokuvien jalkoihin. Vaikka tuotantoryhmässä oli vahva jenkkipanostuskin, Hiipivä tiikeri, piilotettu lohikäärme on vaikutelmaltaan kuitenkin hyvin perinteinen kiinalainen elokuva, joskin on selvää, että se on suunnattu miellyttäään länsimaalaista silmää. Mutta tämähän ei ole ollenkaan huono juttu, ja Hiipivä tiikeri, piilotettu lohikäärme onkin helposti parhaita toimintadraamoja koskaan. Ajankohtana on wuxialle perinteinen muinainen Kiina, jolloin eri dynastiat vielä kontrolloivat maan tapahtumia. Juoni keskittyy sankarillisiin ja pelottomiin sotureihin, joista kuullaan legendoissa ja lauluissa. Maan paras miekkamies Li Mu Bai (Chow Yun Fat) ei löydä sisäistä rauhaa, ja on päättänyt jättää veren tahriman elämänsä taakseen luovuttamalla legendaarisen miekkansa muihin käsiin. Li Mu Bain toveri, Yu Shu Lien (Michelle Yeong), on rakastunut syvästi Li Mu Baihin. Hän ei kuitenkaan kehtaa paljastaa tunteitaan tälle, menehtyneen kihlattunsa muistoa kunnioittaen. Kolmas tärkeä osapuoli on nuori kuvernöörin tytär Jen Yu (Ziyi Zhang), kenen on tarkoitus mennä vastahakoisesti naimisiin byrokraatin kanssa. Tyttö kuitenkin uneksii vapaasta elämästä, vailla vangitsevaa sitoutumista ja huolia. Näyttelijät ovat kaikki mestarillisia rooleissaan, ja tarinan edetessä katsoja oppii heistä koko ajan uusia piirteitä, niin hyviä kuin huonojakin. Elokuvan lopussa kaikki hahmot ovat kasvaneet persoonallisiksi ihmisiksi, joiden puolesta ei tunne muuta kuin sympatiaa. Hahmot puhuvat suuria sanoja, mutta näitä voi kuitenkin tulkita inhimillisiksi puheiksi, joista hahmottuvat ilon, surun, vihan, intohimon ja koston teemat.Juonen tapahtumat laukaisee Li Mu Bain miekan varkaus, joka johtaa juonta rikollisten metsästyksiin, salaliittoihin, romansseihin, taisteluihin ja jopa kuolemiin. Tarina ei missään vaiheessa polje paikoillaan, ja tällä konstilla Ang Lee on voinut esitellä suuren määrän tyylikkäitä alueita, jotka vaihtelevat aina ikivihreästä bambuviidakosta vuoritemppeleihin. Hienosti sävelletty musiikki on kaunista ja tunnelmallista kuunneltavaa, mutta ei peitä luonnon omia ääniä, kuten lintujen lauleskelua tai tuulen huminaa. Tuntuu välillä melkein siltä, kuin katsoisi talon ikkunasta ulos hulppeaan luontomaisemaan. Kohtaukset on rakennettu tarkasti, ja ensikatsomisella yllätyskäänteitä riittää koko keston ajan. Tasapaino taistelujen ja draamallisten kohtausten välillä löytyy enemmän kuin hyvin, ja erityisen tunnelmallisissa kohtauksissa kannattaanee varata paketti nenäliinoja kaiken varalle.Teknisesti Hiipivä tiikeri, piilotettu lohikäärme on huippuluokkaa. Kiinan parhaimmat  toimintaohjaajaat (muun muassa Matrixista vastannut taistelukoreografi Woo-ping Yuen) ovat olleet suunnittelemassa huikeita ja pitkiä tomintakohtauksia, jotka yliluonnollisuudellaan heijastavat sitä visuaalista vapautta, jota elokuvanteossa voi parhaimillaan hyödyntää. Tyhmäkin tajuaa, etteivät ihmiset oikeasti voi lentää vaijerimaisesti puusta puuhun, mutta ellei ole uppiniskainen realisti, tämän perhosmaisen efektin kauneus ja taivaallisuus avautuu. Miekkailukohtaukset ovat suurta adrenaliinijuhlaa, ja nykytekniikalla niistä on saatu niin dynaamisia, että katsojan silmät ovat irrota kuopistaan. Takaa-ajo talojen katoilla yöaikaan, nyrkkitappelu aavikolla, Michelle Yeohin ja Ziyi Zhangin kaksintaistelu miekka-areenalla- klassikkokohtauksia on pilvin pimein!Hiipivä tiikeri, piilotettu lohikäärme on merkkiteos genressään, ja miksei yleisestikin kun elokuvista puhutaan. Ang Leen kuuluisin teos nappasi huikeat neljä Oscar-palkintoa, joka on huippusaavutus ei-englanninkieliseltä elokuvalta. Pystit olivat enemmän kuin ansaitut, ja tästähän myös räjähti uusi wuxia-buumi, joka on myöhemmin inspiroinut monta muutakin loistoelokuvaa. Kiitokset herra Leelle siitä.nimimerkki: SpaceCadet1","Merkkiteos genressään, ja miksei yleisestikin kun elokuvista puhutaan."
322,80.0,"No niin. Sovitaan heti alkuun että ennakkoasenteet jätetään narikkaan. Kiinalaista leffaakin voi katsella ja ennen kaikkea kuunnella. Hyvä tarina ja hienosti toteutettu kokonaisuus voi viedä mukanaan  kielellä kuin kielellä.Hiipivä tiikeri, piilotettu lohikäärme kertoo kinkki-saagan soturin varastetusta miekasta, urheudesta ja arvoeroista. Höysteeksi sopaan on heitetty ripaus romantiikkaa. Peruskamaa siis lähtökohdiltaan, mutta toteutus on kaikkea muuta.Mihinkään anglo-leffaan Tiikeri-lohikäärme -saagaa on vaikea verrata. Yksittäisiä juttuja voi poimia Matrixsistä, minkä tahansa  westernin saluunatappelusta, Kolmesta muskettisoturista... listaa voisi jatkaa loputtomiin. Se mikä Tiikeri-lohikäärmeessä vetääkin puoleensa on juuri omanlainen tapa toteuttaa monissa leffoissa nähtyjä juttuja.  Ja tietysti komeat kuvat. Visuaalisuus on parasta pitkään aikaan.Miinuksena leffassa on pitkitetyt taistelut. Alkuosassa ei voinut kuin hämmästellä sirkusmaista koreografiaa, mutta loppua kohti miekan kalistelu alkoi jo puuduttamaan. Mistään pisto-puhallus-tukan oikaisu -touhusta ei toisaankaan voi puhua. Onneksi Tiikeri-lohikäärme on toteutettu alkukielellä, vaikka epäilemättä leffa on tehty alusta saakka länsimarkkinoille. Siitä todistuksena Michelle Yeohin mukana olo.(Ai mikä Yeoh? No se Bond-tyttö joka istui Jameksen mopon kyydissä selkä menosuuntaan käsiraudoilla Mr. Bondiin kytkettynä.) Mikään ei ole höpömpää kuin sortaen USA:ta puhuva Hollywwod-näyttelijä joka koittaa esittää vakuuttavasti neukkua tai pariisitarta. Pisteet omaan asiaan uskomisesta  Tiikeri-lohikärme -leffan tekijöille. Perinteisissä kategorioissa leffa asettunee toimintadraamaosastoon, Leffatykissä Hiipivä tiikeri, piilotettu lohikäärme kuuluu ilman muuta Hiljaisuutta! -genreen, eikä vain nimensä perusteella.",Mistään pisto-puhallus-tukan oikaisu -touhusta ei toisaankaan voi puhua.
323,60.0,"Monestikohan Reese Witherspoon on enkelinkasvoineen ja vaaleine hiuskutreineen esittänyt kilttiä koulutyttöä houkutusten julmassa maailmassa? Tai monestikohan Mark Wahlbergistä on leivottu rintakehä paljaana kulkeva tytsyjen päiväunipoju pienillä pahislisillä? Vastaus molempiin kysymyksiin lienee ”Monesti”. Silti jännäri nimeltä Hiipivää kauhua onnistuu vetäisemään em. asetelmasta kertakäyttökama-asteikolla toimivan seikkailun.Reese, tuolloin 20 v., esittää juuri ja juuri sakkol… 16-vuotiasta tyttöä, josta kehitellään jo alkumetreillä tunnontarkka tapaus. Uima-allasseurana ja bestiksenä toimiva tummahiuksinen Margo (Milano) on taas kerran se blonditytön vamppaava toveri. Ja baarista löytyvä, vähintään kummastuttavat taustat omaava lihaskimppupoju tytön tuleva ihastus sekä ylitarkan isäpapan kauhu. Myöhemmissä käänteissä poitsun negatiivisen puolen saavat tuta muutkin perheenjäsenet.Hiipivää kauhua pohtii puolittain Walkerin perhe-eloa ja isä-tytär-suhteen kehitystä teini-iän paineessa. Silti pääpaino on perinteikkäällä Eka tunti leppoisaa, toka tunti melskataan -trillerirakenteella. Ja eipä siinä mitään, kyllä Walhberg suoraan sanottuna aikamoisen kokovartalok*rvän hahmostaan loihtii. Täytyy toivoa, ettei tämä ollut niitä kuuluja tapauksia, joissa näyttelijä näyttelee oman itsensä hahmoonsa…",Kivassa kertakäyttöviihdepaketissa söpö tyttö ihastuu pahaan pojuun.
324,50.0,"Leffa, jolla on tällainen nimi, on mitä selkeimmin perheleffa. Sitäkin selkeämmin kyse on komediasta ja kun pääosissa esiintyy sellaisia nimiä kuin Peter Sellers, Peter Sellers ja Peter Sellers, tulisi elokuvan olla aivan tavattoman hauska. Ehkä niinkin, mutta ellei osannut odottaa poliittista satiiria, ei homma välttämättä naurata.Elokuvan hiiri on takapajula, joka sijaitsee jossakin Ranskan lähistöllä. Tätä maata hallitsee leskiherttuatar Gloriana XII (Sellers), jonka vasempana kätenä häärii kuivahko pääministeri Mountjoy (Sellers) ja parinkymmenen miehen armeijaa johtaa rillipäinen Tully Bascombe (Sellers). Pikkuvaltio on ajautunut lähes konkurssiin, koska sen ainut vientituote, perinteikäs viini, ei enää myy. Syynä ovat Yhdysvallat, jotka valmistavat juoman halpakopiota. Ja niin Gloriana XII päättää julistaa sodan USA:a vastaan ja lähettää maan jousipyssypataljoonan vihollisen kimppuun. Vapise Amerikka! (Ja se todella vapisee…)",Unelias pikkuvaltio hyökkää USA:n kimppuun.
325,60.0,"Leskiherttuatar Gloriana XII (Peter Sellers) johtaa mitätöntä pikkuherttuakuntaa, Grand Fenwickiä ja se on taloudellisessa pulassa. Onneksi juonikas pääministeri Mountjoyn kreivi Rupert (Peter Sellers) on keksinyt suunnitelman: julistaa sota USA:ta vastaan, hävitä se näyttävästi ja elvyttää talouselämä Marshall-apua hyödyntäen. Hyökkäävää armeijaa komentaa Grand Fenwickin riistanvartija ja sotamarsalkka Tully Tascombe (Peter Sellers) ja sen pätevyyden takaa brittiarmeijan veteraani Will Buckley (William Hartnell). Joka tapauksessa suunnitelmaan tulee useita mutkia, sillä tohtori Alfred Kokintzin (David Kossoff) kehittämä äärimmäisen vaarallinen Q-pommi eksyy Fenwickin kouriin. Mitättömästä viininviejämaasta tulee yhtäkkiä suuri maailmanpoliittinen vipu ja se vaikuttaa myös sisäpolitiikkaan. Onneksi loppu on onnellinen.Aihepiiri on Kylmän Sodan ydinsatiiri ilman mustaa huumoria ja apokalyptista loppua. Leonard Wibberleyn romaani on lähtökohtana ja Jack Arnoldin ohjaus on juuri asianmukaisen kevyt.Richard Henry Sellers näyttää kolmoisroolissaan vakuuttavan muuntautumiskykynsä ja käsikirjoitus jopa napauttaa sille selityksen. Joka tapauksessa monoliittimaisen kohtelias herttuatar on aivan erilainen hahmo verrattuna hykerryttävän kieroon Mountjoyhin ja Tully Tascombe on taas hupaisan kömpelö ja epävarma mitättömyys. Sellersin moni-ilmeisyys repii käytännössä kaiken huumorin muuten vakavaan tarinaan, sillä vain kivikovaa kenraalia satiroiva MacDonald Parke yrmeine ulkonäköineen repii nauruja Sellersin ulkopuolelta ja Jean Seberg jää harmillisen tarpeettomaksi. Lähtökohta on nyt jo vanhentunutta satiiria, joskin se on miellyttävän lämpimällä otteella toteutettu. Harmi vain että huumorille on vain yksi lähde, mutta katsojien onneksi se lähde on Peter Sellers.",Sellers näyttää kolmoisroolissaan vakuuttavan muuntautumiskykynsä.
326,50.0,"Pläjäys älypää-veljeksistä jotka saavat perinnöksi historialliseksi arvokiinteistöksi osoittaututuvan talon. Heput päättävät alkaa entisöimään taloa myyntikuntoon. Veljekset tutustuvat touhuilussaan talon vakioasukkiin, hiireen joka pitää saada pois päiviltä. Hiiri osoittautuu varsin epätavallisen ovelaksi pikkuniljakkeeksi ja eroonpääsy tästä ei olekaan mikään helpoin mahdollinen juttu. Kyllä hätä keinot keksii ja niitä keinoja naureskellaan leffan kuluessa.Mitään odotuksia hommasta ei ollut. Tai siis oli, sellaiset odotukset että varmasti on tylsä pätkä. Toisin kumminkin kävi, eihän tämä niin huono leffa olekaan. Kameratyöskentely on mainiota ja hiiri vaikuttaa todella aidolta vaikka sen käytös olikin jotain tavallisuudesta poikkeavaa. Tällaisissa tapauksissa päähenkilöiden hölmö käyttäytyminen saa melkein repimään hiuksia päästä, mutta sehän on hyvä homma kun leffassa on messissä. Vaikka tuotantopuoli toimii niin ei leffa silti ihan ylitä suurempia kynnyksiä. ",Kokonaisuus on suunnattu selkeästi lapsille ja heille leffasta lienee enemmänkin iloa.
327,40.0,"Kaikki muistavat parin vuoden sisällä jo trilogiaksi laajenevan Pirates of the Caribbean –seikkailun takaa Gore Verbinski –nimisen miehen. Sama hemmohan vastaa myös ensimmäisestä Ring-jenkkiversiosta ja Julia Robertsin tähdittämästä The Mexicanista. Mutta että myös tästä komediasta! Yllätyksenä tuli, täytyy myöntää.Hiiri jota ei saatu hengiltä on tyypillinen halvan huumorin perheleffa. Häiritsevintä siinä on halvahko Yksin kotona –formaatti, jossa söpö pieni kotihiiri korvaa Kevinin, mutta nöyryyttää kahta tomppelia yhtä lailla. Tylsemminkin.Paistinpannut kolahtelevat päihin, hiirenloukut napsuvat sormille ja äijäpahaset jopa lentävät kaasuräjähdyksen vuoksi ilmaan, mutta selviävät vammoitta. Siis selkeää Tom ja Jerry –väkivaltaa K8-leimalla. Ja vaikka turhauttavaa hiirenmetsästystä kutsutaankin perheklassikoksi, ei ainakaan allekirjoittanut joutunut kertaakaan treenaamaan naurulihaksiaan. Sen verran paremmin Yksin kotona –leffojen kaksi ekaa osaa toimivat, että hiiri jota ei saatu hengiltä vaikuttaa todellakin vain halvalta versioinnilta. Sitä paitsi sympaattiseksi tarkoitetun hiirulaisen kuolemaa toivoi viimeistään siinä vaiheessa, kun Nathan Lane ja Lee Evans uivat paskassa. Tai ehkäpä vasta Christopher Walkenin uran surkeimman miniroolin kohdalla. Selvää kertakäyttökamaa.","Noudattaa Yksin kotona –formaattia, jossa söpö hiiri korvaa Kevinin, mutta nöyryyttää kahta tomppelia yhtä lailla."
328,80.0,"Kaksi kaverusta, George (Gary Sinise) ja Lennie (John Malkovich) lähtevät hakemaan töitä. Vihdoin he saavat sitä eräältä maatilalta, jossa omistajan poika, Curley (Casey Siemaszko) pitää tiukkaa kuria. Hänen onneton vaimonsa yrittää vokotella maatilan työntekijöitä. Lennie on sitä paitsi lähellä lapsen tasoa, joka ei helpota yhtään kaverusten nykyistä tilannetta. Silti Lennie on hyvä työntekijä ja vahva kuin härkä. Lennie joutuukin usein vaikeuksiin tyhmyytensä takia ja George on jo tottunut pelastamaan hänet pulasta moneen kertaan.Odotin tästä jotain tylsää leffaa, mutta toisin kävikin. Tämä oli mukava ja lämminhenkinen elokuva alusta loppuun. Paitsi loppuratkaisu oli aika kylmä. Elokuvan pääosassa nähtävä Gary Sinise vastaa myös tämän elokuvan ohjauksesta. Tämän jälkeen jätkä jäi pääasiassa roikkumaan sivuosiin. Olen aina pitänyt Sinisesta ja senpä takia tuli tämäkin hankittua. Sinise jää kyllä vähän Malkovichin varjoon, joka tekee mahtavaa työtä näytellessään lähellä lapsen tasoa olevaa Lennietä. Se olisi ehdottomasti ollut Oscarin arvoinen suoritus.Hiiriä ja ihmisiä sisälsi paljon mukavia asioita, mutta myös karmeita juttuja. Aika monipuolinen elokuvahan tämä on. Pläjäyksen toimivuudesta vastaavat, niin Malkovichin hieno roolisuoritus, Sinisen ohjaus ja käsikirjoituksen pohjana oleva John Steinbeckin romaani. En tiedä kuinka paljon elokuva noudattaa kirjaa, mutta ainakin leffa on hyvä.",Mukava ja lämminhenkinen elokuva alusta loppuun.
329,70.0,"Sen piti olla nopea keikka. kolme kaverusta lähtevät pankkiin ryöstö mielessä, mutta kaikki menee pieleen. Yhdelle ryöstäjälle menee pupu pöksyyn ja lähtee pois, kaksi on enää jäljellä. Ei se mitään, he päättävät kuitenkin ryöstää pankin, mutta kohta poliisit kolkuttelee oven takaa. Sen piti olla nopea keikka mutta päätyi hikiseksi iltapäiväksi. Mediasirkus on alkanut.Hikinen Iltapäivä on alkuasetelmiltaan hyvää jälkeä mutta lopun kautta se menettää tehoaan. Elokuva pyörii Al Pacinon esittämän Sonnyn ympärille, näin elokuva luo parasta antiaan ja fiilistä huonontaen. Pacino on hyvä näyttelijä, ei siihen voi mitään sanoa ja Hikinen Iltapäivä kuuluukin ukon parhaimpiin roolisuorituksiin. Mutta kun elokuva keskittyy enimmäkseen Sonnyyn ja jättää John Cazalen esittämän Salin taka-alelle, tulee fiilikseen jonkinlainen tyhjä aukko. Olisin halunnut saada enemmän irti Salista ja kun näin ei käy, jotain jää uupumaan.Leffaa vaivaa myös juonen eteenpäin vieminen. Se ei anna paljoa uutta kestonsa aikana, vaan pyörii Sonnyn hermostuneissa liikkeissä ja poliisien välisissä neuvotteluissa. Mutta mediasirkus tuo elokuvalle plussaa. Taas saamme todistaa miten rikollisista tulee yhtäkkiä palvottuja…American style.",Sen piti olla nopea keikka mutta päätyi hikiseksi iltapäiväksi.
330,100.0,"Brooklyn, New York, 1972. Kolme kaverusta aikovat ryöstää pankin henkilökohtaisten menojensa kattamiseksi. Jo ryöstön alussa kuitenkin yksi heistä livistää ja jäljelle jäävät Sonny (Al Pacino) ja Sal (John Cazale) yrittävät hoitaa homman kunnialla loppuun ilman ongelmia ja pahimmassa tapauksessa ruumiita. Ikävä kyllä tämä elokuva on omistettu Murphyn laille: kaikki mahdollinen, mikä pankkiryöstössä voi mennä päin p-tä, sen myös tekee ja ikään kuin juuri ennen ryöstöä tyhjennetty holvi ei riittäisi, pian kovaonnista korttelia piirittää noin vajaa 300 poliisia, plus tarkka-ampujat ja ympärillä pörräävät helikopterit.Kaksikon primus motorina toimiva Sonny ei kuitenkaan aio livistää ja aloittaa kovan vaihtokaupankäynnin poliisien kanssa. Ikävä kyllä pian myös median edustajia kerääntyy tapahtumapaikalle ja tietoja ryöstäjien kengännumeroista ja aikaisemmista avioliitoista ja tietenkin seksuaalisesta suuntautumisesta alkaa levitä ympäri Amerikkaa. Siitä, minkä piti olla pelkästään siisti, rutiininomainen pankkikeikka, onkin tulossa hikinen iltapäivä...Dog Day Afternoon on myös kuuluisana kuvaajana toimineen Sidney Lumetin aivan liian vähälle huomiolle jäänyt kulttiklassikko tosi elämän pankkikeikasta, jossa ei todellakaan kaikki mennyt niin kuin piti. Elokuva on samaan aikaan trilleri, tutkielma ihmisen käyttäytymisestä ääritilanteissa, piikittelevä mediasatiiri sekä Kummisedästäkin tutun kaksikon Cazale-Pacinon taidonnäyte. Sekä harvinaisen musta komedia. Kuka tahansa ei onnistuisi pitämään tälläistä sekasoppaa kasassa mutta raina on hyvin intensiivinen ja säilyttää jännitteensä loppuun asti.Mediasatiirina pätkä on lähes Stonen NBK:n tasoa. Allekirjoittanutta nauratti ainakin kymmenisen minuuttia kohtaus, jossa media haastattelee puhelimitse piiritetyssä rakennuksessa Duracell-pupun lailla pomppivaa Sonnya ja Sonnyn päästäessä haastattelussa yhden harkitsemattoman f-llä alkavan sanan tv-lähetys keskeytetään toistaiseksi ja paikalle pistetään pyörimään Väiski Vemmelsääri-piirretty. Mutta myös  trillerinä elokuva on huippuluokkaa: en muista koska olisin viimeksi näin paljon odottanut loppuratkaisua ja kyllä se järkyttikin, ei siitä sen enempää...Näyttelijät rulaa, etenkin Al Pacino vetää sen ""mökä-äijä"" roolinsa mutta meikäläiseen vetosi myös hiljainen nössö John Cazale, joka kuoli syöpään nelikymppisenä ja ehti tehdä vain viisi elokuvaa (Huomioikaa hänen syöpäpuheenvuoronsa elokuvassa. Karmivaa...). Molemmat olivat (ja ovat) äijiä. Olisi kyllä kiinnostanut nähdä, mihin suuntaan Cazalen lupaava CV olisi vetänyt, mutta ei voi mittään.Mitä tässä enää voisi sanoa? Ehdoton viiden tähden leffa ja MTV 3 teki todellisen kulttuuriteon esittäessään tämän. Ehkä voin jo antaa anteeksi sen että Maikkari lähetti Once upon a time in American kahdessa osassa... Jos tämän missasit, niin hanki DVD tai lainaa kaverilta joka tämän nauhoitti, muuten on edessä entistäkin hikisempi iltapäivä...",Turhan vähälle huomiolle jäänyt klassikko hikisestä iltapäivästä.
331,80.0,"Sonny on nuori bi-seksuaali joka aikoo kaverinsa Salin kanssa ryöstää pankin kustantaakseen miesystävänsä sukupuolenvaihdosleikkauksen. Poliisi saa vihiä asiasta kun äijät ovat jo aseet kädessä pankissa, ja syntyy panttivankitilanne.Dog day afternoon on Al Pacinon alkupään tuotantoa, ja hiton hyvää sellaista. Meno on dramaattista ja jännittävää, mutta ovelalla mustalla huumorilla siivitettyä. Toimii!Pacinon roolisuoritus on erinomainen. Äijä pääsee myös reuhkaamaan ja huutamaan tavalliseen tapaansa, paljon. John Cazale hiljaisena ja hieman tyhmähkönä Salina on myös erittäin hyvä. Muutkin näyttelijäsuoritukset ovat kohdallaan. Ohjaus ja tositapahtumiin perustuva kässärikin toimivat hyvin. Kaikki on siis kohdallaan. Pläjäys kulkee sulavasti kohti vääjäämätöntä loppuratkaisuaan. Erittäin hyvä klassikkoleffa johon tutustumista suosittelen ehdottomasti. Sonny: ""Where do you wanna go? Any country you like.""Sal: ""To Wyoming.""",Pläjäys kulkee sulavasti kohti vääjäämätöntä loppuratkaisuaan.
332,100.0,"New York, kesä 1972. Huonoista oloista lähtöisin olevat, maailman raakuutta nähneet Sonny (Pacino) ja Sal (Cazale) aikovat ryöstää pankin, mutta joutuvatkin jumiin sisälle kun huomaavat että poliisi on saanut piiritettyä pankin. Heillä on panttivankejakin; pankinjohtaja ja kassaneitejä. Alkaa painajaismaisin ja hikisin iltapäivä jonka Sonny ja Sal joutuivat ikinä kokemaan.Jotkut arvioijat ovat sanoneet että tässä pätkässä on hieman liian poliittinen ote, pikemminkin päinvastoin; leffan ote on sopivasti omaa aikaansa ja ajan henkeä käsittelevä: Vain vähän aikaa ennen leffan tapahtumia oli ollut Attican verinen vankilakapina. Vangit olivat nousseet kapinaan protestiksi huonoille oloilleen ja kansalaisoikeusrikkomuksille. Kapinasta tuli verinen siinä vaiheessa kun poliisi ja kansalliskaartin erikoisosasto hyökkäsivät automaattiasein (joista osa oli toisen maailmansodan perua, esim. epätarkat mutta tulivoimaiset Thompson- konepistoolit) ampuen kaikkea tielle tulevaa, myös panttivangeiksi otettuja vartioita. Attican vankilassa oli paljon mustia vankeja. Vankilakapinan verinen tukahduttaminen saikin paljon huomiota. Sonny tuntee sympatiaa näitä huonosti kohdeltuja ihmisiä kohtaan ja puhuessaan leffan aikana tiedotusvälineille, kerääntyneelle yleisölle ja poliisille kertoo epäkohtia jotka vaivaavat hänen mielestään tätä kylmän sodan jyrkkää yhteiskuntaa. Olen  jälkeenpäin elokuvan katsottuani nähnyt kuvia poliisin silloisten SWAT- joukkojen aseistuksesta jotka olivat kerääntyneet pankin ympärille: Thompsonia ja lähitaisteluun tarkoitettua M2 Carbinea näkyy paljon, jopa tarkka-ampujilla. Elokuvassakin oli kuvattu yhdellä katolle menneellä SWAT- poliisilla M2 Carbine. Tarkoitus on selvä: ""jos roisto tulee ulos, täyttä tulta vaan niskaan"". Sellainen on sen ajan henki. Kaiken kaikkiaan  elokuva on hyvä opetus ajan poliittisesta ilmapiiristä. Suosittelen katsottavaksi, vaikka ihan vain nostalgian takia.nimimerkki: Galeazzo",Hyvä opetus ajan poliittisesta ilmapiiristä.
333,50.0,"Vaikka neuvostoliittolainen kaunokirjallisuus ei kauhean tuttu juttu olisikaan, kilisyttänee Mihail Solohovin Hiljaa virtaa Don todennäköisesti kelloja useammassa kuin yhdessä kellotapulissa. Kyseessä on yksi harvoja kansainvälisen luokan neuvostoliittolaisia klassikoita, joka yhdessä parin muun merkkiteoksen kanssa toi Solohoville vuoden 1965 kirjallisuuden Nobelinkin.Muistan lukeneeni aikoinaan lukiovuosinani koko Solohovin suomeksi käännetyn tuotannon, mutta itsekään en varsinaisesti muistanut Donin kasakoista kertovan tiiliskivijärkäleen olevan ainakin osittain julkaistu jo 20-luvulla. Tämä elokuva sattuu vielä olemaan ensimmäinen koskaan tehty filmatisointi kyseisestä opuksesta, joten nyt ollaan todella jännän äärellä.Alkuperäiskirja kertoo pähkinänkuoressa Donin kasakoiden vaiheista ja sisäisestä draamasta Venäjän sisällissodassa, jossa nämä siis taistelevat valkoisten puolella bolshevikkejä vastaan. Elokuvaan on varsinaisesti valikoitunut vain tarinan kolmiodraamaa käsittelevä osuus sekä lopun lyhyt sotakohtaus. Täytyy nyt jo näin alkajaisiksi murjaista, että vaikka kyseessä onkin neuvostoliittolainen mykkäelokuva sekä tunnetun kirjallisen klassikon filmatisointi, kyseessä ei todellakaan ole mikään kauhean ihmeellinen elokuvataiteellinen saavutus. Homma on nimittäin niin, että niinkin massiivista teosta kuin Hiljaa virtaa Don ei missään vaiheessa edes ajateltu filmatisoida kokonaisuudessaan ja tähän valikoitiin siksi vain pieni osa itse tarinaa. Ilmeisesti koko massiivisen eepoksen  julkaisu oli tässä vaiheessa vielä jotakuinkin kesken, joten täydellistä versiota ei tähän aikaan vielä ollutkaan mahdollista tehdä.Periaatteessa tässä onkin juuri kyse mitättömän pienestä ja irrallisesta osasta jotain paljon suurempaa, jota ei koskaan tehty ainakaan elokuvamuodossa loppuun asti. Hahmot ja näiden asuttama maailma jäävät tässä tyngässä pahasti hengettömiksi ja tarina kontekstittomaksi, joten tässä ei ole missään vaiheessa kunnollista tarttumapintaa nykyajan katsojille.Mitä tulee tekniseen toteutukseen, kyseessä on pitkälti niitä sotakohtauksia ja muutamia nättejä luontokuvia lukuun ottamatta varsin keskinkertainen ilmestys, joka tuskin herättää kenessäkään sen suurempia tunteita suuntaan tai toiseen. ",Pelkkä osanen jostain paljon suuremmasta.
334,60.0,"Leffa perustuu Graham Greenen samannimiseen kuuluisaan romaaniin. Enpä tiedä kyseistä romaania. Tapahtumat sijoittuvat 50-luvun Vietnamiin, Saigoniin. Homma alkaa varsin synkissä merkeissä. Hiljainen amerikkalainen Alden Pyle (Fraser) on puukotettu hengiltä. Tuossa vedetään heti kättelyssä matto happy endin alta. Leffa herättää tuolla ratkaisulla mielenkiinnon vaikka kaukoidän historia ja sen politiikka ei saa oikein muuten syttymään leffoissa. No, siirrytään sulavasti hiukan aikaisempiin tapahtumiin. Jospa tästä nyt kuitenkin leffa tulisi.Thomas Fowleri (Caine) on London Timesin kirjeenvaihtaja, jolla on kaunis rakastajatar Phuong. Vaikka politiikkan pinnan alla kuohuu ja vaikka yleinen meininki onkin melko levotonta niin Thomas ja Phuong ovat onnellinen pari, kunnes kuvioihin ilmestyy kolmas pyörä, omituisen kohtelias avustustyöntekijä Alden Pyle. Miesten välille kehkeytyykin melko omalaatuinen viha-ystävyyssuhde, jossa miehet päätyvät kilpailemaan samasta naisesta kaiken muun tohinan keskellä. Eikä siinä vielä kaikki, luvassa on enemmänkin dramatiikkaa kuten alku paljastaakin.Aluksi leffa vaikutti mielenkiintoiselta, mutta jossain välissä jännite vaan lopahti. Se voi olla aihepiiri tai sekin että tietää miten hommassa tulee käymään. Lopulta kokonaisuus muodostuu Cainen näyttelijänlahjojen ympärille ja heppuhan sai jopa Oscar-ehdokkuuden roolityöstään. Fraserinkin rooli on jopa pienempi kuin olin ennakkoon kuvitellut. Eipä sitä toisaalta jää enempää kaipaamaankaan Cainen hoidellessa hommat.",Jossain välissä jännite vaan lopahti.
335,80.0,"Näyttelijä John Krasinski (13 Hours), (Detroit) ja tv-sarja (Jack Ryan) on monen muun kollegansa tavoin siirtynyt myös kokeilemaan ohjaamisen hommia varsin tehokkaalla kauhutrillerillä A Quiet Place-Hiljainen Paikka. John Krasinski on saanut ajatuksen tehdä elokuva mykkäelokuvien hengessä hiljaisuudesta ja yhdistää tähän mukaan hieman (Cloverfield) elokuvasarjan henkistä salaperäistä hirviökauhuelokuvaa. Lopputuloksena on syntynyt yksi vahvimmista tunnelma coctaileista sitten Jordan Peelen (Get Out:in) jälkeen.Vajaa vuosi on kulunut kun maailmaa kohtasi mystinen katastrofi ja pian tämän jälkeen hiljaisuus valtasi maailmankadut ja pieninkin äänenpölähdys saattaa tietää nopeaa kuolemaa. Syrjäisessä maalaiskylässä asuva Abottien perhe isä Lee (John Krasinski), raskaana oleva äiti Evelyn (Emily Blunt) heidän lapset Marcus (Noah Jupe) ja Regan (Millicent Simmonds) ovat eläneet tiukoilla säännöillä päivittäin ja kommunikointi hoidetaan pääsääntöisesti viittomakielellä. Yksi pieni virhe tai hermoromahdus voi kuitenkin olla kohtalokas.Hiljainen Paikka on viihdyttävän kutkuttavasti hermoja kutittava kauhutrilleri ajasta jolloin hiljaisuus on ottanut vallan kaikkialla. Ohjauksen ja pääosan yhtäaikaa tekevä John Krasinski osaa luoda tunnelmaan mainiosti potkua sopivan rauhallisesti. Useat pitkät dialogittomat jaksot suorastaan naulitsevat teatterinpenkkiin joista varsinkin muutama pakokauhukohtaus viljasiilossa ja kylpyammeessa saa pulssin mukavasti kiihtymään. Hiljaisen Paikan ääniefektisuunnittelu on tehokkainta ja hyytävintä pitkään aikaan, sillä välillä pelkkä hengityskin salpaa kylmänväreet pitkin ihoa.John Krasinskin, Bryan Woodsin ja Scott Beckin kynäilemä tarina tuo lähtökohdiltaan hieman mieleen M. Night Shyamalanin (Sings) ja Trey Edwards Shultsin (It Comes At Night) elokuvat joissa myös tarinan ytimen keskellä on perhe etsimässä turvaa tuntemattoman uhan riehuessa ympärillä. Hiljaisen Paikan tarinan tapahtumat pidetään visusti tämän yhden perheen näkökulmassa ja tapahtumat maailmalta nähdään vain muutamissa uutiskuvissa ja lehtileikkeissä. Charlotte Bruus Christensenin (Jahti) tehokas kuvaus vie kuvakulmia pitkin heidän kotitaloa ja viljelypeltoa ja tuo pari kertaa häiriintyneen voimakkaasti lähikuvilla ihmisen kasvoista pelon tuskan irti. Myös kuvat autioista ja tyhjistä kaduista nostavat taustalle toimivasti lopunajan henkeä. Tarinan uhkakuva pidetään pitkään piilossa pelkkinä välähdyksinä ja katsojalle riittää muutamat taustalla olevat hävitys kuvat kertomaan minkälaisen terrorin kanssa ollaan tekemisissä.John Krasinski ja Emily Blunt tekevät kumpikin vahvat roolityöt perhettään viimeiseen asti suojelevina ja hermonsa kurissa pitelevinä vanhempina. Noah Jupe ja Millicent Simmonds pärjäävät myös varsin toimivasti kaiken järjettömyyden keskellä heidän lapsinaan.",Tehokas painajaismainen visio perheestä mystisen uhan keskellä.
336,50.0,"Sanoma. Sanomastaan sci-fi tunnetaan. Ja symboliikastaan muttei nyt sentään riennetä asioiden edelle. Hyvästä science fictionista löytyy sangen usein seikka/seikkoja, joita se haluaa omasta maailmastaan sanoa ja joita me katsojina voimme heijastella omiin kokemuksiimme sekä siihen vallitsevaan yhteiskuntaan, missä elämme. Toki ei tässäkään genressä tarvitse ideologiaansa tuputtaa, rehdit seikkailut vaikkapa Star Warsin malliin ovat mitä mainiointa todellisuuspakoa fantasiamausteineen. Tutut teemat luokkaeroista, vapaudenriistosta, ympäristöongelmista ja vaikka mistä on sci-fin saralla käyty ansiokkaasti läpi vuosikymmenten saatossa. Esimerkiksi riipaisevassa draamassa saman voisi kenties sanoa tehokkaammin, mutta olen itse muksusta asti pitänyt sci-fistä juuri siksi millaisia utopistisia visioita valmis tuotos mahdollisesti tarjoaa. Ja tietenkin rapsakka genren edustaja panee myös aivosolut töihin. Nyt käsittelyn alla oleva Silent Running on tyylipuhdas lajinsa arkkityyppi, jonka pääpointiksi muodostuu ympäristön/luonnon kunnioittaminen, potenssiin viagra.Freeman Lowell (Bruce Dern) on kokenut mukavampiakin päiviä. Avaruudessa leijuskelevat kasvihuoneet, joissa maapallon viimeiset flooran ynnä eläinkunnan jäsenet ovat eleleskelleet hänen hellän huolenpitonsa hoivissa on kaupallisista syistä määrätty tuhottaviksi. Teollis-muovistunut maapallo ei kuulemma vihreää enää kaipaa ja muut avaruusaluksen työntekijät eivät pane hanttiin, pääseehän tuolta siten nopeammin takaisin kotiin kivan yhtenäiskulttuurin pariin. Lowell hieman sekoaa yli vuosikymmenen mittaisen työnsä hukkaanmenon johdosta ja kun ekologiset argumentit eivät enää tehoa (yöks jotain multaa tuumaavat toverit) on heidät pakko päästää päiviltä. Loput 3/4 filmistä päähenkilö hengailee yksinään aluksella, yrittäen saada itselleen seuraa roboteista, muistellen vanhoja keskinkertaisia aikoja sekä tietenkin rakkaita kasvejaan hoitaen. Jotain pitäisi tehdä myös tulevaisuuden suhteen, sillä kartalta ei noin vain kadota eikä avaruudessa liiemmin ostosliitereitäkään vastaan tule.Koska Silent Running käytännössä on yhden miehen shöy lienee onnemme, että Bruce Dern toimittaa luontoa rakastavana päähenkilönä erittäin tehokkaan roolisuorituksen. Alussa hän tuo ulkopuolisuuttansa toimivasti esille, myöhemmin heebo napsahtaa silmät vinkurallaan kuten asiaan kuuluu ja sitoo meidät katsojat omalle puolelleen argumenttia harhaillessaan tyhjässä aluksessaan seuranaan vain jokunen kömpelön höpsäkkä robotti (70s style). Mielen tuottamia temppuja leffassa nähdään jonkin verran, pidempiaikainen yksinäisyys ei ole hyväksi ihmisolennolle. Tällöin luodaan rippusia tarvittavaa huumoriakin peliin, kuten kohtauksessa, jossa Lowell koittaa opettaa apulaisiaan pelaamaan pokeria kuten hänkin jätkien vielä elossa ollessa teki. Hieman pieneltä tuntuva alus on pätevästi lavastettu, vaikkakaan ei se kaikkein tunnelmallisin näkemäni kulkupeli, klassikoiden kuten Alien ja 2001: Avaruusseikkailu kaltaisista ikonisista designeista ei voida puhua. Avaruus sekä aluksen ulkokuvat ovat kestäneet ajanhammaskalustoa yllättävän hyvin.Voinemme palata siihen sanomaan. Sokea-Reettakin hiffaa, mistä leffassa on kyse, mistä se yrittää meitä informoida. Kohdelkaa luontoa paremmin, älkää kadottako yhteyttänne siihen. Tätä tematiikkaa filmi sitten toistaakin juuri puhumaan oppineen kakadun tavoin, hienovaraisuus on samaa tasoa kuin pervolla pornokaupassa. 70-luvulla ajatus globaaleista ympäristöongelmista lienee mennyt radikaalimpaan lokerikkoon, tämän päivän näkökulmasta moinen vanhanaikainen paasaus lähinnä hihityttää ensimmäiset neljä kertaa, hatuttaa seuraavat neljäkymmentä. Tosin mieluummin minä tätä katsoin verrattuna kahteen aktivistiin, jotka kinaavat siitä kummat ovat ympäristön kannalta haitallisempia tuottaa, linssit vai herneet. Oikea vastaus tietenkin kuuluu ettei kumpikaan, tosimies syö vain lihaa öriöriöri, toteaa keskusteluun hyppäävä kolmas twittersoturi. Elokuvan kannalta on lisäksi erittäin harmillista ettei muihin teoksen maailmassa tapahtuneisiin asioihin viitata kuin parissa virkkeessä.",Yhtä hienovarainen kuin pervo pornokaupassa.
337,80.0,"Antonia (Laborit) verhoutuu nunnankaapuun ja elää melkoisen suljettua elämää luostarissaan. Hän on nuori ja nätti Jumalan morsian, mutta kaiken lisäksi myös kuuro. Kun Antonia pääsee vanhemman sisaren paikalle kodittomien turvakotiin töihin, nuoren nunna elämä muuttuu melko isosti. Hän kohtaa köyhän liettualaisen miekkosen, Mikasin (Otterstedt), joka niin ikään ei kuule maailman ääniä. Yhteinen kieli herättää Antoniassa vähitellen kiinnostuksen, jota nunnalla ei saisi olla.Hiljainen rakkaus on monella tapaa, vaikka toki henkilöidensä ja tapahtumiensa puolesta erilainen onkin, Rakkautta ennen aamua -leffaa. Miljöiden eurooppalaisuus tietysti on yksi tekijä, joka vaikuttaa asiaan, mutta edettäessä visuaalisesta maailmasta hieman syvemmälle – löytyyhän niitä yhteneväisyyksiä myös sieltä. Kummassakin elokuvassa on kaksi nuorta ihmistä, jotka tapaavat sattuman oikusta ja päätyvät sitten tutkimaan toisiaan, ja sitä kautta myös itseäänkin. Hiljainen rakkaus on silti traagisempi tarina, eikä ihan niin mutkattoman mukavasti etenevä kuin Richard Linklaterin rakkauselokuva.",Virkistävän eurooppalainen rakkaustarina.
338,60.0,"Vuonna 1947 valmistunut Elia Kazanin ohjaama Hiljainen Sopimus oli aikanaan varsin ajankohtainen: Toinen maailmansota oli loppunut pari vuotta aiemmin ja lietsonut ihmisiä juutalaisvihaan myös Atlantin toisella puolella. Tosiaan, Euroopasta on tehty ja tehdään edelleen massoittain filmejä antisemitismistä, mutta minkälaista oli elämä Amerikassa 1940-luvulla?Hiljainen Sopimus pohjautuu juutalaisen Laura Z. Hobsonin samannimiseen romaaniin. Varsin todentuntuisen ja omaperäisen tarinan keskushenkilönä toimii Phil Schuyler Green –niminen journalisti, joka saa työnantajaltaan tehtäväksi kirjoittaa kattavan artikkelin antisemitismistä. Gregory Peckin esittämä Phil huomaa työnannon olevan sieltä vaikeimmasta päästä, sillä aiheesta on raapustettu vuosien varrella irti lähes kaikki mahdollinen. Uuden näkökulman toivossa Phil päättää tekeytyä juutalaiseksi vaihtamalla nimeään ja luulee näin saavansa tietää miltä rotuviha tuntuu omassa ihossa. Muita elokuvan juonen kannalta tärkeitä hahmoja ovat Philin juutalainen lapsuudenystävänsä Dave Goldman (John Garfield) sekä Philin työnantajan veljentytär Kathy Lacey (Dorothy McQuire) joka on juutalaisvihasta kertovan artikkelin idean takana ja johon Phil varsin vikkelästi rakastuu. Pääosarooli on tyypillinen Gregory Peckille ja siksi sekä hyvin osuva että tylsä. Hän uhkuu isällisyyttä ja turvallisuutta kuten aina, mutta on tietyissä eleissään lähes lapsellinen. Onnesta hihkuva Phil Green ei ole sen uskottavampi kuin sama mies murjottamassa työnantonsa vaikeutta, makaamassa vällyjen välissä murjottamassa. Peck on liian aikuinen mies sopeutuakseen täydellisesti Phil Greenin alaihtelevaisuuteen. Kaikkien tunneryöppyjen seassa inhimillisimmiksi ja täten myös omasta mielestäni palkitsevimmiksi suorituksiksi nousevat John Garfield esittämässä Dave Goldmania, jota jäytää jatkuva juutalaisvihan kohteena oleminen sekä Phil Greenin toverillista äitiä esittävä Anne Revere, jonka seurassa Phil käyttäytyy jälleen kuin lapsukainen. Oscarin näyttelijäsuorituksesta sai ainoastaan Celeste Holm, jonka henkiin luoma Anne Dettrey on jollain tapaa hyvin epämääräinen sekä ristiriitaisuutensa että keskeneräisyytensä vuoksi. Pirteistä seurapiirimäisistä eleistään huolimatta (tai niiden takia) Anne laskeutuu elokuvan loppupuolella lähes itsesääliin, surkeaan apeuteen, mutta asiasta ei informoida sen enempää.",Klassikon maineestaan huolimatta elokuva on nykyaikana hiukan vaisu.
339,100.0,"En ainakaan tunnustaudu suureksi romanttisten draamojen ystäväksi, monet niistä kun ovat niin yltiösiirappisia tyyliin Titanic. Ihan vain mielenkiinnosta lainasin kirjastosta normaalissa kirjastokunnossa olleen Hiljaiset sillat -VHS:n. Edes kuvan väriseminen viiden sekunnin välein ei enää parin minuutin katsomisen jälkeen tuntunut missään, se kertookin jo paljon.60-luvun Iowan maaseudulla jokainen tuntee toisensa ja salaisuuden kantautuvat usein ei-toivottuihin korviin. Kotirouva Francesca (Meryl Streep) haluaa nauttia niistä rutiinittomista neljästä päivästä, joina hänen miehensä ja lapsensa ovat maatalousnäyttelyssä kaukana kotoa. Jääteetä siemaillessaan Francesca huomaan pihaan ajavan valokuvaajan, Robertin (Clint Eastwood), joka on tullut kuvaamaan Madison Countyn katettuja siltoja. Ikävä kyllä Robert on päässyt eksymään, mutta eipä hätää, Francesca lupaa auttaa miehen määränpäähänsä.Hieman Robertiin tutustuttuaan Francesca pyytää hänet kotiinsa illalliselle. Totta kai mies suostuu, kun ei ole kunnon kotiruokaa pitkään aikaan saanut. Francescalla ja Robertilla juttu luistaa oikein mallikkaasti ja he alkavat tuntea toisiaan kohtaan muutakin kuin pelkkää ystävyyttä. Mutta aikaa heillä on vain neljä päivää.Clint Eastwood (joka myös ohjasi tämän leffan) ja Meryl Streep uskomattoman taitavina näyttelijöinä saavat roolihahmonsa elämään. Elokuva ei sorru naurettavuuteen, tarina on koskettava ja erittäin kaunis. Vaikka itse useimmiten kovin kyyninen olenkin, tulee silloin tällöin tarve katsoa jotain mieltä liikuttavaa ja Hiljaiset sillat on siihen juuri täydellinen vaihtoehto. Näin hyvää romanttista draamaa saa kyllä etsiä oikein urakalla, välttämättä sittenkään löytämättä.","Elokuva ei sorru naurettavuuteen, tarina on koskettava ja erittäin kaunis."
340,90.0,"Rakkautta on monenlaista. Tässä elokuvassa esille nostetaan sellainen rakkaus, joka leimahtaa ensi silmäyksellä ja tyhjentää pään kaikista muista ajatuksista. Tämä on sitä parasta, oikeaa rakkautta. Elokuvassa halutaan mielestäni myös osoittaa että rakkaus ei ole ainoastaan nuoria ihmisiä koskettava asia, vaan rakkaus voi leimahtaa vanhemmallakin iällä.On vuosi 1965. Francesca Johnson (Meryl Streep) elää onnellista elämää Iowan osavaltion maaseudulla. Hän hoitaa miehensä ja kahden lapsensa kanssa tavallista maatilaa ja sen jokapäiväisiä tehtäviä. Francescalle koittaa ansaittu loma, kun muu perhe lähtee neljän päivän mittaiselle reissulle osallistuakseen maatalousmessuilla järjestettävään härkien missikilpailuihin. Francescan kotipihalle saapuu eksynyt National Geographicin valokuvaaja Robert Kincaid (Clint), joka on etsimässä ja valokuvaamassa vanhoja puusiltoja, joita tässä osassa maata on runsaasti. Francesca suostuu opastamaan Robertia etsimälleen sillalle, ja huomaa viihtyvänsä varsin hyvin tämän harmaahapsisen herran seurassa. Francesca kutsuu kohteliaasti Robertin illalliselle, jonka jälkeen on iltakävelyn vuoro heinäsirkkojen sirityksen keskellä ja molemminpuolinen ystävystymisen tunne syvenee...Tämä elokuva on täydellinen romanttinen  draama. En osaa asiaa paremmin ilmaista. Pääosanäyttelijät tekevät täydelliset roolisuoritukset ja olisi helppo luulla että näyttelijät ovat oikeasti rakastuneet toisiinsa, he käyttäytyvät toistensa lähellä kuin pikkulapset. Ovathan he olleet huippuluokan näyttelijöitä jo vuosikymmeniä, joten kyseessä lienee kuitenkin vain valkokankaalla tapahtuva rakastuminen. Oma mielipiteeni Clint Eastwoodista on, että hänen elokuvansa ja roolisuorituksensa vain paranevat miehen vanhetessa. Clint on myös ohjannut tämän elokuvan.Mikäli et ole vielä nähnyt tätä elokuvaa, suosittelen että nouset tuoliltasi saman tien ja kävelet lähimpään myymälään tai vuokraamoon hakemaan sen. Tämä ei kuitenkaan välttämättä ole paras mahdollinen valinta poikaporukan illanistujaisiin.",Rakkaus ei ole ainoastaan nuoria ihmisiä koskettava asia.
341,50.0,"Sisarukset ja pieni poika asettuvat hotelliin toisen sisaruksen sairastuttua. Maa on selvästi jossain Itä-Euroopassa, sota-alueella ja kukaan ei osaa maan kieltä. Ilma on kuuma niin sisarten välillä kuin ulkonakin. Poika seikkailee hotellissa ja sisarten välit ovat kireät. Kuten juoni kertoo, niin aihe on todella kuiva. Hiljaisuus on Bergmanin vähäpuheinen elokuva... Hiljaisuudesta. Se kunnioittaa hiljaisuutta ja rauhaa, mutta on samalla umpitylsä kertomus ei mistään. Kun repliikkejä on vähän, luotetaan visuaalisuuteen. Harmi vain, että sekään ei kanna heikkoa tarinaa kovin kauaa. Vähän seksiä, paljon hiljaisuutta, niin on kasassa taide-elokuva. Bergman käsittelee elokuvissaan naisia niin kuin haluaisi repiä näiltä vaatteet päältä. Näiden sisäinen raivo ja emotionaalinen lataus on niin suuri, että se tuntuu syvälle, mutta vain hetkittäin. Elokuvassa Kuiskauksia ja huutoja naisten tuntoja kuvattiin paljon paremmin. Nyt kaikki jää vain pintaraapaisuksi. Keskittymisen herpaantuessa voi huoletta jatkaa katselua. Kun suuri osa elokuvasta on vain pojan seikkailua hotellissa hiljaisuuden vallitessa, alkaa paatuneimmankin leffaharrastajan päässä pyöriä ajatuksia elokuvan järjellisyydestä. Mielessä käy katselun lopettaminen tai edes hetkittäinen pause-nappulan käyttö lepotaukoa varten. Jälkimmäinen on miltei sama kuin antaisi leffan pyöriä. Täysin tyhjä elokuva. ","Bergmanin vähäpuheinen elokuva... Hiljaisuudesta. Kunnioittaa hiljaisuutta ja rauhaa, mutta on samalla umpitylsä kertomus ei mistään."
342,60.0,"Ingmar Bergmanin kuulu Usko-trilogia päättyy Hiljaisuuteen, mihinpä muuhun. Aiemmista osista tuttuun tyyliin homma etenee minimalistisesti ja kuoleman varjojen läsnä ollessa.Hiljaisuus vedetään läpi käytännössä kahdella keskushahmolla. Sisarukset Ester ja Anna koettelevat vuoronperään toistensa luonnetta. Heidän entiset, ilmeisesti kovin läheisetkin välit ovat viilenneet ajan myötä, mutta kuolemansairas Ester roikkuu silti epätoivoisesti pikkusiskossaan kiinni. Anna sen sijaan yrittää pyristellä irti otteesta – tuskin edes tietämättä miksi. Se seikka, että Ester on kuuluisa kirjallisuuden kääntäjä, luo lisäpontta yhtenä pääteemana olevalle tunteiden tulkitsemisen ja omalle kielelle kääntämisen vaikeudelle.Psykologisesti Bergman peilailee lukuisia kysymyksiä seksuaalisuudesta, kuolemanpelosta, lähimmäisenkaipuusta ja virittelee piilevän jännitteensä matelevan dialogin keinoin. Vähänkään väsyneessä mielentilassa tai ns. perusviihdettä etsiessä tämä seikka on lähes kuolettava elokuvalle. Seitsemännen sinetin jykevyyttä tai lähes silmät päästä pullauttavia yksittäisiä voimakohtauksia ei ole. On vain outo seisahtunut tunnelma, josta tunne on paikoin revittävä irti.Myönnetään, että Hiljaisuus on monella tapaa enemmänkin kuin elokuva. Yksi trilogian kolmesta vuoropuhelusta äänettömälle Jumalalle. Silti, tai ehkä juuri siksi, sen katseleminen on kovin painostava ja väsynyt kokemus, irtaantuminen tutusta ja turvallisesta. Silti joku muu varmasti löytää myös tarttumapinta-alan vakavien teemojen esitystavasta. PS. Huvittavaa kyllä, mukana oleva hyvin vähä vilauttelu teki aikoinaan leffasta Bergman-leffan mittapuulla jopa kassahitin. Pornografian nimissä on hyvä myydä, niinhän se menee.",Surunaiheita ja kipeitä elämänvaiheita seisahtuneissa tunnelmissa.
343,10.0,"”Maybe their plan is to steal… America!”Olen odottanut tämän dokumentin näkemistä niin kauan. Kaikki mahdolliset merkit viittasivat jo aivan ensimmäisistä trailereista lähtien, että tämä on tosi diippia tavaraa. Vuodenvaihteeseen mennessä tämä löytyi jo kaikkien mahdollisten kriitikkojen huonoimpien elokuvien listojen kärjestä. Moni kriitikko käveli teatterista ulos kesken näytöksen. Viime viikonloppuna tämä voitti vielä neljä Razzieta, joista yksi vuoden huonoimpana elokuvana. Samassa sarjassa oli ehdokkaana mm. Gods of Egypt ja Batman v Superman: Dawn of Justice. Tällaisten meriittien perusteella tämän on pakko olla vähintäänkin ikimuistoinen elämys.Dokumentti alkaa sen ohjanneen Dinesh D’Souzan joutavilla jaaritteluilla. Ukko oli sekaantunut jokunen vuosi ennen Hillary’s American tekemistä vaalirahoitusvenkuloihin ja joutunut linnaan – tietysti syyttömänä. Miehen itsensä mukaan todellinen syyllinen oli Barack Obama ja Yhdysvaltain hallitus, jotka halusivat hiljentää sankarillisen toisinajattelijan. Mitään todisteita ei luonnollisesti missään vaiheessa näytetä eikä väitteitä perustella. Koko dokumentista ensimmäiset puolituntia tai kolme varttia ovat pelkkää Souzan vankilakämyilyä ja sekalaisia yhteen leikattuja uutispätkiä. Luonnollisesti ohjaajamaestro itse korostaa uutispätkien välissä omaa erinomaisuuttaan ja aiempien höpinöidensä profeetallisuutta ja totuutta.Vihdoin kolmen vartin jälkeen päästään asiaan. Demokraattipresidentillä oli joskus orjia. Orjia ruoskittiin. Demokraattipresidentti oli ilkeä. Kaikilla demokraateilla oli orjia, joten kaikki demokraatit ovat ilkeitä. Republikaaneilla ei ollut orjia. Republikaanit olivat hyviä. Mitään todisteita ei taaskaan näytetä eikä mitään perustella, vaan Souzan itsensä höpinöiden tuoksi esitellään fiktiivisiä näyteltyjä ja pökkelösti dramatisoituja pätkiä, joiden ainut tarkoitus lienee katsojan kiinnostuksen ohjaaminen pois kertojan perättömistä mölinöistä. Huomaan toisinaan nauravani ääneen koko touhun täydelliselle järjettömyydelle. Hymy hyytyy pakosti, kun katsoo tässä vaiheessa kelloa ja huomaa, että ensimmäinen tunti on jo kulunut, vielä 40 minuutta jäljellä eikä vielä ole viitattu sanallakaan Hillary Clintoniin.Loppu elokuva jatkaa täysin samoilla linjoilla. Tässä kohtaa kylmä hiki alkaa mennä jo pitkin selkää. Demokraattipuolue on suunnilleen vastuussa kaikesta pahasta, jota maailmassa on koskaan tapahtunut, olipa kyse sitten Yhdysvaltojen sisällissodasta, sattumanvaraisista lavantauti- ja ripuliepidemioista, aborteista tai vaikka natseista ja Holokaustista. Mitään ei luonnollisesti perustella eikä todisteita esitellä. Looginen ketju menee alusta näin: Demokraattipuole on paha koska joillain demokraateilla on ollut orjia ja Bill Clintonilla oli seksisuhde, joten Hillary Clintonkin on sitten paha ihminen. Republikaanipuolue ei luonnollisesti ole Demokraattipuole, joten se on hyvä ja kaikki puoleen jäsenet ovat hyviä. Tämän asian sanomiseen tarvittiin kokonaiset tunti ja kolme varttia, joiden aikana Hillarysta puhuttiin yhteensä ehkä rupiset 5-10 minuuttia.Mitä meninkään oikein katsomaan. Hillary’s American on pakko olla huonoin ja myötähäpeää herättävin näkemäni propagandaelokuva koskaan. Se uppoaa huonoudessaan jo sellaisiin syvyyksiin, että se on jo melkein tosi hyvä. Itse nauroin vuolaasti koko touhun kädettömyydelle melkein läpi elokuvan. Ainut isompi ongelma, joka estää tätä nousemasta jonkinlaiseksi camp-progandan kulttiklassikoksi on sen puuduttava pituus; tästä olisi helposti pystynyt leikkaamaan kaikkein puuduttavimmat ja joutavimmat 20-30 minuuttia ja tästä olisi saanut todella hilpeän kalkkunan. Kaikkein ikävintähän tässä mielestäni on, että Hillarylla ja Demokraattipuoleella varmasti on kaikenlaisia luurankoja kaapissa, mutta tämä dokumentti ei oikeastaan edes yritä liipata mihinkään sellaiseen. Käytännössä tämä on pelkästään vajaa kaksi tuntia silkkaa suunsoittoa ja mahdollisimman paljon tunteisiin vetoavaa huuhaata. Olisi edes kahjoa salaliitelyä ja avaruusliskoja, mutta ei.",Huonoudessan melkein jo hyvä propagandapieru.
344,80.0,"Elokuvamaailma on aina ollut kiinnostunut todellisista sarjamurhaajista kuten vaikkapa kuten Aileen Wuornosista tai Ted Bundysta. Chuck Parellon ohjaama Hillsiden kuristaja esittää neljännesvuosisata sitten Los Angelesia kuohuttaneen murhaketjun tositapahtumia mukaillen.Serkukset Angelo Buono ja Kenneth Bianci raiskasivat ja murhasivat 1970-luvun lopulla Los Angelesissa ainakin reilut kymmenen naista. Murhasarja oli ensimmäisiä, johon tiedotusvälineet puuttuivat voimakkaasti ja samalla nimesivät sen ""Hillsiden kuristajan"" työksi. Jälkikäteen selvisi, että murhaajia olikin kaksi, ja tapaus muuttui entistä historiallisemmaksi. Molemmat miehet jäivät onneksi myöhemmin kiinni, ja Bianci istuu 118 vuoden kakkuaan vieläkin. Buono kuoli muutama vuosi takaperin sellissään.On hienoa, että Hillsiden kuristaja ei mässäile turhaan väkivallalla ja turvaudu halpaan sensaationhakuiseen tyyliin. Aiheen vaatimaa raakuutta on pakostakin ruudulla, ja K18-leima lienee paikallaan. Silti itse päähuomio on Nicholas Turturron ja C. Thomas Howellin tulkitsemassa säälittävässä parivaljakossa ja heidän pakkomielteissään.John Turturron pikkubroidi on melkein veljensä veroinen ammattilainen, ja Howell vieläkin hohdokkaampi: on suorastaan pelottavaa nähdä Howell vuoroin ruikuttamassa puolisolleen surkeita tekosyitä poissaoloilleen ja sitten syöksymässä hullun kiilto silmissään kaksoiselämänsä varjoihin. Mieleen suorituksesta tulee Christian Balen upeasti tulkitsema fiktiivinen sarjamurhaaja Patrick Bateman, mutta nyt taustalla on tosiaan tosielämän ryvettämän looserin elämä.Murhatuomioiden lisäksi faktana mukaan sekoittuu kierolla tavalla kirjailija Christina, joka tuo skitson lisän jo ennalta inhottavaan & pistävään kertomukseen. Dialogissa on paljon kommentteja täynnä voimaa. Katsokaapa vaikka näiden miesten hävettävä tulkinta miehenä olemiselle (""Be a man, Kenneth!"") tai ylpeydelle (""They gonna make a movie about you!""). Varsinkin kehutun Howellin virnuilu muikeiden viiksien takaa on pelottavan skitsoa.",Esittää 70-luvulla Los Angelesia kuohuttaneen murhaketjun tositapahtumia mukaillen. Eli rankasti.
345,80.0,"Eräs 1930-lukulainen maalaiskylää viettää osuuskaupan emännän Hilman nimipäiviä. Itse juhlilla ei vielä tapahdu mitään katastrofaalista, mutta jo tuossa tilaisuudessa kylvetään siemenet, jotka johtavat illan ja lähitulevaisuuden mittaan monenlaisiin ongelmiin, mutta myös ilonhetkiin. Paikallinen maatilavaja syttyy tuleen, ja tulen sammuttaminen osoittautuu inhimillisten erheiden takia vaikeaksi. Tulen leiskuessa myös nuori ja hieman varttuneempikin lempi alkaa roihuta.Kirjalähtöiset elokuvat ovat olleet keskeisessä asemassa Matti Kassilan tuotannossa. Myös tämä Agapetuksen romaaniin pohjautuva elokuva lukeutuu Kassilan ohjaustöiden kärkikahinoihin. Vaikka Kassilalla olisi ollut kyky ja taito luoda modernimpaakin elokuvakerrontaa, on Hilman päivät hyvin perinteinen ja lämminhenkinen ihmiskuvaus pienestä kylämiljööstä ja sen monenkirjavista asukkaista. Käsikirjoituksessa olisi ollut ainesta myös suurempiin naurukarkeloihin, mutta elokuvan tempo on valtaosin rauhallinen ja henkilökuvaukselle tilaa antava.",Mieleenpainuvien miesroolien elokuva.
346,60.0,"Jane Austen kuoli 1800-luvun alkupuoliskolla, mutta se ei tietenkään tee hänen tekstistään kuolematonta. Hilpeys ja ennakkoluulo tuo Austenin Ylpeys ja ennakkoluulo -romaanin tapahtumat tämän päivän Intiaan. Sijoittuessaan maahan ja sen kulttuuriin, jossa järjestetyt avioliitot ovat yhä arkipäivää, elokuva toisintaa kirjan juonta hyvin uskollisesti. Kirjan sukkulointi englantilaisten kaupunkien välillä on kuitenkin muutettu nyt sukkuloinniksi maiden välillä. Lopputuloksessa Bollywood kohtaa Hollywoodin.Bollywood-leffojen perinteiseen tyyliin kuuluvat tietysti värikkyys, laulu- ja tanssinumerot sekä siveä romantiikka. Hilpeys ja ennakkoluulokaan ei montaa minuuttia ehdi edetä ilman, että jalalla pannaan koreasti ja ilmoille kajahtaa jos jonkinlainen lallati-lallati. Esimerkiksi Lost-sarjasta tuttu  Naveen Andrews taipuilee häätanssin rytmissä niin letkeästi, että miestä tuskin uskoisi samaksi, ellei paremmin tietäisi.Andrews esittää tutun tarinan herra Bingleytä, joka tällä erää on saanut etunimen Balraj. Bingley on rikas mies, joka palaa Intiaan siskoineen (Varma) löytääkseen oman armaan. Reissussa on mukana hotellibusineksella rikastunut William Darcy (Henderson). Darcylle Intia on aivan uusi liiketoiminta-alue (niin, eiväthän kalpeanaamat ajattele kuin rahaa ja valloituksia). Kun hän Bingleyn muassa kohtaa sitten Bakshin perheen, tiukkailmeisen miljonäärin kulttuurishokki saa uudenlaisia sävyjä. Bada-bing ja Darcy alkaa tuntea kummaa vetovoimaa yhteen perheen tyttäristä. Lalita Bakshi (Rai) ei kuitenkaan ole mikään helppo saalis – jos niin voi sanoa Darcystakaan.Elokuvan suomalainen nimiversio on osuva. Iloinen elämänasenne ja ennakkoluulon monet puolet liittyvät Hilpeyteen ja ennakkoluuloon. Kukaan ei ole silmin nähden köyhä, eikä kipeä. Kulttuurien väliset erot tuottavat kuitenkin ryppyä otsalle niin elokuvan intialaisille kuin muillekin hahmoille. Toisaalta, kun kyseessä on jo 1930-luvun Hollywood-musikaalien perinteitä kumartava Bollywood-raina, voi katsojakin kokea omanlaistansa ennakkoluuloa osaltaan. Väitän silti, että Hilpeys ja ennakkoluulo kuuluu niihin tapauksiin, joissa suruton ja romanttinen paketti valloittaa yleisön puolelleen kohtalaisen tehokkaasti.",Klassikkoromaanin Bollywood-versio.
347,80.0,"Istun Helsingin keskustassa elokuvateatterissa katsomassa millaista elämä on muutamien kilometrien päässä Itä-Helsingissä, Hiltoniksi nimetyssä nuorisosäätiön vuokratalossa. Seuraan neljän nuoren ja yhden keski-ikäisen syrjäytyneen ja vähäosaisen elämää valkokankaalta – olo on äärimmäisen absurdi. Hiltonin nuoret ovat fyysisesti lähellä, mutta todellisuudessa kuitenkin niin kaukana.   Virpi Suutarin dokumentti Hilton! kertoo nuorista aikuisista, jotka ovat syystä tai toisesta joutuneet elämässään sivuraiteille, ajelehtimaan päämäärättömästi kohti ei-mitään.  21-vuotias perhekotitaustainen Toni ei jaksa käydä koulua ja kuuntelee hiljaa nyökytellen tyttöystävänsä tulevaisuudensuunnitelmia nuoren parin varalle. Päihde-ja mielenterveysongelmien kanssa kamppaillut ja vanhempiensa kanssa välit katkonut 21-vuotias Mira odottaa ensimmäistä lastaan. 27-vuotias työtön Pete ikävöi jatkuvasti 6-vuotiasta tytärtään ja koittaa säästää kaljarahojaan tyttärelle, mutta samalla opettaa hänelle miten laskuja revitään. 27-vuotias Janne on elämäänsä aggressiivisen turhautunut, ja purkaa vuokrarahojensa puutetta ja syvää ahdistustaan hakkaamalla päätään ja puukkoja seiniin. 44-vuotias Make taistelee syöpää vastaan ja toimii nuorille jonkinlaisena syrjäytyneiden isähahmona.  Suutari onnistuu liikuttavan moniulotteisesti pääsemään sisälle hahmoihin: harva meistä on vain sitä miltä ulospäin näyttää. Vaikka pankkitili olisi tyhjä, luottotiedot menneet, töitä ei ole ja olut kuuluu jokaiseen päivän ateriaan, se ei tarkoita etteikö voisi silti unelmoida hyvästä elämästä. Meiltä hyvinvointikuplan sisällä eläviltä tuntuu välillä unohtuvan, että esimerkiksi työttömyys ja alkoholismi harvemmin ovat tietoisia valintoja mistä ihmiset olisivat ylpeitä. Kun 27-vuotias Janne tuskastelee, että eikö hänessä todella ole miestä ryhdistäytymään, jättämään tätä kaikkea taakseen, hankkimaan töitä ja alkaa oikeasti tekemään jotain, kolahtaa katsojassakin. Väkivaltaisista ja alkoholin värittämistä taustoista kotoisin olevalle nuorelle miehelle ei yksinkertaisesti ole jaettu yhtä hyviä kortteja elämään kuin monelle muulle, miksi siis usein on kuitenkin niin helppoa syyllistää ihmisiä siitä, että he eivät pääse omille jaloilleen? Tasaisten tulojen ja terveellisten perhesuhteiden takaa on helppo huudella, kun on itse säästynyt elämän kovimmilta kolhuilta.   Teknisesti elokuvalle on annettava kiitosta erityisesti hienosta Matti Pentikäisen, Atso Soivion ja Arto Tuunelan tekemästä musiikista, joka saa likaisenharmaaseen ja ankeaan lähiöönkin herkän tunnelman ja sitoo elokuvan video- ja osittain kännykkäkameralla kuvattua kuvamateriaalia koskettavasti kasaan.  Dokumentissa on myös selkeästi käsikirjoitettuja ja etukäteen suunniteltuja kohtauksia, mutta ne eivät astu elokuvan aitouden varpaille, eikä niiden lopullinen tarkoitus oikeastaan olekaan päähenkilöiden elämän yksityiskohtainen kuvaus. Ennen kaikkea hiljaiset ja pohdiskelevat kuvat luovat käsitystä siitä, mitä kaikkea elämän syrjäpuolelta löytyy: yksinäisyyttä, turhautumista, päämäärättömyyttä ja tyhjyyttä, mutta myös unelmia, ystävyyttä, rakkautta ja tulevaisuuden miettimistä.   Hilton!:ssa merkittävintä eivät suoranaisesti olekaan päähahmot, vaan kannan ottaminen ja näkemyksen tarjoaminen Suomessa vellovaan yhteiskunnalliseen keskusteluun nuorten syrjäytymisestä, tuloerojen kasvusta ja ihmisten eriarvoistumisesta. Elokuvassa nähtävä Mira herätti pienoista kohua myös elokuvan ulkopuolella Helsingin Sanomien haastattelussa, missä kertoi elävänsä mukavasti sosiaalituen ja Kelan avustuksilla, ja sanoi ettei aio tehdä elämässään mitään mitä ei halua – niin kuin vaikkapa töitä. Juttu herätti mielenkiintoista keskustelua siitä, mikä oikeastaan on yksilön velvollisuus yhteisöä ja yhteiskuntaa kohtaan ja mitä on keneltäkin oikeus vaatia. Elokuvassakin laulava, lahjakas ja kaunisääninen nuori nainen kertoo haluavansa muusikoksi, ja kysyy “Jos mä en halua tehdä mitään muuta, niin onko mun pakko?” Elokuva toimiikin parhaiten osana vallalla olevaa keskustelua ja herättää monenlaisia ajatuksia elämästä niin sanotussa hyvinvointivaltiossa yleensä: voidaanko sellaisten ihmisten kohdalla puhua syrjäytymisestä, jotka eivät itse katso syrjäytyneensä? Entä miten sellainen ihminen saadaan takaisin elämään, joka haluaisi elää, mutta ei löydä enää tietä ulos työttömyydestä ja päihdeongelmista? Missä määrin ihmistä voi pakottaa tekemään jotain mitä hän ei halua? Pitääkö yhteiskunnan tuella elämistä aina hävetä ja tuntea siitä huonoa omaatuntoa? Toisaalta taas, miksi toisilla on oikeus käyttää yhteiskuntaa taloudellisesti hyväkseen, kun muut tekevät kaikkensa selviytyäkseen omillaan? Kysymykset ovat äärimmäisen vaikeita, eikä Hilton! niihin osaa vastata, mutta ei sitä yritäkään. Seurantadokumentti tarjoaa mahdollisuuden nähdä toisenlaisia elämäntarinoita, kuitenkin tirkistelemättä tai mässäilemättä nuorten kohtaloilla.","Tasaisten tulojen ja terveellisten perhesuhteiden takaa on helppo huudella, kun on itse säästynyt elämän kovimmilta kolhuilta.   "
348,80.0,"Vaikuttaisi siltä, että löysin viimeinkin tasokkaan japanilaisen elokuvan viime vuodelta. Harmittavasti koko juttu vain perustuu siinä määrin kaikenlaisille yllätyksille, että joudun jo etukäteen varoittamaan tämän ja kaikkien muidenkin elokuvan arvostelujen lukemisesta. Mitä vähemmän Himeanolesta tietää etukäteen, sen parempi elokuva. Vink. Älä lue tätä ellet ole nähnyt ensin itse elokuvaa.Himeanolen päähenkilö on muotitiedoton ja sosiaalisesti toistaitoinen siivousfirmassa parhaan kaverinsa kanssa työskentelevä Okada, joka tutustuu stalkkerikaverinsa kautta lähikuppilan kauniiseen tarjoilijattareen. Varsinainen tarina lähtee liikkeelle, kun tarjoilijatar pyytää Okadaa auttamaan pääsemään tämän tunkeilevasta kaverista eroon samalla kun Okadan kaveri pyytää apua kolmannen, vaaleatukkaisen stalkkerin häätämiseksi. Seuraavaksi paljastuu, että tarjoilijattarellakin on oma salarakkaansa – nimittäin Okada! Tässä leffassa on kysymys mustasta rikoskomediasta, jonka teho perustuu pitkälti sionsonomaisiin villeihin heilahteluihin tyylistä ja tunnelmasta toiseen: ensimmäinen kolmannes Himeanolesta on buddy-komediaa, keskimmäisessä osuudessa mukaan tulee koulukiusattu sarjamurhaaja ja mennään tiheätunnelmaisen trillerin puolelle sekä lopuksi nähdään iloinen flashback, jossa epätodennäköiset ystävykset pelaavat yhdessä pleikkarilla. Ei tämä kai paperilla paljota kuulosta, mutta toimii hassusti käytännössä.Tekniseltä kantilta tässä ei oikeastaan olekaan paljoa kirjoitettavaa. Himeanole on pienellä budjetilla tehty vaatimaton elokuva, jossa ei käytännössä nähdä ollenkaan erikoistehosteita ja kikkaleikkauksia. Lähimmäksi perinteistä kikkailua päästään kohtauksessa, jossa Okada harrastaa vaakamamboa tarjoilijattaren kanssa samaan aikaan sarjamurhaajan mukiloidessa naista kuoliaaksi pesäpallomailalla.",Positiivinen yllätys monessakin mielessä.
349,70.0,"Vuoden 2011 tietämillä Japanin Sendain kaupungin lähettyville iski yli yhdeksän magnitudin massiivinen maanjäristys, joka aiheutti pienessä ajassa mittaamattomat määrät vahinkoa sekä tappoi kymmeniä tuhansia ihmisiä ja jota seuraavat tsunamit johtivat meillä asti näyttävästi uutisoituun Fukushiman ydinvoimalaonnettomuuteen. Sion Sono oli samoihin aikoihin valmistelemassa Himizun kuvauksia ja kyseisen luonnonmullistuksen myötä kaikki päätettiinkin panna nopealla aikataululla kerralla uusiksi.Himizu alkaa Sendain maanjäristyksen ja tulvien taaksen jättämistä raunioista, jossa tarinan päähenkilö vaeltelee vailla päämäärää elokuvan toisen päähenkilön lukiessa samalla runoja. Seuraavaksi vaelteleva nuori mies avaa vanhan jääkaapin, ottaa sieltä aseen ja ampuu itseään päähän. Sitten paljastuukin, että kaikki olikin vain unta. Siis kaikki paitsi maanjäristys ja tsunami.Tarinan teini-ikäinen päähenkilö on nimeltään Yuichi. Yuichi elättää itseään ja äitiään perheen pienellä veneilybisneksellä. Perheen isä on pelkkä pummi ja luuseri, joka yleensä ilmaantuu kuvioihin vain tarvitessaan rahaa milloin mihinkin. Normaalisti perheenjäsenten kohtaaminen päättyy väkivaltaisesti ja Yuichi löytää itsensä verisenä kuralammikosta kerta toisensa jälkeen. Viimeinen on samalla myös osa elokuvan toistuvaa teemaa.Toinen päähenkilö on vuorostaan runoja harrastava teinityttö nimeltä Keiko, Yuichin ystävä ja turhautuneiden vanhempiensa kanssa asuva häviäjä, jolle isukki ja äitykki ovat jo valmistelleet ikiomaa hirttoköyttäkin itsemurhaa varten. Varsinaisen juonen kuvaaminen on tässä tapauksessa vähän vaikeampi tehtävä, sillä Himizu koostuu lähestulkoon pelkästään näiden kahden hahmon ympärille koostetuista angstisista ja karuista kohtauksista, joissa yleensä itketään ja huudetaan poikkeuksellisen paljon. Mikäli Sion Sonon vuoristoratamaisesti yksittäisten elokuvien sisällä heittelevä tyyli on ennestään tuttu, niin tässä on kyse juurikin samasta asiasta vähän turhankin äärimmäisyyksin asti venytettynä.Henkilökohtaisesti kävin pitkään sisäistä kamppailua Himizun nerouden ja sekavuuden välillä, ja tulin lopulta lopputulokseen, että Sonon kikkailu on tainnut tässä mennä vähän liiankin pitkälle. Mitä enemmän tämän juonta miettii, sen sillisalaattimaisemmaksi sotkuksi se tuntuu muuttuvan. Eiköhän nuorisodraamaa, yakuza-juttuja ja puhdasta vihaa hybridisoivalle japskielokuvalle faninsa löydy, mutta omaan makuuni Sonolta on paljon parempia hillitympiäkin elokuvia, esim. Hazard.Tämä menee omalta osaltani jo aivan itsensä toistamiseksi, mutta Himizun pääkaksikko tekee jälleen kerran aivan loistavaa jälkeä - kumpikin ensikertalaisia. Itse asiassa duo voittikin muinoin Venetsian elokuvajuhlilla jonkin erityispalkinnon parhaasta roolityöstä. Mutta milloinka Sion Sonon leffassa olisi huonoja näyttelijäsuorituksia ollutkaan?Loppujen lopuksi Himizu jätti allekirjoittaneelle taas kerran aika kaksijakoiset fiilikset. Onhan tässä nyt tavallaan ohjaajan vihaisimpia ja ahdistuneimpia päräyksiä, mutta kun kokonaisuus tuntuu niin kauhean epämääräiseltä ja sekavalta ettei siitä meinaa saada kunnolla otetta millään. Vähän vähemmän poikkoilevalla ohjauksella tässä olisi voinut Sonon parempia teoksia, mutta minkäs teet.",Kahden tunnin edestä angstia ja ahdistusta.
350,80.0,"Nähtyäni aikoinani Päivä ja yö -elokuvan olin aivan myyty ja halusin nähdä lisää Simon Stahon ohjauksia. Ahkera, osaava ja helppoja elokuvia välttävä tanskalaissyntyinen ohjaaja ei ole ymmärrettävästi saanut suurempaa yleisöä faneikseen, mutta varsin ahkeraan tahtiin hän jaksaa silti filmejään vääntää. R&A -festarit vuosimallia 2009 antoi oivan tilaisuuden nähdä lisää Stahon luomuksia Heaven's Heart -avioliittokuvauksen myötä. Päivä ja yö -filmistä tykänneet eivät varmasti pety Stahon uusimpaankaan, sillä samaa intensiivistä ja ytimekästä elokuvakerrontaa on taas luvassa.Pettäminen on aihe, jota on elokuvissa käsitelty monia kertoja vaihtelevin tuloksin. Tietenkin legendaarisin on Bergmanin viiltävässä maineessa oleva Kohtauksia eräästä Avioliitosta, mutta nykyisin taitaa mieleen pulpahtaa ensimmäisinä esim. kotimaiset tuotokset, joissa vaikeaa ja satuttavaa aihetta on kuvattu varsin puolivillaisesti sekä jopa viihteellisestikin. Poikkeuksena viime vuosien tuotoksista on tietenkin kotimainen mestariteos Musta jää, jonka genresekoitus on viime aikojen vahvimpia elävän kuvan kokemuksia. Heaven's Heart kuvaa pettämisen välittämiä tunteita pelottavan aidosti koetellen katsojan moraalia pistäen samalla aivotyöskentelyn liikkumaan.Stahon elokuvat eivät ole kliseisiä tai helppoja ratkaisuja etsiviä. Teknisestikin ne etsivät uusia kikkoja kertoa tarina mahdollisimman hyvin. Kuitenkaan ne eivät ole mitään visuaalisia kikkailuja tai kerronnaltaan monimutkaisia teoksia. Silti ne tulevat niin lähelle katsojaa, etteivät ne ole mitään helppoja katsomiskokemuksia. Staho ei yritä eikä haluakaan viihdyttää, vaan tekee raadollisia kuvauksia ihmismielen raunioilta. Samalla tavoin kuin Päivä ja yö tai Bang Bang Orangutang, niin Heaven's Heart kuvaa ihmisiä henkisessä kriisitilanteessa. Tällä kertaa Staho kuvaa tapahtumat lähes kokonaan kahdessa eri talossa ja päähenkilöitä on neljä, eikä oikeastaan muita hahmoja olekaan. Rajatut henkilöhahmot ja tapahtumapaikat luovat varsin intensiivisen ja ahdistavan ilmapiirin, johon katsoja siepataan väkisin mukaan. Hengähdystaukoja ei ole ja katsoja joutuu samalla miettimään omaa elämäänsä sekä aikaisemmin pääkoppaansa sijoittamiaan arvoja.Kaksi avioparia ovat olleet iät ja ajat ystäviä. He ovat kokeneet yhdessä paljon, matkustelleet, viettäneet yhdessä hauskoja illallisia sekä jakaneet yhdessä vuosien varrelle kertyneet ilot ja surut. Heidän ystävyytensä on kestänyt ja pysynyt varsin vahvana. Eräänä iltana he kohtaavat taas normaaliin tapaansa toisen pariskunnan luona. He laittavat hyvää ruokaa, maistelevat kehuttuja viinejä ja juttelevat arkisista asioista. Tällä kertaa puheenaiheet ovatkin varsin vakavia ja jopa kohtalokkaita. He ryhtyvät keskustelemaan parisuhteistaan, pettämisen mahdollisuudesta ja yhdessä olon syistä. Jokaisella on oma näkökantansa asioihin ja avioparien sisällä jopa varsin poikkeava. Keskustelu nostaa tunteita pintaan ja sanailu muuttuu välillä varsin aggressiiviseksi. Kuitenkin illallinen päättyy hyvissä merkeissä ja pariskunnat jatkavat taas yhteisoloaan. Ilmaan heitetyt kysymykset kuitenkin jäävät vaivaamaan kaikkia neljää osapuolta, eivätkä keskustelut lopu tähän. Eivätkä teot.Heaven's Heart ottaa kaksi avioliittoa suurennuslasin alle tarkkailuun. Perinteisen melodraaman keinoja käyttäen jopa parodiaan asti Staho saa pidettyä kokonaisuuden hienosti kasassa puhaltaen uusia tuulia jo elähtäneen ihmissuhdedraamagenreen. Varmasti tulee mieleen moniakin vertailukohtia elokuvamaailmasta, mutta Stahon teos tuntuu kuitenkin täysin omalaatuiselta ja tuoreelta tapaukselta. Ihmissuhdesotkujen aiheuttama henkinen helvetti riuhtoo katsojaansa ja varsin hienosti kirjoitettu dialogi pitää sisällään miettimisen arvoisia pointteja ihmissuhteiden järkevyydestä. Henkilökerronta on tällaisessa tapauksessa tietenkin elintärkeä elementti ja Staho onnistuu tälläkin kertaa siinä täysillä. Henkilöt eivät todellakaan ole mitään yksiulotteisia kokonaisuuksia, vaan varsin aitoja ja kompleksisia persoonia. Heidän tekonsa ja motiivinsa joko hyväksyy tai ei, mutta heitä kuitenkin jollain tasolla ymmärtää.Näyttelijäpuoli on täysin kondiksessa, eikä näistä hienoista suorituksista löydy mitään narisimisen aihetta. Stahon vakiokasvo Mikael Persbrandt kuuluu Ruotsin osaavimpiin sekä vakuuttavimpiin näyttelijäkykyihin. Persbrandtin olemuksesta löytyy kovaa jätkää, mutta myös piilotettuja henkisiä haavoja. Hänen roolihahmonsa ovat aina kovan ulkokuoren alla varsin murskaantuneita ja surullisia henkilöitä. Tällä kertaa hän on varsin sekä varsin kiltti perheenisä että kunniallinen aviomies vetäen nappiin osuvan roolisuorituksen. Persbrandt ei varmaan ole ikinä epäonnistunut ja tälläkin kertaa veto on älyttömän vahva. Kuitenkin Persbrandtin vaimoa näyttelevä Lena Endre ehkäpä vetää vieläkin vakuuttavamman show'n naisena, jonka koko maailmankuva räjähtää pirstaleiksi ja kaikki nähty työ valuu hänen mielessään pelottavan uskottavasti hukkaan. Myös moraalisesti kaikista arvelluttavimman hahmon roolissa nähtävä Maria Lundqvist tekee henkilöstään samaan aikaan vahvan ja säälittävän. Hänen aviopuolisonaan nähtävä Jakob Enklund jää muita näyttelijöitä vähemmälle huomiolle, mutta pärjää kuitenkin hyvin muiden rinnalla.","Henkilöt eivät todellakaan ole mitään yksiulotteisia kokonaisuuksia, vaan varsin aitoja ja kompleksisia persoonia."
351,50.0,"Vuonna 1992 ilmestynyt draamatrilleri Poison Ivy on siitä erikoinen elokuva, että rajatulla teatterikiertueellaan aikoinaan flopannut filmi on poikinut sittemmin jo neljä samalla nimellä ratsastavaa jatko-osaa. Tämä epälooginen fakta herätti allekirjoittaneenkin huomion ja pikaisesti juonikuvion luettuaan Ivy-hömpötykset on pakko saada käsiin! Mikäs sen kiinnostavampaa, kuin nähdä 17-vuotias Drew Barrymore tuhman tytön roolissa, vikittelemässä ikämiehiä? No okei, aika monikin asia...Leffa kertoo tarinansa nuoren Sylvien (Gilbert) näkökulmasta, joka on sosiaaliselta statukseltaan rikkaan perheen yksinäinen ja syrjitty nörttityttö. Hänen äitinsä on sairastunut vakavasti ja alkoholiongelmasta kärsivä julkkisisukki keskittyy lähinnä taalojen takomiseen. Sylvien elämä saa kuitenkin uutta tuulta siipiensä alle, kun villisti pukeutuva ja käyttäytyvä Ivy (Barrymore) kiinnostuu hänen elämästään ja kaksikosta muodostuu nopeasti erottamaton parivaljakko.Odotin elokuvan olevan pintaraapaisu draaman puolelta ja päämäärän keskittyvän lähinnä vilautteluun ja eroottiseen lataukseen. Ikävä kyllä olin kokolailla oikeassa, sillä laadukkaasta näyttelystä huolimatta tönkkö käsikirjoitus tukahduttaa koskettavilta kohtauksilta ilman pois. Aitous ja vilpittömyys uupuvat, vaikka näillä näytteijöillä olisi ollut kapasiteettia toteuttaa mitä vaan. Kuvauksellinen toteutus toimii hyvin, mutta dialogit oudoksuttavat useampaan otteeseen naiiviudellaan. Seksuaalinen lataus näkyy kuvaruudulta niin selkeästi, että impotenttikin sen ymmärtää, mutta harmittavasti se ei välity tunteina tarpeeksi vahvasti ollakseen kiinnostava sivujuoni. Barrymoren teinikroppaa kyllä kuvataan suurella intohimolla, mutta halvan viinin maku tästä seikasta suuhun jäi.Lyhyehkön kestonsa vuoksi Katt Shean filmissä ei ehditä paneutua syvemmin sen teemoihin, vaan kokonaiskuvan kannalta ollaan enemmänkin ajateltu viihdearvoa. Poison Ivy vaikuttaa alkumetreillään erittäin mielenkiintoiselta tapaukselta, eikä sen tapahtumia osaa täysin ennakoida, joka täytyy laskea plussaksi. Nämä asiat kuitenkin katoavat harmittavan pian, kun trillerimäisyys alkaa sekoittamaan pakkaa ja lopun tapahtumien arvailut ryöppyävät nopeasti mieleen. Hyvät pohjapilarit rakennettuina Shea menettää elokuvan kontrollin ja lopussa asennetaan lankkuja lujalla tahdilla vääriin paikkoihin.Näyttelijäsuoritukset ovat tekeleen suuri voimavara, joka kannattelee elokuvaa ja tekee siitä jopa miellyttävää katseltavaa. Drew Barrymore teki kasvonsa tunnetuksi jo lapsinäyttelijänä, mutta joutui teini-iän huumeongelmiensa vuoksi pesemään kasvonsa uudelleen ja Poison Ivy-leffassa hän tekee sen todella onnistuneesti. Erittäin tärkeä elokuva supertähdeksi kohonneen naisen uralla, ja myös hyvin vakuuttavaa eläytymistä söpön viettelijättären rooliin. Sara Gilbert loistaa omaperäisen Sylvien roolissa ja tekee mielestäni elokuvan parhaan roolisuorituksen. Rumasti sanottuna hän on myös täydellinen osoitus siitä, kuinka aiemmin Hollywoodissa arvostettiin enemmän näyttelijänlahjoja kuin ulkonäköä.","Seksuaalinen lataus näkyy kuvaruudulta niin selkeästi, että impotenttikin sen ymmärtää."
352,50.0,"Gus Van Sant on ohjaaja, jonka kokeilut ovat olleet laadultaan vaihtelevaa tasoa. Tosipohjainen Hinnalla millä hyvänsä on sitä myös, mutta kokonaisuus pysyy kasassa lopulta yllättävän hyvin. Pointsit pitkälti näyttelijöille.Olemme kai joskus kaikki törmänneet ihmisiin, jotka halajavat parrasvaloihin toisinaan pakkomielteiseksikin tulkittavalla tavalla. Suzanne Stone (Kidman) on juuri sitä sakkia - ei ehkä älykkäimmästä, mutta varmasti lujatahtoisimmasta päästä. Kun hänen uransa lähtee hiljaa käyntiin pikkuruisen uutisaseman meteorologina, panokset kovenevat ja kaikkien mahdollisten esteiden on väistyttävä. Sellaiseksi näyttäisi muotoutuvan myös tuore siippa Larry (Dillon), joka on uhmakkaalle tulevalle mediakasvolle vain mitätön ja aikaa vievä hyvänperheenpoika…Homma tuntuisi starttaavan puhtaasti komediana, mutta meininki synkkenee koko ajan. Genresekoittelussa ei epäröidä, vaan sekaan on heitetty vielä osittain dokumenttimainen ulkoasu. Välillä meininki ärsyttää keinotekoisuudellaan, mutta jotkut näyttelijöistä onnistuvat riisutunkin kuvaustyylin edessä näyttämään luontevilta ja pelastavat tilanteen. Etenkin Joaquin Phoenix osoittaa kykynsä ja vetäisee komean roolisuorituksen. Kidman täyttää pääosan vaatimukset, muttei pääse parhaaseen vireeseensä.Kompastuskivistä suurin on elokuvan käsis. Mediakritiikki jää pintaraapaisuksi, ja leffasta paistaa läpi muutenkin enemmän pieni sensaationhakuisuus kuin sanomisen tarve. Lisäksi juoni liikkuu aavistuksen verran liian hitaasti, muutama jauhamiskohtaus olisi saanut unohtua kepeästi leikkaushuoneen lattialle.",Mediakritiikki jää pintaraapaisuksi. Juoni liikkuu aavistuksen verran liian hitaasti.
353,80.0,"Median vaikutusvallan jatkuvasti lisääntyessä uuden tekniikan myötä 90-luvulla, useat yhteiskuntakriittiset ohjaajat esittivät omia näkemyksiään siitä miten vaarallinen ase media on. Esimerkiksi Oliver Stonen rankassa ohjaustyössä Syntyneet tappajiksi osoitetaan, kuinka sarjamurhaajien veritöillä mässäilevät ja omaa menestystään ajattelevat tiedotusvälineiden haltijat eivät ole juurikaan itse sarjamurhaajia parempia. Vain noin vuosi Syntyneet tappajiksi –elokuvan jälkeen ilmestyi Gus Van Santin ohjaama Hinnalla millä hyvänsä, jossa tutkitaan äkillisen huumaavan suosion vaikutusta ihmisen psyykeen.Juonen päähenkilönä on kunnianhimoinen kaunis nainen, joka pakkomielteisesti pyrkii julkimoksi. Hyperaktiivisena toimijana hän saa vaivattomasti jalkansa paikallisen studion oven väliin ja rynnii jatkuvasti esitetyillä omilla ideoillaan huimaavaa vauhtia kohti tähteyttä. Miten pitkälle hän on valmis menemään taatakseen kuuluisuuden ja oman kasvon näkymisen televisiossa?Nainen pääsee lukemaan säätiedotuksia, mutta juonen hätkähdyttävimmät käänteet saavat lähtölaukauksensa, kun hän alkaa filmaamaan dokumenttia amerikkalaisteinien elämästä. Kiihkon sokaisemana nainen alistuu puhtaaseen seksisuhteeseen teinipojan kanssa, mikä alkaa hiljalleen rikkoa suhdetta hänen ahkeraan baarissa työskentelevään aviomieheensä. Filmin keskeisin moraaliopetus onkin, että periaatteitaan ei ehdottomasti pitäisi sysätä intohimon tieltä.Hinnalla millä hyvänsä on muodoltaan täydellisyyttä hipova paketti, jonka pienet puutteet onneksi hukkuvat kaiken asiasisällön sekaan. Varsinkin naisellista vetovoimaa hehkuva Nicole Kidman pääosassa tekee psyykkisesti ja fyysisesti ilmeikkään suorituksen. Jos nyt jotain valittamisen aihetta pitäisi keksiä, niin ainakin tiettyjen juonikuvion mutkien paljastaminen turhan aikaisin verottaa hitusen teoksen kokonaistehosta. Elokuva kerrotaan hallitusti annostelluilla päähahmon tiedotuksilla, läheisten haastatteluilla ja takaumina kerrottavilla kohtauksilla päähahmojen reaalielämästä, joista muodostuu varsinainen kehystarina, josta ei puutu eroottista sykettä ja mustaa naurua. Ohjaajalla on selkeästi lahjoja pitää kasassa monipuolista sisältöä, sillä vähänkin taitamattomamman ohjaajan käsissä tästä keitoksesta muodostuisi helposti sekametelisoppa.","Filmin keskeisin moraaliopetus onkin, että periaatteitaan ei ehdottomasti pitäisi sysätä intohimon tieltä."
354,60.0,"Passaisiko Loma Roomassa tai joku Jacques Tatin lystikäs leffa? Myös ranskalainen komedia Hinnasta viis saattaisi silloin olla käypä vaihtoehto. Tatimaisia ulottuvuuksia siltä ei kannata ihan odotella, mutta Audrey Tautou käy Audrey Hepburnista ilkeässäkin roolissa. Ja tarinan hauskat puolet huvittavat, jos katsoja virittäytyy vastaanottamaan 1960-lukulaisesti maustettua ei-amerikkalaista hassuttelua.Toisin kuin ranskalaisleffoissa nykyään ja niin monesti ennenkin, ei Hinnasta viis tarjoa estotonta lihallista hekumaa useiden minuuttien mitalta. Toki päähenkilöistä näytetään jotain muutakin kuin vähän kaulaa ja säärtä, mutta ”sen sortin” opetusfilmiksi Hinnasta viis ei taivu. Sen sijaan leffan tärkeimmäksi anniksi nousee Tautoun ja Gad Elmalehin esittämien henkilöiden viehtyminen toisiinsa huijausseikkailun lomassa. Hahmot kasvavat rooleissaan, ja vaikka tarinan loppu onkin arvattavissa, pääparia on miellyttävä seurata. Tautouta täällä tuntemattomampi Elmaleh ei ole mikään Gregory Peck, mutta löytyypä miekkosen silmistä silti niin apean ajokoira charmia kuin onnekkaan bimbon tyhjäpäistä tuijotteluakin. Hänen isänsä kerrotaan olleen miimikko, joten jotakin lienee periytynyt siltä suunnalta.Tautou on jälleen kerran suloinen ilmestys, mutta sulot kätkevät alleen viekkaan syömmen. Hänen esittämänsä Irène on kovaakin kovempi onnenonkija, joka hurmaa ”työkseen” rikkaita miehiä, kutittelee näitä hiukan ja nauttii kaikesta siitä, mitä nämä voivat hänelle rahoillaan tarjota. Elmalehin esittämä baarimikko Jean haksahtaa hänkin Irèneen. Väärinkäsityksen kautta Irène erehtyy luulemaan Jeania porhoksi ja menettää ahneuksissaan aidon kihon hyppysistään. Totuuden valjetessa Jean-parka saa kyytiä niin että tilitkin humahtavat tyjiin. Mutta tämä miespolo ei jää pohjalle rypemään.",Audrey Tautou on ihana huijarinakin.
355,80.0,"Ruotsalaisen Fucking Åmålin ja jenkkiläisen Kolmetoista -leffan jälkeen tämäntyylisiä pläjäyksiä uskaltautuu katsomaan mielenkiinnolla. Aihetta ei mielestäni ole vielä kaluttu loppuun. Ollaan jälleen yläastemaailmassa. Päähenkilönä on Sofie niminen tyttö. Asiat alkavat mennä pieleen kun mennään yläasteelle seiskaluokalle. Sofie innostuu vetämään lärvit ekoissa yläasteajan kotibileissä ja sammuu. Koulun idioottilauma ottaa Sofiesta kuvia pikkuhousut päässä ja jalkoväli paljaana yms. Kuvat leviävät koulussa ja maine koulun huorana on taattu. Kiusaajat alkavat olemaan riivaajia.Jokaisessa koulussa on omat kiusaajat ja mahtailijat. Kyllä tällaista leffaa katsoessa alkaa kiukuttaa. Mielestäni asioiden kuvaus on leffassa varsin onnistunut ja nuoriso on erittäin uskottavaa kameran edessä kaikinpuolin. Tarina on varsin luonteva ja raadollinen kuvaus ajasta kun ihminen alkaa hakemaan omaa identiteettiään. Kyse on huomatuksi tulemisen tarpeesta, kavereiden suosiosta yms. Toki tämä jatkuu myös myöhemmässä elämässä, mutta yläasteiässä kaikki tällaiset asiat on ykkösenä.",Luonteva ja raadollinen kuvaus ajasta kun ihminen alkaa hakemaan omaa identiteettiään.
356,70.0,"Katsoin viime syksynä R&A-festareilla dokumentin, joka kertoi Australian elokuvateollisuudesta. Dokkari ei valottanut millään tasolla tunnettuja tai laadukkaita elokuvia, vaan keskittyi esittelemään vähemmän tunnettuja b-luokan teoksia. Elokuvia, joiden tarkoitus oli ottaa hölmöiltä rahat pois. Etsiessäni näitä kadotettuja helmiä löysin Razorbackin, tappajavillisiasta kertovan elokuvan. Suomessa elokuva tunnetaan nimellä Hirmukarju - ja aika hirmuinen karju kyseessä onkin! Leffa alkaa kohtauksella, jossa Razorback juoksee sisälle taloon. Otus ei käytä ovia sisään astuessaan, vaan painelee sisälle hajottaen puolet talon seinästä. Talossa sisällä olevat isoisä ja tämän lapsenlapsi pelästyvät äkillistä hyökkäystä, jonka seurauksena isoisä onnistuu pakenemaan, mutta pieni lapsi jää palavaan taloon. Niin, mistä tämä tulipalo sai alkunsa, sitä ei selitetä millään. Kaiketi Razorback on vaan niin hirmukarju, että se saa tulenkin ilmestymään tyhjästä.Juonesta ei tarvitse kertoa sen enempiä. Se kun on yhdentekevää eikä tarinankuljetuksessa ole paikoitellen juuri järkeä. Välillä sekopääaussit yrittävät raiskata naisen öisellä aavikolla, kun taas välillä pääosassa oleva Gregory Harrison kokee kunnon LSD-trippejä. Jälkimmäisessä kohtauksessa ei ole mitään tolkkua. Ohjaaja kuvaa kaikkea todella kummallista ja käyttää omituista värimaailmaa. Silti nämä kohtaukset onnistuvat olemaan todella huvittavia ja tahattomasti hauskoja. Vaikka elokuvan pitäisi kertoa hirmukarjusta jää Razorback pahasti kovien huumetrippien varjoon. Siinä vaiheessa, kun äijä sekoilee itsekseen lähes kymmenen minuuttia, ei ketään edes kiinnosta missä tämä jättivillisika on. Alkua lukuun ottamatta elokuvan nimikkohahmo jää turhan statistiseen rooliin. Koko otusta ei missään vaiheessa näytetä kunnolla. Ainoastaan otuksen turpa saa paljon kuva-aikaa. Muuten karjun liikkeet kuvataan tuhottoman nopealla tahdilla.Razorback ei missään nimessä ole täysin surkea teos, vaikka se huokuukin juonen puolesta tyhjyyttä. Näyttelijät ovat sen verran kovassa vedossa, että elokuvan jaksaa katsoa loppuun asti. Varsinkin Bill Kerrin esittämä vanha mies latelee tyylikkäitä onelinereita kerta toisensa jälkeen. ",Hirmukarjun karjuntaa jaksaa helposti katsoa puolitoista tuntia!
357,90.0,"Hiroshima Mon Amour on elokuva, jota ei voi käsitellä unohtamatta sen käsikirjoitusta ja käsikirjoituksen tekijää. Kirjailija Marguerite Duras'n teksti ohjaa leffaa vahvana. Alain Resnais, elokuvan ohjaaja, on toki auteur, jonka jälki näkyy selvänä jokaisessa kuvassa. Esimerkiksi ne pitkät kamera-ajot pitkin käytäviä ja katuja - voiko olla mitään enemmän resnaisempaa? Mutta Duras on henkilö, joka kirjoitti sanat, tunnelmat ja melkeinpä puolet kuvistakin.Hiroshima Mon Amour on elokuva, jonka pääosissa on kaksi ihmistä; mies ja nainen. Heitä ei esitellä nimillään, käsikirjoituksessakin mainitaan vain ”he” ja ”she”. Sota vie ihmiset yhteen ja erottaa heitä, jopa rauhan aikana. ”Tässä ajassa” liikkuessaan elokuva kertoo syrjähypystä. Toisaalta ei ole kyse mistään niin likaisesta ja inhottavasta, kuin sana antaa ymmärtää. Näyttelijä Outi Mäenpää totesi taannoin eräässä lehdessä, että uskottomuus nähdään nykypäivänä enemmän mahdollisuudeksi kuin epäonnistumiseksi. Tässä elokuvassa, vuosikymmeniä sitten valmistuneessa, häilytään sillä rajalla. Tämä ei ole elokuva, jossa olisi yksi onnellinen tai traagisen onneton loppu. Tämä ei ole elokuva, jossa kaksi ihmistä rakastuu. Eikä tämä ole elokuva, jossa kaksi ihmistä eroaa. Se ei ole kuvaus hulluudesta, eikä järjen voitosta. You saw nothing in Hiroshima. Nothing. Mitä näet ja kuulet, se on oma tulkintasi. Tasoja on useita, eikä niitä voi yhdellä katsomisella tavoittaa.Hiroshima Mon Amour on kaunis elokuva. Kaunis eri tavoin kuin Clint Eastwoodin Hiljaiset sillat. Kaunis eri tavoin kuin Andrei Tarkovskin Peili. Vaikka Resnais on kuvittanut Duras'n tekstiä järkyttävillä kuvilla sodan runtelemista ihmisistä, elokuvassa on sittenkin paljon kaunista. Se on jotakin sellaista, jonka jokainen voi kohdata vain katsoessaan, antaessaan kuvien kulkea tajuntaansa. Totta kai tämä leffa on yksi niistä lopen puuduttavista taide-elokuvista, joiden käsittämättömyys uuvuttaa ensimmäisen puolituntisen aikana. Totta kai Hollywood-kaavalla rakennetusta rainasta tulisi helpommin kylläiseksi. Ei tämä elokuva anele kenenkään huomiota. Se ottaa sen, jos ihminen on valmis.Hiroshima Mon Amour on ärsyttävä elokuva. Ärsyttävä siksi, että sen näyttelijät puhuvat jäykästi ranskaa. Ärsyttävä siksi, että nainen on siinä kuin outo eläin ja ärsyttävä siksi, että mies toimii siinä kummemmin kuin yhdessäkään aikalaisessa Hollywood-pätkässä. Henkilöiden seuraavat siirrot ovat hämäryydessä. Vain runnellut ruumiit kertovat selkeätä kieltä. Niin ärsyttävän selkeää, että katsojan manipuloinnin tuoksu tuntuu vahvana. Ja sittenkin elokuvasta on pakko pitää.",Vain runnellut ruumiit kertovat selkeätä kieltä.
358,100.0,"Alain Resnaisin klassikoksi muodostuneessa teoksessa tyhjäksi kuoreksi muuttunut nainen ja yhtä ontto mies tapaavat ja rakastuvat täysin satunnaisesti ja hakevat toisistaan lohtua kaupungissa, joka ihmisten lailla ei pääse eroon traagisesta menneisyydestään. Puhetta ja takaumia on paljon, ja vaikkei elokuva olekaan vaikeimmasta päästä, vaatii se katsojaltaan silti hyvää keskittymiskykyä ja medialukutaitoa. Alusta alkaen tuhoon tuomittu rakkaustarina pohdiskelee henkilökohtaisen ja yleismaailmallisen tragedian eroja, sekä unohtamista ja eteenpäin jatkamista. Hiroshiman pommituskin oli tietysti lukemattomille ihmisille henkilökohtainen tragedia, kuten esimerkiksi elokuvan miehelle, mutta naishahmon näkökulmasta se on kaukainen ja häntä koskettamaton tapahtuma, jota hän pyrkii ymmärtämään, turhaan. Naisen vuosia sitten (samaan aikaan kuin pommitus) menetetty rakkaus taas on maailmanhistorian kannalta pieni ja merkityksetön asia, mutta koskettaa, valitettavasti ja samalla tietysti, häntä itseään enemmän ja syvemmältä kuin Hiroshiman pommi, Stalinin puhdistukset, holokausti tai mikään muukaan suuri ja totisella mittakaavalla merkittävä tragedia. Ihminen voi yrittää onnistua tässä, pyrkiä asettamaan tällaiset kauhistuttavat, suuren luokan tapahtumat omien ongelmiensa edelle, mutta lopulta se ei koskaan onnistu täysin, kuinka voisikaan?Paikoittain lähes dokumentaarisen oloisesti mustavalkofilmille tallennettu teos on visuaalisesti hypnoottisen kaunis, ja sisällöltään haikea, kipeä, hätkähdyttäväkin. Se ei tarjoa mitään ilmaiseksi, mutta tarkkaavaisesta katsojasta se ottaa otteen kuin varkain, ravistelee ja pakottaa miettimään omia suhtautumisiaan ongelmiin ja murhenäytelmiin. Niitä elokuvia, jotka kaikkien kannattaisi katsoa. Minä uskon katsovani omaa napaani pitemmälle, mutta teenkö lopulta kuitenkaan niin? ","Hypnoottinen, kipeä ja hätkähdyttävä mestariteos."
359,20.0,"The Gallows (Hirsipuu) on tuorein lisäys viime vuosina kovin muodikkaaseen found footage -genreen. Lajityypin suosio perustuu pitkälti siihen, että niitä on halpa tehdä ja jostain käsittämättömästä syystä yleisö edelleen katsoo niitä. Hirsipuu onkin todellinen hiuksia nostattava osoitus kauhugenren nykytilasta - joskin hiukset nousevat kauhistuksen sijaan puhtaasti lihasvoimalla.Elokuvan asetelma ei vaikuta hullummalta. Pienen amerikkalaiskoulun draamaryhmä valmistelee uutta versiota näytelmästä, jossa eräs koulun oppilaista kuoli 20 vuotta aiemmin. Näytelmän pääroolissa esiintyvä ja siinä suhteellisen onneton Reese potee kuitenkin pahemman luokan ramppikuumetta. Onneksi ystävä saa nerokkaan ajatukset: he palaavat koululle yön pimeydessä tuhoamaan näytelmän lavasteet päivää ennen ensi-iltaa. Ajatus ei kuitenkaan miellytä kaikkia, ei eläviä eikä kuolleita.Valitettavasti kaikki edes etäisesti potenttiaalinen viehätys vedetään pöntöstä alas heti alkuvaiheessa, kun elokuva esittelee kameramiehen ominaisuudessa toimivan Ryanin. Kyseessä on aivan järjettömän ärsyttävä, epäsympaattinen ääliö, jonka idioottimaista perseilyä katsoja on pakotettu seuraamaan aivan liian kauan. Tyyppi on niin armoitettu kusipää, että katsoja tulee väkisin miettineeksi, millaiselle yleisölle elokuva on tarkoitettu. Ja ei, hahmon vastenmielisyys ei koidu elokuvalle eduksi. Häntä kohtaan on tarkoitus tuntea sympatiaa.Kun ensimmäinen elokuvan esittelemä hahmo näin luontaantyöntävä urpo, katsoja menettää heti kättelyssä vähäisenkin mielenkiinnon itse tarinaan. Tämä ei sinänsä ole suuri menetys, koska elokuva seuraa samoja vanhoja, moneen kertaan talsittuja polkuja aina lopun typerää juonenkäännettä myöten. Matka sinne on hermoja raastava aivan vääristä syistä.Elokuvaa katsoessa tulee väkisin miettineeksi, miten tämäkin olisi toiminut paljon paremmin perinteisenä vanhankoulukunnan kauhuelokuvana. Kultaisella 80-luvulla samoista lähtökohdista oltaisiin todennäköisesti saatu aikaan vähintään katsottava kummittelupätkä tai jopa slasher. Jo pelkkä ajatus tällaisesta on lähempänä laatuviihdettä kuin yksikään halvalle videokameratallenteelle ahdettu kovaääninen säikäytys, joita Hirsipuussa riittää kyllästymiseen asti. Ennen kaikkea perinteisemmästä lajityypistä olisi hyötynyt elokuvan miljöö. Aution koulun käytävät ja teatterin takahuoneet ovat elokuvan parasta antia. Valitettavasti iso osa paikan viehätyksestä hukkuu rasittavaan heilumiseen ja näyttelijöiden pakkomielteeseen kuvata omaa pärstäänsä mahdollisimman läheltä. Osa elokuvasta on kuvattu jopa älypuhelimella. Se on vain ja ainoastaan säälittävää.Hirsipuuta voi suositella korkeintaan niille, jotka eivät ole koskaan nähneet yhtä ainutta found footage -kauhuelokuvaa ja joita epämiellyttävät hahmot tai typerä juoni eivät haittaa. Kaikilta muilta elokuva pitäisi kieltää mielenterveydelle haitallisena ja kaljuuntumisriskiä aiheuttavana. ",Liian huono teatteriin
360,50.0,"Arto Paasilinnan teksteihin pohjautuvia tarinoita on filmattu monia, kuten vaikkapa Jäniksen vuosi tai Ulvova mylläri. Jouko Suikkari päätti saattaa elokuvaksi oman näkemyksensä Paasilinnan romaanista Hirtettyjen kettujen metsä.Tarina kertoo Oiva Juntusesta (Markku Toikka), joka ryöstää yhdessä rikostoverinsa Siiran kanssa kultaa. Siira joutuu selliin lusimaan ja Juntunen pakenee Suomen Lappiin. Siellä piileskellessään hän kohtaa jos jonkinlaisia henkilöitä ja kömmähdyksiäkin on luvassa.Siinä missä vaikkapa Risto Jarvan ohjaama mestariteos Jäniksen vuosi ja Ere Kokkosen vakavuuden ja huumorin välillä onnistuneesti tasapainoileva Hurmaava joukkoitsemurha ovat mainioita sekä alkuperäisteokselle uskollisia siirroksia kirjasta elokuvaksi, samaa ei voi täysin sanoa Hirtettyjen kettujen metsästä. Jouko Suikkarin ohjaustyö kykenee kyllä viljelemään vitsejä vaadittavat määrät, mutta niiden lomassa juoni jää ohueksi kuin paperin kulma, eikä katsojalle helposti virity mielenkiintoa sellaista teosta kohtaan. Tiedämme toki, mistä on kyse, mutta emme helposti jää tuijottelemaan, kun mies kätkee kultaa metsässä, ellei sen ympärillä ole oikeastaan mitään juonikuviota valmiina, eikä edes sitä halpamaista vaihtoehtoa eli kliseistä kertojaääntä taustalla. Hirtettyjen kettujen metsä epäonnistuu olemaan oikeastaan minkään genren elokuva. Komediana se naurattaa kyllä muutaman kerran, mutta jos tämän tarkoitus olisi olla draama tai seikkailu, niin liki pohjanoteerauksestahan olisi kysymys, koska näiden genrejen piirteeitä ei tule lähes yhtään esille. Suikkari ei kykene Jäniksen vuoden syvällisyyteen tai Hurmaavan joukkoitsemurhan huumoriin, vaan seikkailee holtittomasti näiden kahden välissä onnistuen naurattamaan vain hetkellisesti. Syvällisyydestä ei taas ole tietoakaan.Puuduttavan alun jälkeen huumori astuu mukaan Juntusen tutustuessa hyväuskoiseen majuri Remekseen, jota hän naruttaa parhaansa mukaan. Tässä vaiheessa miesten keskeinen sanailu ja sitä seuraavat tapahtumat alkavat jo herättää kiinnostusta, vaikka se ei tarinan heikkoutta kykene paljoa peittämään. Näyttelijät ovat keskinkertaisia, tyypillisiä Suomi-filmin tyyppejä, joita voisi esittää vaikka kuinka moni muukin näyttelijä tai jopa ei-näyttelijä. Markku Toikka on sopivan leppoisa mies Juntusta esittämään, joten häntä en ainakaan elokuvasta ensimmäisenä poistaisi, eikä muissakaan mitään vikaa tylsyydestään huolimatta ole.","Hirtettyjen kettujen metsä on kaikille vallan suositeltava kirja, joka tarjoaa hauskan veijarivaelluksen, mutta Suikkarin elokuva on eri luokkaa."
361,60.0,"Westernien vakiokasvo Randolph Scottin johtama etelävaltiolaisten sotilasjoukko hyökkää jenkkien kultalähetyksen kimppuun, tappaa vihollisen viimeiseen mieheen ja vie kullan, kuten käsky on korkeammilta tahoilta käynyt. Vaan niin on päässyt käymään, että sisällissota on ehtinyt loppumaan käskynjaon ja sen toimeenpanon välissä, eikä kukaan ole kertonut sankareillemme mitään! Periaatteessa ei tunnu mukavalta lähteä hattu kourassa palauttamaan saalista ja anelemaan erehdyksen varjolla anteeksiantoa, mutta toisaalta kiinnijäämisen ja hirsipuunpelkokin on kova.Hirttosilmukka on tasaisen varmaotteinen peruswestern, jollaisia mahtuu 13 tusinaan, mutta jollaisen toisaalta jaksaa katsoa missä tilanteessa vain. Filkka jäi ohjaajansa Roy Hugginssin ainokaiseksi, mikä pistää vähän harmittamaan, sillä jälki on debyytissä jo hyvää, ja mikäli mies olisi päässyt tekemään lisää länkkäreitä vaikkapa juuri Scottin kanssa, olisivat tulokset voineet olla vieläkin muistettavampia, mutta Huggins siirtyi leffan yllärimenestyksestä huolimatta täysipäiväisiin hommiin tuotanto -ja TV-puolelle.",Aina yhtä jämpti Scott on leffan kantava voima.
362,70.0,"Itäpuun mies se on kova jätkä. Keskellä kirkasta päivää ja karjanajoa hänen Jed Cooper-niminen hahmonsa kohtaa joukon epämukavia miehiä, jotka sitten sen ihmeempiä kyselemättä päättävät lynkata Jedin. Siinäpä heebo sitten killuu narun päässä ja ähkii. Onneksi sattuu paikallinen sheriffi paikalle, katkoo köyden ja heittää kähisevän karjapaimenen häkkiin. Matka vie kohti oikeutta ja pitkin leffaa saadaan nähdä, saavatko oikeutta myös lynkkaajat.Sekä Apinoiden planeetalle että Likaiselle Harrylle jatko-osat ohjannut Ted Post on ilmeisen selvästi yrittänyt tässä tehdä spagettiwesterniä amerikkalaisittain. Ketsuppia ja lihapullia löytyy mukavasti, mutta spagetti ei ole kiehunut tarpeeksi. Silti lopputulos on parempi, kuin olisi osannut odottaa. Tästä kiitos pääosissa näkyville äijille. Mm. Ed Begley ja Pat Hingle ovat sellaista luottoporukkaa, ettei paremmasta väliä. He ovat rooleissaan miltei yhtä rutinoituneen oloisia kuin Itäpuu.","Clintille naru kaulaan, kun villin lännen miehet ottavat oikeuden omiin käsiinsä."
363,40.0,"Kaikkihan tuntevat Clint Eastwoodin. Ja ennen kaikkea hänen maneerinsa: vähäpuheinen mies sikari huulessa, vailla mitään tunteita kasvoilla, silmät kurtussa ja yliluonnolliset taidot kuudestilaukeavan käsittelyssä. Monet tuntuvat myös ajattelevan, että kunhan elokuva on länkkäri ja siinä on Clint, se on automaattisesti hyvä. Näin ei tietenkään ole, sen todistaa Hirttäkää heidät! joka ei täysin perusteetta jää yleensä taka-alalle kun puhutaan Eastwoodin — tai western-genren — suurista hetkistä.Itäpuu on Jed Cooper, Jed taas entinen serihvi. Jedillä käy huono tuuri ja leväperäisen pikatutkinnan jälkeen hänet lynkataan syyttömänä. Vaan Jed ei kuolekaan, ja saatuaan vapauttavan tuomion oikeassa oikeudenkäynnissä, hän ryhtyy reilun tuomarin (Hingle) apulaisšeriffiksi. Ja eikun metsästämään roistoja.Hirttäkää heidät! oli Clintin ensimmäinen amerikkalainen lännenelokuva, ja leffan tärkeimmät ongelmat ovatkin tässä. Ensinnäkin, Clint on hyvä näyttelijä, mutta hän on ollut sen verran kovissa länkkäreissä — Sergio Leonen Dollaritrilogia noin alkupaloina mainitakseni — että pelkkä äijän mukanaolo asettaa kohtuuttomia paineita tällaisen tusinateoksen harteille. Toinen ongelma on tietysti, että elokuva on amerikkalainen länkkäri, ja tämän genren varsinkin vanhemmilla tuotoksilla on yleensä nippu vakio-ongelmia — kaavamaiset juonet, toistuvat, ja ylipäänsä asenne westernin tekoon on jenkeillä perinteisesti ollut sellainen, ettei sillä kilpailla kyynisemmän ja revisionistisemman spagettiwesternin saavutusten kanssa kuin ani harvoin.Niin on tälläkin kertaa; heerosta kohtaan tehdään väärin ja synnin palkka on kuolema: oikeamielinen ja oikeutetusti suuttunut sankarimme lähtee pyssy kourassa rosvometsälle eikä lepää ennen kuin vääryys on kostettu! Teemana on tietysti iänikuinen ja miljoonassa muussakin länkkärissä märehditty ""laki on liian lepsu syyllisille ja liian kova moraalisesti syyttömille"". Se, että kökösti dramatisoitu, kaavamaisesti kulkeva elokuva pyörittelee tätä teemaa muutaman aidostikin vahvan kohtauksen lävitse ei riitä pelastamaan uppoavaa laivaa, vaikka kapteenina onkin itse Clint Eastwood.Ja Eastwoodiin palatakseni — eihän miehestä ole kovinkaan moniulotteiseksi tai monipuoliseksi näyttelijäksi. Nytkin mies heittää sen kova jätkä -roolinsa, sinänsä täysin kelvollisesti, mutta mutta... Ukosta maalaillaan suorastaan yliluonnollisen kovaa jätkää ja äijätunnelma kantaakin muutamien kohtausten yli, jotka muutoin olisivat kenties jääneet suvantokohdiksi. Clint käy maksullisissa, syö isoja paisteja, ampuu rosvoja ja pärjää kolminkertaiselle ylivoimalle tuosta vain, se on sitä miehen elämää. Muut näyttelijät ovat aika tavanomaisia länkkärisivuosia. Inger Stevens on täysin turha lisä eteerisenä naisena, eikä hänellä tarinan suhteen ole mitään funktiota. Kukaan muu henkilöistä ei oikeastaan edes jää mieleen, ei näyttelijäsuorituksena eikä elokuvallisena persoonana, ehkä Pat Hingle hieman moraalinsa riepomana tuomarina, mutta hänkin vain siksi että on Clintin lisäksi ainoa pysyvä hahmo jatkuvasti mielenkiinnottomille sivupoluille eksyvässä elokuvassa.Mutta pureudutaanpa elokuvan oikeaan ongelmaan: se on julmetun tyhjänpäiväinen ja sutaisten tehty. Kaikki kulkee valmiiksi tehdyillä urilla, Clintin irvistely tuntuu päälleliimatulta, draama on vailla pontta ja hahmot vielä enemmän. Myös elokuvan rakenne on hajanainen ja kummeksuttava: se haarautuu sivupoluille, ja tämä on tietysti ymmärrettävää, sillä eräs pidätysaiheinen sivupolku, jossa Clint saa tuta oikeuden olevan kova myös mukaville ihmisille, on se ainoa haara joka tuo elokuvaan edes jotain tarkoitusta ja sanomaa.Mutta kun tämän jälkeen palataan itse tarinaan tuntuu kaikki järki unohtuvan. Seuraa ""jännittävä"" kliimaksi, Clint liiskaa roistot ja huomaa heitä olevan vielä muutaman jäljellä, elossa! No, eipä mitään, seuraa keskustelua, kökköä draamaa ja pohjustusta — ja Clint ratsastaa auringonlaskuun etsimään loppuja lynkkaajiaan. Ja sitten lopputekstit valuvat ruudulle. Kliimaksi olikin kliimaksi. Pohjustus ei ollutkaan pohjustusta — aivan, sen tarkoitus olikin herättää katsojassa ajatuksia! Sinänsä tämä on onnistunut ratkaisu, eipä tarvitse enää seurata tylsää elokuvaa ja ainakin töksähtäen tuleva loppu on leffan ainoa yllättävä käänne.Toisaalta, Hirttäkää heidät! jää kesken. Pahasti kesken. Töksähtävä loppu tönkölle elokuvalle. Eipä herättänyt juurikaan positiivisia tunteita. Tuntuu kuitenkin hyvältä haukkua tätä elokuvaa, vaikka sitten selän takana. Todellinen pettymys Eastwoodilta, sillä ihailen häntä todella paljon, vaikka eipä sinänsä yllätys. 1960-luvun ameriikkalainen western kun tuppasi olemaan juuri tällaista. Ehkäpä olen vain ennakkoluuloinen, mutta mieluummin nautin hevoset, revolverit ja stetsonit pastan kera.",Eipä herättänyt juurikaan positiivisia tunteita.
364,60.0,"Karjaa ajaessaan Jed Cooper (Clint Eastwood) kohtaa vähemmän miellyttävän miespoppoon jonka asenne on hutkiminen. Tässä tapauksessa hutkiminen on hirttäminen ja kyseinen miesjoukko on lisäksi huolimaton työnsä suhteen. Jed Cooper jää nimittäin henkiin ja entinen lainvalvoja sisuuntuu moisesta ja palaa kovaotteisesti töihin ankaran tuomari Fentonin (Pat Hingle) alaisuudessa.Itäpuu, tuo jalostetun vehnälänkkärin tihrustava antisankari omaa tässä Ted Postin ohjastelemassa USA-westernissä nimen, mutta sama pyssyä mestarillisesti käyttävä jermu on kyseessä.  Leonard Freemanin ja Mel Goldbergin kynäilemä käsikirjoitus omaa järeän lähtökohdan ja sitä säestetään miellyttävällä musiikilla ja siinä on muutamia erinomaisen järeitä hetkiä, mutta jokin siinä ei oikein täsmää. Leffa lupaa kostotarinaa, muuttuu kuvaukseksi lainvalvojan työstä ja jopa esittää argumentin kuolemanrangaistukseen liittyen. Puhumattakaan jonkinlaisesta yrityksestä rakentaa romanttinen sivujuoni ja tuoda esille lainvalvonnan ja tuomiovallan välistä konfliktia. Lisäksi lynkkaajat luonnollisesti aikovat korjata sen ensimmäisen virheensä - hirvittävä määrä elementtejä.Itäpuun pastawesterneissä hioman vähäeleisen pyssymiehen rankimmat piirteet siloitellaan pois ja sen seurauksena Jed Cooper on omituinen sekoitus em. miestä-vailla-nimeä ja vanhanaikaisemman jenkkilänkklärin puhdasotsaista sheriffiä. Pat Hingle antaa mainion kontrastin tuomarina jonka käsitys laista ja oikeudesta on Armoton. Luonnollisesti näillä kahdella on skismaa, mutta jopa hirttotuomioita antava tuomari haluaa jonkun itseään korkeamman, maallisen auktoriteetin Laiksi itsensä yläpuolelle. Muut näyttelijät ovat tyypillisiä länkkärien sivunaamoja joihin ei kiinnitä paljoa huomiota. Paitsi profeettaan (Dennis Hopper) luonnollisesti iskee silmänsä.Lähtökohdassa on ytyä ja meininki on ajoittain tosi järeä, mutta juonikuviot kompastelevat toisiinsa eivätkä ne muodosta kovinkaan hyvää kokonaisuutta. Parhaassa tapauksessa elokuva on enemmän kuin osiensa summa ja tässä tapauksessa juttu on juuri päinvastoin. Hienot palat eivät tee hienoa elokuvaa ja siinä tapauksessa ei kenelläkään ole yhtään mukavaa.",Hienot palat eivät tee hienoa elokuvaa.
365,90.0,"Speedy Gonzalesista (Spede Pasanen) on luvattu 10.000 dollarin palkkio. Tieto etsintäkuulutuksesta leviää kaikkien  korville. Pieneen kylään saapuvat Yksinäinen ratsastaja (Vesa-Matti Loiri) ja tämän uskollinen kumppani Tonto (Simo Salminen). He ovat tulleet hakemaan Speedyä hirttolavalle. Tästä alkaa aavikonylitys, josta ei noin vain selvitä.Hirttämättömät on yksi suomalainen länkkäri. Harvinaiseen lajityyppiin kuuluvat mm. Speedy Gonzales - Noin 7 veljeksen poika ja Villi Pohjola jatko-osineen. Hirttämättömät ei ole niin typerä miltä se kuullostaa. Itse asiassa se on hyvinkin hauska.Hirttämättömät on melkein täydellinen elokuva. Kaikki näyttelijät hoitavat hommansa hyvin ja Vesku meinaa varastaa koko show'n. Ainoat miinukset tulevat kässäristä. Toki Spede on hoitanut käsikirjoituksen hyvin, mutta välillä on väkinäisiä vitsejä, mutta mitäs pienistä. Hirttämättömät on yksi loistavimmista spede-elokuvista ja tänäpäivänäkin se naurattaa hauskan huumorinsa ansiosta. Spede-faneille pakollista katsottavaa.",Melkein täydellinen elokuva. Spede-faneille pakollista katsottavaa.
366,30.0,"Halpatuotanto leimasi Edward D. Wood Jr:n uraa. Hänen ohjaamaansa elokuvaa Plan 9 from Outer Spacea (1959) pidetään eräänä kaikkien aikojen huonoimpana elokuvana. Suuria suosionosoituksia tuskin keräsi myöskään vuonna 1955 valmistunut ja herran ohjaama Hirviön morsian (Bride of the Monster).Elokuvan alussa kaksi miestä yrittää etsiä suojaa rankkasateelta. He tulevat erään kartanon luokse, jonka ympäristössä uskotaan myös pyörivän jonkinlainen hirviö. Miehet ovat peloissaan, mutta toinen heistä haluaa suojaan ja niin he päätyvätkin koputtamaan talon ovea. Oven avaa Dr. Eric Vornoff (Bela Lugosi), joka paksuine ja mustine kulmakarvoineen katsoo kaksikkoa uhkaavasti. Hän ei suostu päästämään miehiä taloonsa vaan käännyttää heidät pois. Vielä kun pelottava jätti Lobo (Tor Johnson) tulee esille sateen seasta, häipyy kaksikko äkkiä pois kartanon tontilta.Myöhemmin, miesten hortoillessa sateessa, tippuu toinen heistä vesialtaaseen jossa uiskentelee elokuvan ""hirviö"". Toinen mies yrittää auttaa, mutta jää alakynteen kun Lobo iskee tämän tainnoksiin. Herääminen tämän jälkeen on tapauksesta selvinneelle miehelle kaamea. Hänet on sidottu selälleen tutkimustasolle ja vierellä myhäilee pirullisesi Dr. Vornoff. Samaan aikaana poliisille on tullut ratkaistavaksi omituisia kuolemantapauksia ja myös eräs nuori reportterinainen päättää alkaa ottamaan selvää omituisista tapahtumista.Hirviön morsian edustaa kengännauhabudjetilla väsättyä leffagenreä. Elokuvan hirviö on muovinen mustekala, joka makaa tönkösti maassa ja saa silloin tällöin jonkun ihmisen uhrikseen. Näyttelijät ovat jäykkiä ja Bela Lugosi vääntää kasvojaan aina tarvittaessa. Eniten elokuvassa ottaa päähän se, että se on suoraan sanottuna tylsä ja lapsellinen tekele. Elokuvaan on vaikea keskittyä koska juoneen tai dialogiin ei olla panostettu yhtään. Camp-arvojakin tarjoaa vain muovinen mustekala, joka sekin varastettiin aikoinaan toisen elokuvan rekvisiitasta.",Tylsä ja lapsellinen tekele.
367,20.0,"Bela Lugosi teki – ehkä Christopher Leen ohella – kaikkien aikojen legendaarisimman Dracula-suorituksen. Myöhemmin, miehen uran ollessa jo pahemman kerran laskusuuntainen, halpaelokuvien ohjaaja Ed Wood huijasi hänet elokuviinsa näyttelijäksi. Wood laittoi Lugosin hullun tiedemiehen rooliin elokuvaansa Hirviön morsian (Bride of the Monster) toivoen menneiden aikojen kauhulegendan tuovan elokuvalle suosiota. Valitettavasti suunnitelmassa oli kaksi aukkoa: suurin osa yleisöstä luuli Lugosin jo kuolleen, minkä lisäksi Woodin elokuva oli eräs kaikkien aikojen huonoimmista elokuvista.Woodin elokuvien tuotanto on tökerö, ohjaus surkeaa ja näyttelijät ontuvia, mutta yleisesti ottaen ne eivät mustavalko-B-elokuvien mittapuulla olleet ennennäkemättömän huonoja. Ongelmana olikin, että ne olivat aikaansa vuosikymmeniä jäljessä, ja että Wood osasi viedä tekeleidensä tökeröyden kolmanteen potenssiin. Tämä ongelma varjostaa Hirviön morsiantakin: se on lapsellinen ja kuvastaa Woodin suhteellisuudentajuttomuutta paremmin kuin mikään psykoanalyysi. Pääroolissa oleva Lugosi, muikeasti virnistelevänä hulluna tiedemiehenä, on suorastaan veikeä ilmestys ja ruotsalainen ammattipainija Tor Johnson näyttää kaljuudestaan ja ylipainoisuudestaan huolimatta hirviönä lähinnä vitsiltä. Lisäksi juoneen kuuluu toisesta halpatuotannosta pöllitty kumimustekala jonka lonkeroita sen kynsiin joutuvat uhrit itse liikuttelevat.Mukana on kaikki Woodin elokuvien armottomimmat kliseet: ""Glen or Glendasta"" tutut kömpelöt efektisalamat, omituiset, eeppisyyttä tavoittelevat musiikit, kestoa turhan päiten pidentämässä olevat arkistofilmit, listaa voisi jatkaa loputtomiin… Woodin angorafetissi on päässyt mukaan, jopa siinä määrin että sitä ei paitsi nähdä näyttelijöiden yllä hämmästyttäviä määriä, vaan se myös on osa huikean monipolvista juonta.Aika väsähtänyt camp-leffa, muutamat naurut tästä irtoaa mutta mitään ratkiriemukasta viihdettä Hirviön morsian ei onnistu tarjoilemaan, vaan elokuva on suurimmalta osalta erittäin tylsä. Tyylikkäistä hirviöistä annan puolikkaan pisteen, ja hullun tiedemiehen pajan lavasteista toisen. Aika huono leffa jopa Ed Woodilta.",Aika huono leffa jopa Ed Woodilta.
368,30.0,"Mitä Bela Lugosi tilaa baarista? – Lonkeron. Niin, Bride of the Monster tunnetaan monissa piireissä lähinnä sen koomisesta mustekalakohtauksesta, jossa uhriksi joutuva tiedemies joutuu itse liikuttamaan liikkumattoman pedon lonkeroita, jotta tilanne näyttäisi edes hieman uhkaavalta. Samaa Ed Woodille tyypillistä kauhistuttavaa koomisuutta pursuaa koko leffa.Huomattavasti pienempi osuus ihmisistä tietää, että Bride of the Monster on Woodin ainoa jopa taloudelliseksi menestykseksi laskettava leffapätkä. Saavutus on hyvä, etenkin kun huomioidaan, että Woodin scifi-kauhu ammentaa voimansa latteista kohtauksista ja sekaan huonosti asetelluista arkistopätkistä. Toisaalta jokainen leffan salamanvälähdys on jopa herkistävä kokemus. Naurukin kun vaikuttaa kyynelkanaviin.Leffan yksi hetkistä on, kun Tor Johnson levittää isot kätensä ja kalju kiiltää. Kyllä, hirviöhän se on. Toki. Uransa ehtoota auttamattomasti jo elellyt Lugosi puolestaan virittelee turhaan maanista ilmettä hulluna professorina. Tyhjät sanat kaikuvat ilmoille melkein mahtipontisesti. Mahtipontisuuteen kurkottelee turhaan myös juoni, jossa tiedemies sieppaa ihmisiä hirviöfrendinsä kanssa ja yrittää tehdä näistä atomienergialla yli-ihmisiä. Sankarit ovat niissä kesteissä Sankareita ja dialogi jähmeää kuin poliittisen asiantuntijan näkemys vaaliväittelystä.Niin. Eipä ihmisen jumaluuspyrkimyksiä näin huonosti ole taidettu esittää. Toisaalta… kertoohan Bride of the Monster ihmisen pakonomaisesta tarpeesta luoda jotakin, vaikka rahkeita siihen ei olisikaan. Atomienergian kompasteleva osuus tarinassa kertoo paitsi Woodin suhteellisuudentajuttomuudesta, mutta myös siitä, ettei II Maailmansodasta ollut kulunut vielä kauaa.","Kertoo jotakin ihmisen pakonomaisesta tarpeesta luoda jotain, vaikka rahkeita siihen ei olisikaan."
369,20.0,"Edward D. Wood nuoremman perinnöksi on jäänyt kestävä maine äärimmäisen, suorastaan nerokkaan huonona elokuvantekijänä. Tarkastelussa on siis Woodin lyhyen ""kulta""kauden merkkiteos. Mukana on ydinenergiaa, suo, erikoistehottomuuksia ja Lobo (Tor Johnson) rumana muskelina hullulle tiedemiehelle, tohtori Eric Vornoffille (Bela Lugosi). Poliisi Dick Craig (Tony McCoy) sotkeutuu juttuun ja naisena hädässä on Janet Lawton (Loretta King).Tämä Woodin kuuluisan kalkkunatrion keskimmäinen on ensimmäinen scifi niistä ja elokuvallisilta ansioiltaan se onkin parhaiten onnistunut. Tarina on hoopo, mutta pysyy natisten juuri ja juuri kasassa. Lisätään yhtälöön erikoistehottomuudet ja parhaimmillaan juuri ja juuri kelvollinen näyttelijäntyö niin kalkkunaklassikko on valmiina. Dialogi on latteudessaan hykerryttävää ja meno on muutenkin ennalta-arvattavaa.Näyttelijäkaarti on täyttä C-sarjan möhellystä aikakaudeltaan. He eivät kuitenkaan törki ärsytyskynnyksiä liikaa, mikä onkin varmasti surkean käsikirjoituksen apua. Kerrankin huonosta käsiksestä on apua. Tor Johnson on susiruma Lobo, heiluttelee käsiään ja mulkoilee kuin atomihirviö. Bela Lugosi varsinaisessa tähtiroolissa pääsee näyttämään että hän ei ollut kyvytön näyttelijä vaikka ikä ja epäonni hänet rampauttikin. Kliseisen ilkeän hullun tiedemiehen hahmosta ei voi sanoa mitään hyvää, mutta ei paljoa pahaakaan.Paras tapa katsoa Ed Woodin elokuvallisin elokuva on kevyessä hiprakassa ja aivot asianmukaiselle vapaavaihteelle jätettynä. Itse asiassa se juuri oli Allekirjoittaneen tapa katsoa ja hauskaa oli. Viimeistään mustekalahirviön dramaattiseksi aiottu esiintyminen laittaa nauruhermot laulamaan...","Hoopo, mutta pysyy juuri ja juuri kasassa."
370,70.0,"Bride on Englantilainen uusintaversio vuonna 1935 ilmestyneelle klassikolle Bride of Frankenstein, joka puolestaan on jatkoa vuonna 1931 ilmestyneelle elokuvalle Frankenstein. Kahdessa viimeksimainitussa elokuvassahan nähtiin yksi suosituimmista kauhuhahmoista, Frankensteinin hirviö, jonka suosio on tunnetusti Draculan tasoa. Tässä elokuvassa pääosahirviötä ei kuitenkaan kuvata pahana eikä elokuva sisällä erityisemmin kauhuaineksiakaan vaan enemmänkin elokuva on romanttinen draama, jota on kevennetty myös pienellä huumorilla. Elokuvan juoni seuraa kahta eri henkilöä, paroni Charles Frankensteinia, joka yrittää opettaa elämäntapoja kauniille Evalle. Eva ei kuitenkaan tiedä ettei ole mikään tavallinen kaunotar vaan Frankensteinin, ihmisten ruumiinosista kokoama luomus, jolle hän on antanut elämän sähkövoimalla. Toisaalla Frankensteinin toinen luomus, joka on karannut Frankensteiniltä vaeltaa kääpiö Rinaldon kanssa kohti Budapestiä, koska siellä Rinaldo ja hirviö saattaisivat saada töitä sirkuksesta. Hirviötä kuitenkin kiinnostaa enemmän Eva, johon hän on rakastunut.Bride on yllättävän hyvä ja tunteita herättävä elokuva, joka on kaikinpuolin laadukas kokemus ja joka on mielestäni ainakin melko vähälle huomiolle jäänyt, mutta katsomisen arvoinen kokemus. Kauhua odottavat tulevat kuitenkin pettymään.","Hyvä ja tunteita herättävä elokuva, joka on kaikinpuolin laadukas kokemus."
371,60.0,"Varoitus: Arvostelu sisältää juonipaljastuksia.Vajaalla puolella miljoonalla nykyeurolla tuotettu hollantilaiskauhu Hissi (1983) lukeutuu filmeihin, joiden viihdearvo riippuu puhtaasti katsojan asenteesta; pienellä rahalla tuotetut kliimaksitehosteet herättävät joissakin silkkaa myötähäpeää ja säälin tunnetta, jolloin leffan anti jäänee kaksiseksi. Jos näitä räikeimpiä efektitapauksia kuitenkin katsoo läpi sormien, ja keskittää huomionsa elokuvan ansiokkaammille kauhutehosteille, De Lift saattaa tarjota mukiinmenevän elämyksen. Ohjaaja Dick Maas on nimittäin parhaimmillaan pirullisen epävarmuuden tunteen luojana.Elokuvan keskiössä on Kronenstede-nimiseen liikerakennukseen hiljattain asennettu hissi. Nostolaitepa ei olekaan mikä tahansa kone vaan lyhyessä ajassa kovin häiriintyneeksi ehättänyt kapistus, joka leffan alkuminuuteilla järjestää kuolettavan piinaavat hetket yläkerroksen ravintolasta alas palaavalle seurueelle. Kone ei kuitenkaan leffan edetessä enää tyydy pienimuotoiseen kiduttamiseen vaan alkaa ottaa rakennuksen henkilöitä varsin raaoilla tavoilla hengiltä. Hätiin on kutsuttu hissiyhtiön mekaanikko, työn sankari, Felix Adelaar (Huub Stapel).Adelaar ei kykene löytämään hissin virtapiireistä ongelmia. Tehdessään kattavampaa huoltoa konehuoneessa paikalle saapuu uskalias toimittaja (Willeke van Ammelrooy), joka on kiinnostunut kuolemia aiheuttaneen hissin mysteeristä. Vikojen puutteessa Adelaar alkaa epäillä hissin elektroniikkapuolta. Koska hänen ammattitaitonsa ei riitä elektroniikan tutkimiseen, hakeutuu hän hissiyhtiölle mikrosiruja tuottavan alihankkijan, Rising Sunin, puheille ja kyseenalaistaa koneissa käytettävien sirujen turvallisuuden. Kun asia selviää Adelaarin pomolle, hän laittaa mekaanikon jäähylle työstään, mikä viittaa siihen, että hissiyhtiön johdon ja Rising Sunin välillä on jotain salaperäistä... Samoihin aikoihin Adelaar käy toimittajan suositteleman professorin luennolla, jossa ilmenee, että mikrosirujen jatkuva pienentyminen ja materiaalivalinnat ovat aiheuttaneet niiden itselähtöistä uudelleenohjelmoitumista...Maasin mielikuvitus on ollut vilkasta, kun hän on kehitellyt tappajahissin toiminnalle selitystä. Ontuvuuden antaa kuitenkin anteeksi sen vuoksi, että on ilmeistä, ettei näiden tarinoiden ollut tarkoitus olla katsojan keskeisen huomion kohteena. Lähinnä ne toimivat hengähdystaukoina leffassa ajoittaisille toiminta- ja kauhukohtauksille liikerakennuksen hissin kanssa. Yli puolentoistatunnin pituista elokuvaa ei kuitenkaan voi täyttää pelkästään hissin tempuilla. Itse asiassa ideoiden puute näkyi ennen pitkää siitä huolimatta, ettei yksittäisiä hissiin liittyviä kauhujatkumoita ollut elokuvassa paljon. Hissin teoriat menivät vielä kohtalaisena viihteenä, mutta leffaan on ympätty muutakin – valitettavasti edellistä tympeämpää – lisäsisältöä.Turhanpuoleisena sivujuonena toimii Adelaarin perheen tapahtumat. Mekaanikon suloinen tytär ja poika ovat filmissä tietenkin tuodakseen pehmeyttä, mutta pahenevat ongelmat vaimon kanssa tuntuvat väkisin keksityiltä. Elokuvan yhtenä typerimmistä juonenkäänteistä toimii vaimon äkillinen mustasukkaisuus, kun hänen ystävänsä on havainnut Felixin yhdessä toimittajan kanssa ravintolassa, jossa he pohtivat hissin arvoitusta. Kuullessaan asiasta vaimo pistää välit poikki ja vie lapset mukanaan Felixin luota. Tälle saippuaoopperatyyliselle toiminnalle en keksinyt elokuvassa muuta merkitystä kuin sen, että Felix on entistä sisuuntuneempi kohdatessaan häiriintyneen hissin lopulta yksinään.Sitten on ansioiden aika. Pitkin elokuvaa Dick Maas käytti visuaalisia, ei aina niin helposti huomattavia, kikkoja katsojaa varten. Kohtauksien hiljaisuus tehosti näitä detaljeja entisestään. Erityisesti hissin äänettömiä indikaattoritauluja hyödynnettiin hienosti pirullisen tunnelman luomiseksi, alusta loppuun saakka. Huomio itsekseen liikkuvasta hissistä tarjoili aina enteet sille, että kapistus aikoi toimia arvelluttavasti, keinolla tai toisella. Mallikkaimmin tehoste toimii kohtauksessa, jossa hissi aloittaa pahaenteisen leikittelyn viattoman pikkutytön kanssa.Pieni budjetti kuului erityisen hyvin elokuvan musiikissa, joka oli niin ikään Maasin työtä. Roland-syntikoilla kokonaisuudessaan tuotettu outo score ei välttämättä ole kaikkien mieleen, mutta itse pidin sitä ansiokkaana erityisesti pahaenteisissä kohtauksissa. Lisäksi molemmat tunnussävelet olivat kaikessa yksinkertaisuudessaan mieleenpainuvia, ja elektroninen musiikki myös erottui edukseen saundeillaan. Kärjistyskohtauksissa soineet kimakan korkeat saw wavet jättivät kyllä vakuuttamatta, mutta parempaakaan musiikkia en näillä resursseilla voinut kohtauksiin kuvitella. Elokuvassa ajoittain tapahtuneet kuolemat lipuvat ensimmäisessä kappaleessa mainitsemiini pienen budjetin kliimaksitehosteisiin, jotka mielestäni menettelivät, mutta eivät olleet viihdearvoltaan lähelläkään Adelaarin viimeistä yöllistä kamppailua hissiä vastaan. Kyseinen kohtausten sarja on pohjustettu hyvin: taistelua ennen hän on joutunut töistään pakkolomalle, vaimo lapsineen on jättänyt ja hän on vielä riitaantunut toimittajaystävänsä kanssa. Rikospaikalle saapuu siis harvinaisen kettuuntunut mies, joka on vakaasti päättänyt tehdä lopun koneesta, joka kaikki sotkut on aiheuttanut.Molemminpuoleisten vihoitteluiden jälkeen Adelaarin ja hissin välillä mies lopulta siirtyy pimeään kuiluun hissikorin päälle. Samalla Maas näyttää ohjaajana taitonsa: niin kauan kuin kohtaukset pysyvät hiljaisina ja hissi tekee vähäisiä, mutta itsessään sairaalloisen epäterveitä, liikkeitä Adelaarin pelottelemiseksi, epävarmuuden tuntu kalvaa. Esimerkkinä tehokkaasta tapahtumasta on hissin kaapelien väreily, vaikka kori ja vastapaino pysyvät paikoillaan. Tähän yhdistetty kuilussa kaikuva kaapelien läpsytys toisiaan vasten ja hiljainen tuulenviri tuovat tunnelmaan lisäytynsä. Kun hissikuiluun kätkeytynyt salaisuus lopulta Adelaarille paljastuu, jännite purkautuu, kun kapistus käy korinsa avulla raivoisaan taisteluun mekaanikon tappamiseksi. Tässä vaiheessa siirryttäänkin hetkeksi puhtaan low budget-actionin puolelle. Paluu epävarmuuteen kuitenkin käy, kun hissi käynnistää hitaan kamikaze-operaationsa, ja viimeisillä voimillaan punnertavalle Adelaarille tulee kiire.Huub Stapelin kelvollisesti näyttelemästä Adelaarista välittyy kuva ulkoapäin viileästä miehestä, jonka sisällä kuitenkin jyllää voimistuvasti leffan aikana tapahtuvien asioiden takia. Lopputekstien aikana tulin miettineeksi Adelaarin motiiveja ja kyseenalaistaneeksi, oliko hänen toimintansa lopulta kaiken arvoista. Mies halusi kaikesta päätellen hoitaa työnsä hyvin ja lopettaa ihmisiä tappavan koneen toiminnan, vaikka hän itse olisikin menehtynyt. Noh, tapahtunut maksoi hänen perheensä hajoamisen ja ilmeisesti työpaikankin. Sankari mekaanikkona ja ihmisenä. Toisaalta mietin, olinko ihan täysipäinen, kun pohdin näin syvällisiä asioita elokuvassa, jonka keskiössä oli ihmisiä tappava hissi.",Ohjaaja Dick Maas on parhaimmillaan pirullisen epävarmuuden tunteen luojana.
372,60.0,"Teknologia aina karkaa ihmisten käsistä ja alkaa murjomaan tätä höttöistä lihaa uuteen muotoon. Tietokonejärjestelmät ovat erityisen helposti riehaantuvia. Hissi on tekninen laite jonka hyvin lattea merkitys on nostaa asioita ylös. Itse asiassa sellaisella ei luulisi olevan kovinkaan paljoa kykyä tappaa ihmisiä. Tai niin luulisi, mutta Dick Maas (Hollannista) on eri mieltä ja lopputulos on suorastaan mallikappale 80-luvun mielikuvituksellisen lähtökohdan veriläträyksestä.Arkkitehtuurin elementti saa siis klassisen Universal-Frankenstein-herätyksen ja luonnollisesti tajuttuaan olemassaolonsa tekee kaikkensa sen lopettamiseen. Tai niin ainakin sen voi tulkita. Kuka riemuidiootti päätti laittaa huonosti (ei) testatut biomikropiirit suojaamattomiin oloihin? Tietysti leffaa ei voi tapahtua jos joku näissä leffoissa ajattelisi järjellä. Joka tapauksessa hissimekaanikko Felix Adelaar (Huub Stapel) alkaa epäillä mätää ruumiiden alkaessa ilmaantua. Soppaan liittyy myös juorulehdistön Mieke de Beer (Willeke van Ammelrooy).Lähtökohta on hoopo ja mukana on jopa tarpeetonta venytystä ja puolentoista tunnin leffassa sen huomaa äkkiä, mutta Dick Maasin työssä on myös hienoja hetkiä, mutta ne eivät ole käsikirjoituksessa. Ohjaajan penkillä Maas luo muutamia herkullisen hyytäviä kohtauksia ja kuvia jotka ovat alagenren yläpuolella eivätkä pelkästään hieman vaan runsaasti. Pieni budjetti ei näy kovinkaan pahasti, sillä Maas ilmiselvästi osaa työnsä.Näyttelijäntyö tässä elokuvassa on alagenrensä tasoa, eli kelvollista. Huub Stapel on leffan jääräpäinen sankari joka luonnollisesti jatkaa tutkintaansa päälle kaatuvista esteistä huolimatta. Willeke van Ammelrooy uteliaana reportterina on yhtä toimiva. Muut roolit toimivat, mutta eivät tee vahvaa vaikutusta.Lähtökohta on hoopo ja yuropistisen kieli poskella tehty, mutta mukana on myös aitoa jännitystä ja epätietoisuutta ja muutamia todella hienoja kohtauksia joiden erikoistehottomuudet eivät murra illuusiota kokonaan. Mukava pienen budjetin kauhustelu Yuropista.",Tappajahissi kulkee ylös ja alas.
373,100.0,"Trillerielokuvan vahvimpaan aikaan ilmestynyt Hissillä mestauslavalle on ranskalaisen Louis Mallen ensimmäinen pitkä elokuva. Ohjaaja todistaakin jo tällä teoksellaan pystyvänsä hyödyntämään virheettömästi kaikkia keskeisiä modernin elokuvakerronnan elementtejä ja tuloksena on hätkähdyttävä murhatrilleri, jossa hyödynnetään taidokkaasti film noirin perinteitä. Juoni saa lähtölaukauksensa kuvatessaan naisen entiseen mieheen kohdistuvan murhan, jonka naisen uusi miesystävä yrittää toteuttaa. Murha itsessään onnistuu, mutta huomattuaan jättäneensä köyden rikospaikalle, mies palaa hakemaan sitä ja yrittäessään lähteä uudestaan jääkin jumiin hissiin. Kaikki mutkistuu entisestään, kun nuori mies ja nainen varastavat hississä jumissa olevan miehen auton. Miehensä paluuta murhapaikalta odottavalla naisella ei ole muuta mahdollisuutta kuin kuljeskella sekavin tuntein ympäri katuja ja naisen uskollisuus miehelle joutuukin vavahduttavien käänteiden myötä kovalle koetukselle. ","Hätkähdyttävä murhatrilleri, jossa hyödynnetään taidokkaasti film noirin perinteitä."
374,30.0,"Historiaa tehdään öisin on elokuva, joka aikoinaan herätti jopa huomiota, mutta nykyisin ei kukaan edes muista tätä epäonnistunutta tekelettä. Kun vuonna 1999 Ilkka Järvi-Laturi yritti tehdä Renny Harlinit ja teki kansainvälisen elokuvan. Leffan pääosissa nähdään Bill Pullman sekä Irène Jacob ja elokuvassa puhutaan pääasiassa englantia, mutta tapahtumapaikkana on kuitenkin Helsinki.Eletään kylmän sodan loppumetrejä ja tapahtumapaikkana on jo mainitsemani Helsinki. Suomessa työskentelevä CIA-agentti Harry (Pullman) on kyllästynyt tähän koko touhuun ja haluaisi omistautua pelkästään hänen tyttöystävälleen Natashalle (Jacob). Rakastavaiset työskentelevät eri puolilla ja nyt heidän välit kiristyvät entisestään, kun venäläiset pahikset, amerikkalaiset kovikset, pikku lurjus ja pornopätkä, jossa Henry Saari pökkii isotissistä naista, kohtaavat Helsingissä.Koko ajan odottaa, että milloin alkaa tapahtua, mutta odotusta ei kuitenkaan missään vaiheessa palkita. Sopivan kolkko ulkokuori sisältää valitettavasti kolkon sisällön, jossa ei ole oikein minkäänlaista tunnetta mukana. Väsyneennäköinen Bill Pullman ja rooliinsa sopimaton Irène Jacob eivät edes näyttelijäsuorituksillaan pysty herättämään katsojan mielenkiintoa, vaikka he yleensä ovatkin hyviä näyttelijöitä. Sivuosassa nähtävä Bruno Kirby yrittää omalta osaltaan pelastaa leffaa, mutta ei yksi humoristinen sivuhahmo paljon onnistu pelastamaan. Leffassa nähdään myös joukko kliseitä, jotka eivät ainakaan meininkiä paranna. Homma ei toimi edes viihteenä.Yksi elokuvan suurin syy epäonnistumiseen on se, että tekijät eivät oikein ole tienneet mitä he haluavat tehdä. Jännityksettömään romanttiseen jännityselokuvaan on ujutettu draamaa, humoristisia kohtauksia sekä toimintapitoista räminää. Järvi-Laturin käyttämä tyyli ei oikein sovi tällaiseen leffaan. Lopussa meno muuttuu yhä komediallisemmaksi ja muutama hyvä vitsi onkin mukana. Vesa-Matti Loiri kauppiaana ja Kari Väänänen taksikuskina edustavat filmin parhaita hetkiä. Nuo vanhat suomalaiset konkarit piristävät vähän aikaa muuten aika tylsää meininkiä. Kyllä tämän kerran katselee, mutta pientä pitkästymistä on kuitenkin luvassa. Mitään videon kannen esittelytekstin lupailemaa suurelokuvaa on turha odottaa.","Sopivan kolkko ulkokuori sisältää valitettavasti kolkon sisällön, jossa ei ole oikein minkäänlaista tunnetta mukana."
375,100.0,"Iron Maidenilta on ilmestynyt varsinainen historiapläjäys. Olisipa kaikilla (omasta mielestä) hyvillä bändeillä tällainen määrä historiaa taltioituna niin ostaisin ne kyllä hyllyyni. Onhan se niin mukavaa katsoa kuinka homma on saanut alkunsa ja miten se on lähtenyt rullamaan. Historiapläjäys koostuu pääasiassa 80-luvun alun livetaltioinneista, sekä 90-minuuttisesta dokumentista, jossa bändin nykyisiä ja entisiä jäseniä haastatellaan tässä päivässä. Sitä on ollut itsekkin siinä uskossa että eka levyn (Iron Maiden) kokoonpano olisi ollut alkuperäinen Maiden, mutta asiahan ei ole näin. Jäseniä on tullut ja mennyt ennen sitäkin.Bändin ensimmäiset levytykset, jossa oli Paul Di'Anno mikin varressa (Iron Maiden, Killers), menivät jossain hardrockin, punkin ja progen alueilla. Bruce Dickinsonin astuttua Samsonista laulajan saappaisiin homma meni enemmän mainstreamiksi (jos näin voi sanoa), mutta samalla suosio räjähti ja bändi siirtyi supersarjaan. Itsekkin pidän Dickinsonia parhaana ja ainoana oikeana Maiden-vokalistina. Kaikki kunnia silti Di'Annollekkin, joka on saatu antamaan haastatteluja tälle DVD:lle. Mitään pinnalla kuohuvaa katkeruutta ei tunnu olevan ja hassua että kaveri pitää itsekkin Dickinsonia parhaana Maiden-laulajana.DVD:llä nähtät livesetit ovat kaikki sopivan erilaisia. Ensimmäisen setin laulaa Di'Anno ja pari muuta Dickinson. Livesetit menevät mukavalla tavalla kronologisesti levyjen mukaan jakaantuen Di'Annon aikaan sekä Number of the beastin ja Peace of mindin kiertuetaltiointeihin. Toiselta levyltä löytyvä Live at The Ruskin Arms ajoittuu alkuaikaan ja se kuvattu jollain vhs-kameralla, ääni on melko huono, mutta bändihistoriallinen tallennearvo on silti tuossa ehkä se isompi pointti. Lätyltä löytyy myös otantoja Steve Harrisin muistikirjasta, kuvia, backstagepasseja, grafiikkaa, bändin julkaisemia pieni keikkailmoituksia sanomalehdissä, keikkasoppareita, yms...Monissa samantyylissä bändeissä on ollut yleensä tähtinä laulaja ja soolokitaristi, joiden sukset menevät ristiin kun ei osata päättää kumpi on ykkönen. Tuollaiset ristiriidat ovat pilanneet monen loistavan kokoonpanon. Iron Maiden on ollut aina bändi ja kokonaisuus. Steve Harris on bändin sielu ja moottori, Dickinson on ollut selkeä keulakuva, mutta jotenkin kyseessä on ollut aina selkeästi bändi, ei jäsentensä summa. Kylläpä silti Maideninkin kaveritkin on harhailleet myöhempinä aikoina (Smith, Dickinson), mutta palanneet kotiin, se onkin sittien taas jo eri tarina.No huh! Johan on tuplapläjäys. Pari iltaa vierähtää Maidenin historiikin parissa mukavasti.Live At The Rainbow – 1981 (35 minuuttia), Ides Of March, Wrathchild, Killers, Remember Tomorrow, Transylvania, Phantom Of The Opera, Iron MaidenLive At Hammersmith 1982 - Beast On The Road (45 minuuttia)Murders in The Rue Morgue, Run to The Hills, Children Of The Damned, Number Of The Beast, 22 Acacia Avenue, Total Eclipse, The Prisoner, Hallowed Be Thy Name, Iron Maiden Live at Rock & Pop Festival 1983 Dortmund - World Piece Tour (35 minuuttia) Sanctuary, The Trooper, Revelations, Flight Of Icarus, 22 Acacia Avenue, Number Of The Beast, Run To The Hills Live at The Ruskin Arms – 1980 (40 minuuttia)Sanctuary, Wrathchild, Prowler, Remember Tomorrow, Running Free, Transylvania, Another Life, Phantom Of The Opera. Charlotte the HarlotThe Early Years - Dokumentti (90 minuuttia)20th Century Box – Heavy Metal (1980) - (25 minuuttia)",Onhan se niin mukavaa katsoa kuinka homma on saanut alkunsa ja miten se on lähtenyt rullamaan.
376,60.0,"Jos leffaa mainostetaan maskeerauksen Oscar-ehdokkuudesta, se jo osaltaan kertoo aika paljon. Anthony Hopkins on saatu lateksilla ja ties millä fällyillä niin vähän itsensä ja niin paljon ohjaajalegenda Alfred Hitchcockin näköiseksi, että ehdokkuus on jo sillä aivan ansaittu. Mutta käsikirjoituksensa puolesta tämä Psykon tekemisen aikaan kohdentuva leffa on kauempana täydellisestä.Leffa alkaa ja loppuu jännityksen mestariksi nimitetyn ""Hitchcockin"" mustaa huumoria viljelevällä juonnolla, kuten oikeankin Hitchcockin tv-sarja ammoin. Mutta jos Hitchcock olisi Hitchin itsensä tekemä elokuva, se olisi jännittäviä hetkiä tarjoileva ja viileään tyylikkyyteen kietoutunut monikerroksinen elämys. Sen kuvasommittelussa, ääniraidalla ja leikkauksessa olisi sitä samaa kultivoitunutta ja tarkkanäköistä tuntua kuin juuri Psykossa tai esimerkiksi Vertigossa on aistittavissa. Ne tästä rainasta puuttuvat. On West Wing -tasoisen tv-draaman tuntua, mutta ei oikeastaan mitään sellaista, mikä olisi erityisen elokuvallista ja nerokasta. Juonikin lähentelee, jos nyt ei saippuaa, niin luxuskylpyvaahtoa kumminkin. On kiehtova ajatus kuvata leffaksi Hitchcockin hermoja raastava yritys tehdä studion ja sensorien toiveita vastustava kauhuelokuva. Mutta Hitchcockissa tuo ajatus leijuu ilmaan kuin kupla ja poksahtaa laimeiden kerronnallisten kikkojen paineessa ennen kuin saavuttaa kutkuttavinta pistettään. Vika ei taaskaan ole näyttelijöissä, jotka ovat erinomaisia Hopkinsin lempeää ja viileää yhdistelevästä tulkinnasta Helen Mirrenin suolaista ja pippurista yhdistelevään tulkintaan maestron vaimo ja taustavaikuttaja Alma Revillestä. Puhumattakaan esimerkiksi James D'Arcystä jokaista silmänräpäystäkin anthonyperkinsmäisenä Anthony Perkinsinä. Varsinainen ongelma piillee siinä, ettei itsensä jännityksen mestarin pään sisälle ole ollut mahdollista päästä. Sitä toki yritetään, mutta yhtä onnahdellen kuin Kevin Costner -raina Mr. Brooksissa (2007). Päähenkilö pannaan keskustelemaan mielikuvitushahmon kanssa niin, ettei yleisön tarvitse arvailla symbolien ja muiden mutkikkaiden juttujen kautta, mitä päähenkilön mielessä lopulta mahtaa liikkua. Jo Hitchcock-leffan mainosjulisteet antavat vihiä siitä, että tämä elokuva on enemmän kallellaan pop-kulttuurin suuntaan kuin ns. korkeamman taiteen.",Maestron ja hänen puolisonsa sekä taustavaikuttajansa Alman suhdetta kuvataan onnistuneesti.
377,90.0,"David Hess tunnetaan sekopäärooleistaan. Lähes jokaisessa elokuvassa vähintäänkin hitusen mielenvikaista esittävä mies ei ole juuri yleisön mieleen. Franco Nero taas on karismaattinen spagettiwestern –tähti, joka tunnettaan parhaiten Djangon nimikkoroolista. Näiden kahden näyttelijän yhdistäminen saaman elokuvaan kuulostaa erikoiselta, mutta lopputuloksena varsin mielenkiintoiselta. Kyseessä on yksi italialaisen elokuvan kadonneista helmistä.Walter Mancini (Nero) ja hänen vaimonsa (Clery) ovat viettämässä lomaa Arizonan aavikoilla. He matkaavat ympäri aavikkoa asuntovaununsa kanssa. Lähtiessään hippileirintapaiselta paikalta Walterilla on krapula ja välit vaimoon ovat muutenkin kireät. Darrainen Walter ei ole kovinkaan hyvällä tuulella. Vielä, kun vaimo haluaa ottaa kyytiin liftarin (Hess) tietämättä tästä mitään. Aluksi tämä muukalainen vaikuttaa oikein mukavalta tyypiltä, mutta tilanne tiivistyy nopeasti. Heille selviää, että liftari on ryöstänyt pankin muutaman kaverinsa kanssa. Välittömästi tämän jälkeen homma muuttuu panttivankitilanteeksi.On päivän selvää, että Franco Nero on rautainen ammattilainen, joka kykenee rooliin kuin rooliin. Hänen ansiostaan elokuvan keskeiset hahmot pitävät mielenkiintoa yllä erinomaisesti. Nero on karismaattinen omassa roolissaan, ja häneltä luonnistuu onnistuneesti myös hullun sekä ahneen rooli. Kaikki nämä yhdistettynä tekevät Neron hahmosta ihan yhtä sekopäisen kuin David Hess. Siinä missä Hess on vain limainen nilkki, niin on Nero kylmä ja laskelmoiva rahanahnepaska. Se onkin tässä elokuvassa hienointa, kuinka raha muuttaa ihmistä. Raha on kummallista. Käytännössä sen ei pitäisi tehdä ketään onnelliseksi. Mutta tekeekö rahattomuuskaan onnelliseksi. Tuskinpa vain. Ennemminkin liika raha ei tee onnelliseksi, jota tämän elokuvan hahmot kernaasti tavoittelevat. Nero ei missään vaiheessa elokuvaa ole onnellinen, vaikkakin elää vaimonsa lihavalla tilipussilla. Joka johtaa siihen, että hänen on pakko tavoitella enemmän. Miksi? Koska hänelle annetaan kaikki mahdollisuudet tehdä niin, joka palajastaakin sitten ihmisten todellisen luonnon. Raha ratkaisee.Elokuvan nerokkuus piileekin Nerossa. Ilman hänen voimakasta temperamenttiaan mistään ei tulisi mitään. Hess on tietysti omimmillaan sekopään roolissaan. Ei voi kiistää, etteikö hän vetäisi myös rooliaan ammattitaidolla. Silti hän toistaa pitkälti kaikki samat asiat, mitkä hän on tehnyt aiemminkin. Niinpä Hess tarvitseekin neronkaltaisen ammattilaisen vierelleen. Parivaljakkona he ovat vertaansa vailla. Molemmilla on kieroutunut suhde elokuvan pääosa kaunottareen. Corinne Clery on varsin vetävä ilmestys. Kolmio on lähes täydellinen, kun molemmat miehet yrittävät liehitellä tätä kaunista naikkosta. Neron ja Cleryn pitäisi olla pari, mutta heidän suhteensa on hyvin epämääräinen. Pohjimmiltaan he rakastavat kaiketi toisiaan, jonka Hessin esittämä sekopää onnistuu hajottamaan.Konsepti on valmis, ja se onkin varsin mukaansa tempaava. Kolmikon draamaa jaksaa katsoa aina kauhistumiseen asti. Elokuva ei varsinaisesti ole kauhua, mutta tarjoaa piin kovaa ja tinkimätöntä jännitystä. Hitch Hiken tunnelma on onnistunut suurimmaksi osaksi. Pientä viilaamista olisi voinut tehdä musiikkien kohdalla. Iloinen hippirallatus alkaa ajoittain ottamaan pannuun. Tämä vain siksi, koska se on aina se sama rallatus kohtauksesta riippumatta. Tinkimättömämpää osapuolta edustaa Morriconen yksinkertainen soundtrack. Se on kertakaikkisen loistava, ja nostattaa pulssia sata varmasti. ",Kyseessä todellakin on kadotettu helmi.
378,60.0,"Aina kun Liftari saa kyydin on kyseessä riski ja mysteeri. Walter (Franco Nero) ja hänen vaimonsa Eve (Corinne Cléry) ottavat kyytiin liftarin jonka nimi on Adam (David Hess) ja valitettavasti tämä sattuu olemaan mielipuoli rikollinen pakojalalla ja tällä myös on mukanaan iso saalis. Pasquale Festa Campanile ohjailee road-movien ja rikosdraaman sekoitusta. Juoni yksinkertaisuudestaan (tai ehkä sen vuoksi) huolimatta on äärimmäisen tiukka ja kovaotteinen ja kehittää hahmoistaan inhimillistä pohjasakkaa.Franco Nero ja David Hess ovat miehisissä päärooleissa ja ovat karkean tehokkaita. Kiistattoman karismaattinen Nero luo upean, kireän miehen joka horjuu sekopääkuilun partaalla ja tietää sen itsekin. David Hess on upeasti raivohullu sekopää joka on sukeltanut em. kuilun pohjalle, tömähtänyt pohjaan meteoriitin voimalla ja jatkaa yhä matkaansa. Molemmat ukkoroolit ovat halveksittavia, mutta eri tavoilla. Ovela, opportunistinen ja ahne Nero muodostaa vahvan kontrastin räiskyvälle, hillittömälle ja rivolle Hessille. Corinne Cléry jää juuri sopivaksi kolmanneksi tekijäksi kokonaisuuteen ja antaa ukkojen riehua.Äärimmäisen tyly käsikirjoitus ja koko elokuvan tarinasta huokuva nihilistinen asenne luo leffan joka ei ole helppoa katseltavaa ja jättää kovan, kitkerän jälkimaun. Pieni tönäisy saattaa riittää pudottamaan hulluuteen, mutta jotkut ihmiset loikkaavat itse ja sukeltavat pää edellä sekopääpyörään joka aina kiertyy samaan kohtaan uudelleen.",Italiassa osataan tehdä tyly leffa ja tämä on äärimmäisen tyly..
379,70.0,"Helmikuun 1933 alkaessa alkoivat uudet tuulet puhaltavat Saksassa. Uusi valtakunnankansleri osoittautuu toimeliaaksi hallitsijaksi hyvässä ja pahassa. Poliittinen toiminta estyy väkivaltaisen hallinnon toimesta ja muutenkin hallinto on aktiivisesti muovaamassa ihmisten ajattelua uuteen suuntaan. Pakkohallintoa johtaa Adolf Hitler, taidokas poliittinen agitaatttori.Saksalaista tuotantoa oleva Hitler - Erään miehen ura on kuivakka, miltei kirjallinen selostus Hitlerin valtaannoususta, hallinnosta ja tuhosta. Hän oli pelkkä pummi ja epäonnistuja Ensimmäiseen Maailmansotaan asti ja sen jälkeen aloitti poliittisen uransa. Koko ajan oli hänen politiikkansa ristiriitaista ja ennalta-arvaamatonta. Historioitsija Joachim Festin kirjallinen ilmaisu on kuvitettu arkistomateriaalilla ja lopputulos on kuivahko, mutta ehdottoman totuudenmukainen. Hitler oli mysteeri aikalaisilleen ja hän on sitä yhä. Hän tuli tyhjästä tuoden perässään hävityksen ja katosi yhtä nopeasti kuin oli ilmaantunutkin. Stephen Murrayn miellyttävä puheääni toimii rauhallisena kertojaäänenä ja rikkoo tehokkaasti natsihallinnon illuusioita.","Lopputulos on kuivahko, mutta ehdottoman totuudenmukainen."
380,90.0,"Hitler - pahan nousu on alunperin minisarja, joka on löytänyt tiensä myös DVD-julkaisuksi. Kyseessä on laadukas pläjäys, jossa kuvataan ne tärkeimmät vaiheet kuinka Hitleristä tuli lopulta se hirviö jona historia hänet muistaa. Nämä miehen aiemmat vaiheet ovat olleet ainakin itselleni asiaan suuremmin perehtymättömänä hämärän peitossa. Pläjäys auttaa edes vähän ymmärtämään syitä miksi miehestä tuli sellainen kuin tuli.Tarina on yhtäaikaa viihdyttävä ja opettava. Tämä sopisi jopa koulussa historiantunnilla katsottavaksi. Robert Carlyle vetää todella uskottavan roolin kiihkoisänmaallisena Hitlerinä. Miehellä oli todellakin aluksi vaikeuksia löytää pohjaa roolilleen, koska yhteisiä nimittäjiä ei tuntunut löytyvän omaan elämään. Lopulta Wagnerin musiikki oli ollut se lenkki jolla mies pääsi jollain tavoin sisään Hitlerin aivoituksiin ja pystyi eläytymään rooliinsa. Jos on joku rooli jota mies ei tekisi uudestaan, se on tämä.Kolmituntisessa spektaakkelissa ei kyllä ainakaan aika käy pitkäksi. Hitlerin lapsuus ohitetaan alussa melko nopeasti. Tarina muuttuu yksityiskohtaisemmaksi miehen ollessa rintamalla ensimmäisessä maailmansodassa. Tämän jälkeen päästään vähitellen kansankiihottamisvaiheisiin ja lopulta mies junailee vallan itselleen täysin Saksan lakien mukaan. Tarina loppuu siihen kun toinen maailmansota alkaa. Lopussa heitetään lyhyesti muutamien roolihenkilöiden myöhempien vaiheiden tapahtumat pöytään sekä muutamat faktat mitä tästä koko touhusta seurasi.",Tämä sopisi jopa koulussa historiantunnilla katsottavaksi.
381,60.0,"Historiasta aina kiinnostuneena sattui silmieni eteen tämäkin pläjäys (myös aijemman tykittäjän kehujen vaikutus oli huomattava) joka oli sitten katsottava. Kyseessä olikin ihan kiintoisa pläjäys.Elokuva siis kertoo Hitlerin tarinan lapsuudesta (tosin hyvin vähän), nuoruudesta (no jaa...), taisteluista ja noususta Kolmannen valtakunnan johtoon. Monille tarina on jo tuttu, mutta kuvituksena historiankirjaan -mielessä elokuva toimii yllättävänkin hyvin.Elokuva näyttää hyväksyneen yleisesti pätevät mielipiteet, jonka mukaan Hitleristä tuli apsoluuttinen paha jo varhain, eikä sen takia hahmon inhimillisyyteen ole panostettu. Tämä onkin elokuvan suurin heikkous, sillä tämän takia Hitler ei ole enää uskottava. Tuntuu oikeastaan melko ihmeelliseltä ajatella, että tuollainen kiihkomielinen hullu rasisti olisi noussut kokokansan sankariksi ja johtamaan viimevuosisadan vaikuttavinta (pahan)valtakuntaa.Toisaalta elokuvalla on toki hetkensä ja se on alusta asti riittävän mielenkiintoinen. Elokuvan voisikin ajatella jonkun laisena tiivistelmänä siitä suuresta tietomäärästä, johon muuten tarvitsisi turvautua. Itse Mein Kampfitkin lukeneena kaikki eivät välttämättä olleet yllätyksiä, mutta jotain kyllä.Ohjauksellisesti elokuvan laatu vaihtelee. Välillä Christian Duguay tuntuu saaneen jotain lisävoimia, joidenka takia elokuva on paikoin erittäin toimiva. Ihan lopussa homma kuitenkin alkaa mennä överiksi, eikä ohjaaja tahdo saada hommaa toimimaan edes riittävän uskottavasti.Käsikirjoitus pysyy ihan kivasti kasassa ja pitää mielenkiintoa yllä hyvin, vaikka jättääkin Hitlerin kanssaihmiset aikalailla pahvisiksi. Tosin huippuhetkinä sekin pelaa.Robert Carlylen roolisuoritus Hitlerinä ei tosin oikein pure. Miehellä on ihan väärä olemuskin! Jos unohdamme, ettei Carlyle näytä yhtään Hitleriltä, tulee ensimmäiseksi mieleen se, ettei hän osaa uskottavasti näytelläkkään häntä. Pökkelömäinen roolisuoritus kuitenkin voidaan jättää vaille suurempaa huomiota, mikäli haluaa samastua elokuvan luomaan mielipiteeseen. Ja toki silläkin on hetkensä, kuten kiihkomieliset puheet. Tosin tuntuu, että jopa Charlie Chaplin oli parempi Hitler-kopio Diktaattorissaan.Muista roolisuorituksista ei oikeen voi paljoa sanoa, sillä hahmot jäävät suurimmaksi osaksi karkeiksi ja enemmän tai vähemmän pahviksi. Elokuva perustuu Hitlerin kuvaamiseen ja sellaiseksi se on tehtykin. Itse asiassa elokuvan jälkeen ei vähemmän tarkkaavainen katsoja muista keneltäkään muulta edes nimeä.Kaiken kaikkiaan Hitler - pahan nousu on melko yksipuolinen ja valtavirran mielipiteiden mukaan toteutettu, mutta myös mielenkiintoinen ja toisaalta varsin laadukas ja viihdyttävä paketti. Historian tunneilla elokuva varmasti toimisi, onhan elokuvassa paljon tietoa ja kyseessä kuitenkin TV-elokuva, jonka voi pysäyttää tarpeen mukaan. Miksikään huippuhyväksi Hitler-kuvaukseksi ei elokuvasta kuitenkaan ole.nimimerkki: Sano mitä sanot","Monille tarina on jo tuttu, mutta kuvituksena historiankirjaan -mielessä elokuva toimii yllättävänkin hyvin."
382,50.0,"En enää nykyisin katsele hirveästi elokuvaa valitessani näyttelijöiden nimiä, mutta yksi nimi saa minut kuitenkin poimimaan DVD:n vuokraamon hyllyltä. Se on Lance Henriksen. Henriksenin luonnostaan cool olemus ja karismaattisuus pelastavat leffan kuin leffan. Jos näyttelijä pystyy pelastamaan elokuvan täydelliseltä surkeudelta (yhden pojon pistemäärältä), niin on se jo silloin aikamoinen suoritus. Lance on juuri tällainen näyttelijä.Vuonna 1995 Lancen ura oli kovimmassa vauhdissa. Hän oli noussut b-elokuvista kiinnostuneiden leffafriikkien, varsinkin kauhun ja sci-fin ystävien, suosikiksi ja kriitikotkin hyväksyivät hänet hyväksi näyttelijäksi. Silti hän joutui tähdittämään tällaisia b-luokan pläjäyksiä, kuten tämä Hitman, joka on valmistunut juuri tuona vuonna, jolloin hän oli tuottoisimmillaan (8 elokuvaa vuodessa).Hitman alkaa hyvin lupaavasti, mahdollisuudet olisivat pienimuotoiseksi mestariteokseksi. Lähtökohtana on neljän elämän kolhiman ihmisen tapaaminen. Nuoret rakastavaiset Bebe (Ringwald) ja Alex (Logue) ovat joutuneet pahoille teille ja tyrivät yhden huumekaupan. Peloissaan he lähtevät Meksikoon pakosalle. Beben isukki lähettää tyttärensä ex-miehen (Nickles) hakemaan omaisuutensa takaisin, mutta nuoren parin jäljillä on myös joku muukin, jolla ei ole mielessään yhtä ystävälliset toimenpiteet.Filmejä ahkerasti läpi 1990-luvun tehtaillut Kurt Voss ei ole mikään hirveän taitava ohjaaja, mutta yritystä on selvästi ollut eikä jälki ole mitään niin onnetonta kuin voisi olettaa. Vossin käsikirjoituskin on taitavasti tehty, mutta tarina kyllä lässähtää ikävästi loppumetreillä. Yllättävän hienolta vaikuttava leffa vajoaa siis lopulta keskinkertaisuuden suohon. Mukana on paljon pieniä mokia ja ulkokuori on kieltämättä aika halvalta näyttävä. Mielenkiintoinen tarina toimii ennen kliseiden tulvaa.Lance Henriksen varastaa show'n jokaisessa kohtauksessaan salaperäisenä pyssymiehenä. Vaikka henkilöhahmo ei ole mikään hirveän uskottava, niin Lancen uskomaton eläytyminen on mahtavaa katseltavaa. Tämä pläjäys jo näyttää sen, miksi pidän tätä heppua parhaimpana näyttelijänä. Homma meinaa kaatua aina, kun heikommat näyttelijät (Ringwald, Logue ja Nickles) saavat enemmän ruutuaikaa, mutta Lancen taas temmeltäessä ruudulla homma pelittää täysillä. Heikot näyttelijäsuoritukset heikentävät joka tapauksessa ikävästi elokuvan tehoa, ei yksi supernäyttelijä kuitenkaan koko hommaa pysty pelastamaan.",Lance Henriksen varastaa show'n jokaisessa kohtauksessaan.
383,60.0,"Videopelien pohjalta tehdyt elokuvat ovat olleet yleensä melkoista kuraa, mutta toissavuoden Silent Hill rikkoi pintaa olemalla suhteellisen onnistunut päivitys pelistä elokuvaksi. Agentti 47 aka Hitman-elokuvaversiota alettiin suunnittelemaan melkein heti ensimmäisen pelin ilmestymisen jälkeen vuonna 2000. Jason Statham kieltäytyi roolista heti, jonka jälkeen Vin Diesel oli seuraaja, mutta Dieselin kiiret jättivät hänetkin pois laskuista, joten lopulta 47-rooliin asteli Timothy Olyphant. Ohjauksesta vastaa Ranskalainen Xavier Gens, jolle Hitman on ensimmäinen suurempi elokuva ja rahoittajana toimii Luc Besson, joka tätä nykyä toimii pelkän tuottajan hommissa.Interpolin Agentilla Mike Whittierillä (Scott) on pitänyt kiirettä muutaman viimeisen vuoden, kun salaperäinen salamurhavyyhti on pistänyt vipinää kinttuihin. Samoilla apajilla liikkuu myös Venäjän salaisen palvelun agentti Yuri Marklov (Knepper). Tapausten päätekijänä toimii uskonnollisen salaliiton luoma mies, jolla on vain numero 47 niskassaan (Olyphant). Hän on päästämässä erästä venäläistä korkea-arvoista politiikkoa Mikhail Belicoffia (Thomsen) hengestään. Tapaukselle löytyy silminnäkijänainen nimeltään Nika (Kurylenko), jonka 47 pitäisi päästää päiviltä, mutta pian 47 joutuukin itse kohteeksi tekemästään murhasta.Hitman on ihan viihdyttävä toimintamysteeri elokuva, mutta jää kuitenkin loppupeleissä keskinkertaiseksi viihteeksi. Alussa lyödään kysymyksiä pintaan kovalla vauhdilla, joihin sitten vastataan vieläkin kovemalla ryminällä. Agentti 47 hoitaa tässäkin strategisia tehtäviään melkein yhtä tyylikkäästi kuin peleissäkin, mutta valitetavasti loppua kohden tarina muuttuu vain pelkäksi tavanomaiseksi, mutta onneksi R-ratingilla varustetuksi toimintaelokuvaksi. Xavier Gens osaa luoda muutamia visuaalisen hienoja toimintakohtauksia, mutta sudenkuoppia löytyy hieman liikaa joihin kokonaisuus on vaara pudota.Hitmanin tapahtumapaikat tuovat mukavan tuulahduksen ainaiseen Amerikkaan, kun tällä kerralla seikkaillaan Venäjän ja Turkin välimaastossa. Käsikirjoittaja Skip Woods on kynäillyt Agentti 47 -tarinasta pelien henkeä tavoittelevan mysteerin, jonka ideasta tulee kuitenkin liikaa mieleen viime vuoden Mark Wahlbergin tähdittämä Shooter. Kummankin elokuvan päähenkilöt päästelevät ihmisiä päiviltä, mutta sitten alkaa askaruttaa, että miksi. Timothty Olyphant tekee 47-roolissa ihan kelpoista työtä, vaikka uhkaavuutta olisi voinut olla enemmänkin. Robert ""T-Bag"" Knepper ja Dougray Scott ovat varmalla rutiinilla ajojahdissa mukana, mutta pahiksen rooliin satsattu Ulrich Thomsen jää pelkäksi statistiksi.Kokonaisuutena Hitman on kelvollinen videopelifilmatisointi tanskalaisesta Hitman-pelistä ja sujuva toimintrilleriviihdyke, muttei missään vaiheessa keskitasoa parempaa sellaista. Ai niin se elokuvan hupaisin kohtaus. Kun 47 hyppää hotellissa seuraavaan huoneeseen, jossa hän näkee kun pari poikaa pelaa pleikkaria, jossa mustiin pukeutunut mies tähtää kiväärillä talon katolta ja pojat jähmettyvät paikalleen nähdessään oikean agentti 47:n.","Sujuva toimintrilleriviihdyke, muttei missään vaiheessa keskitasoa parempi."
384,60.0,"Kauanhan tätä oltiin jo suunniteltu ja odotettu, Hitman pelisarjaan perustuvaa elokuvaa nimittäin. Itse näin leffan trailerin jo viime vuoden puolella ja pakkohan se oli sitten katsastaa itse leffakin.Hitmanin, eli agentti 47:n roolin valittiin melko yllättäen Timothy Olyphant. Itse olin hänet aikaisemmin nähnyt vain Die Hard 4.0:ssa pahis Thomas Gabrielina, jossa Olyphant ei onnistunut oikein vakuuttamaan, mutta odotin silti tältä leffalta paljon enemmän.Agentti 47 kuuluu ""organisaatioon"" joka kouluttaa orpolapsia valioluokan tappajiksi. Agentti 47 on organisaation paras tappaja, joka kuitenkin epäonnistuu eräässä tehtävässä, jonka kautta hän onnistuu sekaantumaan salaliittoon, jossa on mukana jopa itse venäjän presidentti. Tämän takia hän saa peräänsä Interpolit, FSB:t sun muut huippu tiedustelupalvelut.Hitman ei onnistu vakuuttamaan kunnolla. Onhan siinä jossain määrin hyviä räiskintä-, tappelu- ja takaa-ajo -kohtauksia, mutta ei sitten mitään muuta. Ainoa valopilkku näyttelijöiden listassa on Pako-sarjastakin tunnettu Robert Knepper. Hän onnistuu roolissaan FSB:n salaliittoagentti Juri Marklovina hienosti. Knepperiltä irtoaa hyviä kommentteja useaan kertaan leffan aikana. Muut näyttelijät eivät vakuuta. Olyphant selviytyy kohtalaisesti Agentti 47:n roolista, mutta ilmeitä tai hauskoja kommentteja ei tältä kivinaamalta juurikaan irtoa.Hitman olisi voinut olla niin paljon enemmän, mutta ei. Näyttelijät olisi pitänyt valita huolellisemmin, esimerkiksi Jason Statham tai Vin Diesel sopisivat paljon paremmin pääosaan. Leffa jää pelkäksi aivot narikkaan räiskintä- ja äijäleffaksi, kun siitä oltaisiin voitu saada jännittävä ja hieno elokuva pienellä panostuksella.","Hitman olisi voinut olla niin paljon enemmän, mutta ei."
385,40.0,"Jos sai jo Hitman-pelisarjan ensimmäinen osa kriitikot hihkumaan riemusta ja kukkahattutädit ulvomaan kauhusta, saa peliperheen pohjalta räpelletty elokuva katsojansa lähinnä kiemurtelemaan vaivautuneesti. Elokuvan suurin ongelma ei ole melko kliseinen juoni, vaan juuri koko Hitman-pelisarjan syvimmän olemuksen hylkääminen ja panostaminen toimintaan, joka välillä äityy suorastaan typeräksi, mistä esimerkkinä naurettava wakizashimittelö pukupalkkamurhaajien täyttämässä junavaunussa. Toimintakohtaukset ovat kyllä näyttäviä, mutta ne eivät oikein istu Neljäseiskan hyytävän ammattitaitoiseen alkuperäishahmoon, jonka käsissä kuolee vain ja pelkästään kohde. Nyt ukkoa lakoaa autolasteittain eikä mistään hienovaraisuudesta ole tietoakaan. Pidemmän päälle toiminta käy puuduttavaksi ja pakka leviää lopullisesti elokuvan loppumähinässä, jossa on automaattiasetta, kranua ja rynnäkkökopteria vähän liiankin kanssa. Näyttelijäntyö jää kautta linjan ""ihan ok""-tasoiseksi, mutta eipä hahmoja kovin syvällisesti ole kirjoitettukaan. Kameratyöskentely on pätevää, paikoin erittäinkin tyylikästä, mutta väkivalta on ehkä hieman liian estetisoitua. Ohjaaja on selvästi hakenut artsua otetta, mutta artsuun vaaditaan muutakin kuin taitava kuvausryhmä ja kahdeksankymmentäviisi miljoonaa taalaa. Kaiken kaikkiaan Hitman on, virtaviivaisesta ulkoasusta huolimatta ja räimeeseen panostamisesta johtuen päättömästi poukkoileva ja juurensa unhoittava sähellys, jonka kyllä paremman tekemisen puutteessa katsoo, mutta jonka mielellään unohtaa. Sinänsä Hitman, tai siis Herra 47, on oivaa ainesta elokuvan päähenkilöksi. Kertomus geneettisesti muokatusta salamurhaajasta, joka hulppeita palkkioita vastaan ottaa hengiltä maailman inhoittavimpia ihmisiä (terroristijohtajia, perverssejä teurastamokeisareita, mafiapomoja ynnä muita mukavia tuttavuuksia) ja luotaa samalla yhteiskunnan mustimpia syövereitä, olisi oikein toteutettuna mitä parhainta trilleriviihdettä murhan suunnitteluineen, salaliittoineen ja hyytävine hiippailuineen, mutta toisinpa on Iskumiehen filmatisoinnin kanssa. Ei tullut hiiviskelyä. Ei vallan ja korruption teemoja. Ei kylmää nihilismiä. Tuli vain veristä suttuhuttua, joka on mäiskeestä tyksivälle pikkuteinille vielä liian rajua ja aikuisemmalle katsojalle jo varsin moneen kertaan nähtyä.",Päättömästi poukkoileva ja juurensa unhoittava sähellys.
386,60.0,"Hitman-elokuva perustuu huippusuosion saaneeseen samanimiseen tietokonepeliin. Pelissä pelataan palkkamurhaajalla nimeltä ""Agentti 47"", ja tarkoituksena on luonnollisesti tappaa. Pelistä tehty elokuva ""Hitman"" pyörii myös samalla kaavalla. Pääosan, eli agentti 47:n esittäjäksi, tulikin yllättävä nimi: Timothy Olyphant. Itse olen Olyphantin nähnyt Die Hard 4.0:ssa, ja Deadwood-televisiosarjassa. Olyphantin roolisuoritus pysyy siinä keskitasolla -samoin kuin koko elokuvakin: ei mitään surkeaa, mutta ei myös mitään täydellistäkään. Maailmassa on virasto nimeltä ""Organisaatio"". Tämä kyseinen virasto kouluttaa salamurhaajia, jotka ollaan valittu jo lapsina. He ovat kaljuja, viivakoodeilla merkittyjä. Heillä ei ole nimiä, vain numeroita. He ovat geenimanipuloituja ja erittäin tappavia. Elokuvassa seurataan yhtä tappajaa - Agentti 47:aa - joka on muita tappavampi. Hän on tappanut satoja stragetisia kohteita ympäri maapalloa. Kuitenkin yhden keikan epäonnistuttua, agentti 47 vedetään mukaan kieroihin salaliittotaisteluihin ja kansainvälisiin valtapeleihin. Hänestä tulee kohde ja hänen täytyy paeta ja selvittää kuka petti hänet. Hitman onnistuu olemaan paikoin erittäin jännitävä ja mielenkiintoinen, ja näin olleen myös hyvin maittavaa katseltavaa. Kuitenkin loppua kohti tahti alkaa hiipumaan. Hitman jää kuin jääkin tavalliseksi räiskintää pursuavaksi toimintarainaksi. Timohty Olyphant on ihan kohtalainen valinta. Hän sopii jokseenkiin roolinsa, mutta välillä saa pienet epäilykset nousemaan. Onneksi tämän agentti 47:n rooli on sen verran vähäilmeinen, että Olyphant sopii siihen hyvin. Hitmanissa on myös pari muuta mainittavaa näyttelijää. Esimerkiksi agentti 47:aa kauan jäljittänyt poliisi Mike Whittier, jota näyttelee Dougray Scott. Scott on myös perustasoa. Hän tekee sen mitä vaadittiin, ja pysyi omalla tasollaan. Yksi näyttelijä erottuu kuitenkin joukosta. Nimittäin Pako-sarjasta kuuluisuuten ponnahtanut Robert ""T-Bag"" Knepper. Knepper esittää Venäjän salaisen poliisin FSB:n kieroa agenttia Juri Marklovia. Kehuttuvaa löytyy Knepperin roolisuorituksesta, samoin myös valmistautumista. On hienoa kuulla Knepperin puhuvan elokuvassa venäläisellä korostuksella. Muut näyttelijät ovat keskitasoa, jotkut vähän alempana. Hitman oli pieni pettymys. Itse odotin tältä elokuvalta hiukan enemmän. Yksi pieni, harmittava seikka on elokuva pituus. Hitman jää liian lyhyeksi kestäessään vain vajaat puolitoistatuntia. Samoin myös juonessa on pientä huomautettavaa. Motiivit jäävät yleensäkin koko tarinassa hiukan epäselviksi. Niitä ollaankin koitettu paikata järisyttävällä toiminalla. Räiskintää ja väkivaltaista aksöniä tosiaankiin piisaa. Hitmanistä kuitenkin huomaa ranskalaisen ohjaaja Xavier Gensin kokemattomuuden. Toimintaan panostetaan likaa, muut seikat jäävät puolivalmiiksi. Yksi pieni asia saa pientä plussaa. Nimittäin kameroiden sijoitus elokuvassa. Elokuvassa kuvataan usein päähahmoa takaa - tai ylhäältä, millä yritetään jäljitellä Hitman-tietokonepeleistä tuttua tunnelmaa.Loppujen lopuksi Hitman on äijämäistä toimintaa pursuava toimintaraina, joka ei yllä keskitasoa paremmaksi. Kestää kuitenkin muutaman katselukerran, ja on mukavaa illan vietettä jos muistaa jättää ensin aivonsa sinne kuuluisaan narikkaan. ",Jää kuin jääkin tavalliseksi räiskintää pursuavaksi toimintarainaksi.
387,80.0,"Tämä aikoinaan TV:tä varten tehty dokkari kertoo yhdestä showpainin historian tunnetuimmista tapauksista, vuoden 1997 Montreal Screwjobista. Bret Hart oli eittämättä teknisiltä taidoiltaan, ei enempää eikä vähempää, kuin lajinsa paras. Hän olikin ollut yksi alansa tunnetuimpia tähtiä koko aiemman osan 90-luvusta. Painimaailmassa puhalsivat kuitenkin 90-luvun loppupuolella uudet tuulet, joihin Hartin oli ajoittain henkisesti vaikea sopeutua.Hitman Hart: Wrestling with Shadows seuraa Bretin ja tämän perheen valmistautumista tuohon edellämainittuun lajin historiaa suuresti muuttaneeseen tapahtumaan, marraskuun 1997 Survivor Seriesiin. Samalla Hart joutuu puntaroimaan uransa jatkoa kahden keskenään kilpailevan promootion, WWE:n (sen aikaisen WWF:n) ja WCW:n välillä. Hartin pitkä ja menestyksekäs ura on kulunut WWE:n palveluksessa, mutta WCW:n tarjoama rahakas sopimus laittaa miehen lojaaliuden vanhaa työnantajaansa kohtaan todella koetukselle. Samalla WWE:n johtaja Vince McMahon joutuu miettimään mikä on bisneksen kannalta paras ratkaisu, sillä häviäminen katsojaluvuissa WCW:lle tietäisi käytännössä yhtiön ajautumista kohti hidasta loppuaan.","Dokkarin perusidea on toki painifaneille tuttuakin tutumpaa kauraa, mutta se tarjoaa kuitenkin myös sellaista materiaalia kulissien takaa, mitä ei ole mahdollista nähdä missään muualla."
388,40.0,"Hyvä futismatsi on aaltoileva, jännittävä, eläväinen ja sisältää oikeaa taistelutahtoa, yllätyksiä sekä draamaa. Hyvä leffa sisältää usein hieman samanlaisia vivahteita, ja tarjoaa samanlaisia fiiliksiä kuin hyvä jalkapallopeli. Valitettavasti Peter Jacksonin odotettu elokuva Hobitti: Odottamaton matka, ei muistuta tällaista ottelua, vaan sen urheilulliseksi vastakohdaksi voisi mieltää jalkapalloilija Peter Crouchin. Molemmat ovat liian pitkiä, molempien kohkaaminen on tylsää seurattavaa eikä kummaltakaan löydy rotsista kovin montaa ratkaisumallia.Huolimatta genrerajat ylittävästä avoimuudestani ja syvästä kiinnostuksestani kirjallisuuden klassikoihin, Tolkienin tuotanto ei todellakaan ole kuulunut suosikkeihini koskaan. Tarua sormusten herrasta onnistuin väkipakolla kahlaamaan toisen osan puoliväliin asti kunnes puuduin lopullisesti, Hobittia en ole koskaan edes avannut. Leffapuolelta LOTR-filmatisointien muistelu aiheuttaa lähinnä mielipahaa, itselleni ko. pläjäykset toimivat ainoastaan unilääkkeenä. Odotukset eivät siis olleet kovin korkealla kun astelin aamulla Hobitin pressinäytökseen, mutta lupaan ja vannon, että leffa on katsottu ja arvostelu kirjoitettu niin objektiivisesta näkökulmasta kuin vain mahdollista.Tarinapuolella ei mitään uutta, vaan itse asiassa tuntuu siltä, että tässä myydään ihan samaa kamaa päivitetyssä käärepaperissa. Bilbo Reppuli on nuori, mukavuudenhaluinen hobitti (sellainen isojalkainen vähän surkean oloinen puolitoistametrinen pallokorva, jota muut rodut eivät tunnu ottavan vakavasti) joka lähtee hämmentyneenä pitkälle ja erittäin vaaralliselle ristiretkelle kotinsa menettäneiden kääpiöiden ja arvoituksellisen velhon, Gandalfin kanssa. Kapuloita rattaisiin heittää sitten iso joukko toinen toistaan visvaisempia örvelöitä, hirvelöitä ja muita rumiluksia, jotka tällä kertaa haastelevat kaikki naurunpyrskähdyksiä herättävää junttilontoota.Kyseessä on siis ensimmäinen osa Peter Jacksonin uudesta Hobitti-romaaniin pohjautuvasta trilogiasta, ja tässä nyt on ihan perustavaa laatua oleva probleema. Kävin näytöksen jälkeen tarkistamassa kirjakaupassa epäilykseni todeksi: Alkuperäisteos on n. 300 sivuinen opus. Nyt se on muokattu kolmeksi palttiarallaa kolmetuntiseksi elokuvaksi, eikä matsku tunnu todellakaan riittävän. Odottamaton matka alkaa hitaasti, siis erittäin hitaasti, suorastaan hidastellusti. Eikä tahti siitä nopeudu, vaikka rytkettä ja taistelun melskettä onkin ympätty mukaan huomattava määrä. Rytmitys on aivan olematonta, draaman kaari jää torsoksi ja vähäinenkin jännitys lässähtää turhaan pitkittelyyn toistuvasti. Rivendell-skenen aikana nukahdin hetkeksi, oma kuorsaus herätti. Toimintakohtauksissa jahkailu vain korostuu, formula menee suunnilleen näin:1. Kääpiöt, Gandalf ja Bilbo hiipivät metsässä.2. Örkit tai muut klingonit hyökkäävät satapäisen armeijan kanssa.3. Mahtipontinen musiikki säestää pakoa, tilanne alkaa vaikuttamaan epätoivoiselta, katsoja miettii jo, miten nuo tästä nyt selviävät ja...4. Ratkaisun sijaan tilanne jatkuu, otetaan VIELÄ yksi helikopterista kuvattu pätkä, jossa päähenkilöt juoksevat karkuun ja vogonit tulevat ihan kintereillä CGI-susillaan ratsastaen.Itse taistelukohtaukset ovat lopulta aika geneerisiä, eikä Jacksonin splattertausta ei paista läpi ollenkaan niin selvästi kuin viitekehys antaisi myöten. Päät lentelevät, jättitapparat ja sadan kilon nuijat mätkähtelevät vasten ruhoja, mutta kunnon roiskahduksia on ihan turha odotella. Kääpiöprinssi Thorinin ja Kalpean Örkin kohtaamisissa on jonkinlaista yritystä hieman 300-leffan tyyliin, mutta laihaksi jää anti lopulta noistakin. Myös päähenkilöt jäävät melko yhdentekeviksi ja yksipuolisiksi. Bilbo on oikeastaan ihan samanlainen kuin Frodo LOTRissa, Gandalfin hahmo on toki autoritäärinen ja jopa hauskahko, mutta ei ukkelista mitään uutta tässä selvitetä. Kääpiöiden skottiaksenttia ja barbaarileffoista etäisesti muistuttavaa toilailua on tavallaan hauska seurailla, mutta niin karikatyyrisiksi jäävät nämä suuret pienet soturit, että kun katselin leffan aamulla ja kirjoitan tätä illalla, ei noista muista enää muuta, kuin että ""yksi oli se äkkipikainen, yksi oli vanha ja viisas, yksi oli sellainen hurttia huumoria viljelevä, yksi oli läski ahmatti ja yksi tosi nuori ja aika tyhmä..."" jne. Kääpiöiden bossi on myös niin Aragorn all over again, taustatarinaa, ulkonäköä, luonnetta ja jopa näyttelytyyliä myöten. Mistä päästäänkin siihen, että mitä ihmeen kääpiöitä nuo muka ovat?! LOTRien tuijottelusta on mulla vierähtänyt useampi vuosi, mutta ainakin muistikuvissa Gimli-kääpiö oli ihan oikeasti snadi äijä, hieman epäsopusuhtainen ja silleen. Nämä hilpeät veikot ovat ehkä hieman lyhyehköjä, mutta ihan normaalinnäköisiä janttereita anyway. Teknisesti leffa on tietysti huippuluokkaa. Kuva on kirkas ja terävä kuin haltiamiekan terä, ja uuden HFR 3D-tekniikan ansiosta kolmiulotteisuuskin on läsnä ihan kaikissa kuvissa selkeästi koko ajan. Mutta kun se nyt ei ihan riitä.Ei siinä mitään, Tolkienin taruilla on äärimmäisen laaja fanipohja, hype leffan ympärillä on ollut valtavaa ja pläjäys on ihan varma yleisömenestys. Olen myös ihan varma, että kirjasta ja / tai ylipäätään aihealueesta diggailevat ottavat uudenkin trilogian riemusta kiljuen omakseen. Heille tässä on ykkösluokan filmatisointi rakkaasta aiheesta. Muille kuin edellämainituille ja popcornia mussuttaville teini-ikäisille, tai sen mielisille, blockbuster-rakastajille tämän tylsimyksen on vaikea kuvitella kolisevan. Jackson on tavallaan ihan taitava ohjaaja, jolle aihe on varmasti henkilökohtaisesti tärkeä. Tämä toisaalta pehmittää kammottavaa rahastuksen hajua, joka uuden trilogian tiimoilta leijuu ilmassa, mutta toisaalta on kääntynyt leffaa vastaan ja syönyt siltä terän. Mukana on laatunäyttelijöitä, rajaton budjetti ja hurmoksellista seikkailua kiitettävä määrä, ainekset on sinällään kohdilaan. Väitän, että olisin diggaillut tästä huomattavasti enemmän, jos koko stoori olisi kerrottu tämän leffan puitteissa. Kolme tuntia on kuitenkin todella pitkä aika sisällöltään näin köyhälle leffalle, ja nyt vielä startti kestää, keskivaiheilla keskitytään epäolennaisuuksiin ja vaikka loppua ehtii todella jo odotella (ensimmäisen kerran kun olin ihan varma, että tämä nyt on se loppukohtaus, vilkaisu kelloon paljasti karun totuuden; oltiin vasta puolivälissä) se tulee silti vastaan kuin seinä. Mutta pitäähän lihavien tuottajasetien jostain repiä elantonsa, vai mitä?","Vaikea kuvitella tämän kolisevan muille, kuin todellisille Tolkien / fantasiadiggareille."
389,80.0,"Aikoinaan (1937) George Allen & Unwin julkaisi lapsille tarkoitetun fantasiakirjan, jonka kirjoitti Pembroke Collegen opettaja J.R.R. Tolkien. Se oli menestys ja kustantajan pyynnöstä kirjailija kirjoitti sille jatko-osan joka saman kustantajan toimesta julkaistiin 1954 ja oli huomattavasti suurempi teos. Peter Jackson ohjasi jatko-osasta eeppisen trilogian. Hän palaa Keski-Maahan ja elokuvan nimi on Hobitti. Se kertoo hobitista joka asui kolossa maan sisällä ja hänen seikkailustaan Yksinäiselle Vuorelle. Tarkemmin sanoen tämä elokuva ei kerro kaikkea tästä seikkailusta, vaikka se kertoo myös muista, viisaampien ja mahtavampien asioista. Lisäksi mukana on myös hienoinen taustakertomus missä vanha Bilbo (Ian Holm) alkaa kertomaan tarinaansa kirjaan mikä suuresti kiehtoo nuorta Frodoa (Elijah Wood).Yhtenä aamuna Bilbo Reppuli (Martin Freeman) kohtaa velho Gandalfin (Sir Ian McKellen) joka on kovin kiinnostunut tästä hiljalleen konservoituvasta hobitista jonka suvussa on kuitenkin hurjaa verta. Seurauksena on odottamaton juhla mihin liittyy 13 kääpiötä joita johtaa Thorin Tammikilpi (Richard Armitage), Vuorenalainen Kuningas ilman kuningaskuntaa. Tämän joukkion mukaan Bilbo värväytyy ja joutuu toden totta seikkailuun. Edellä mainitun moni-ilmeisen kääpiöjoukon lisäksi soppaa värittää Bertti (Mark Hadlow), Tom (William Kircher) ja Viljami (Peter Hambleton), jotka ovat peikkoja. Puhumattakaan Isosta Hiidestä (Barry Humphries) joka on juuri sitä ihteään ja Thorinin vihollinen Azog (Manu Bennett) on haavoistaan huolimatta elossa ja erittäin halukas kostamaan.Peter Jackson ohjaa ja hänen lisäksi käsikirjoitusta ovat rustanneet Fran Walsh, Philippa Boyens ja Guillermo Del Toro ja he ovat ottaneet jokaisen kohtauksen mikä alkuteoksessa mainitaan ja sovittaneet sen elokuvan muotoon. Lisää elävyyttä tarina saa siitä että Bilbon seikkailun laajempia ulottuvuuksia myös valaistaan. Tai sitten Jackson vain katsoi tarpeelliseksi alleviivata sitä että kyseessä on samaan maailmaan ja jatkumoon liittyvä elokuva. Sävy on jossain edeltäjäänsä kevyempi, mutta vain hieman ja silmäkarkkia ja -katkeroa on luvassa enemmän kuin vähän, sillä iljettävien hiisien tunnelit ovat äärimmäisen likaiset ja ahtaat ja Noidan (Benedict Cumberbatch) asuinpaikka Dol Guldur on silkkaa kulotttunutta joutomaata. Sellaista joutomaata mikä saa Radagast Ruskean (Sylvester McCoy) rivakasti häipymään paikalta.Martin Freeman nimiroolissa tekee juuri sopivan suorituksen maanläheisenä hobittina joka ei ole suuriin tekoihin tarkoitettu ja tietää sen itsekin, mutta hänessä on tiukan paikan tullen uskomatonta rohkeutta ja tarpeeksi nokkeluutta jekuttaa Klonkkua (Andy Serkis) pienen kultasormuksen avulla. Richard Armitage Thorinina on juuri niin katkera ja kova kuin maanpakoon ajetun kääpiökuninkaan kuvittelee olevan ja tämä ei kumarra ketään eikä luovuta helpolla. Hänessä on kylläkin myös viisautta myöntää olleensa väärässä. Sir Ian McKellen Gandalfina on hieman omituinen ja vaarattoman oloinen ukko joka kuitenkin tietää monista asioista erittäin paljon ja kykenee suuriin tekoihin. Sylvester McCoy Radagastina vetää hassahtaneen ukkouden 11:n tienoille, joskin kaikkien velhojen tavoin hän on äärimmäisen kyvykäs. Sir Christopher Lee, Hugo Weaving ja Cate Blanchett tekevät lyhyet, mutta upeat suoritukset ja vähempää ei voinut odottaa. Muut kääpiöiden esittäjät eivät jää heikoiksi, mutta koska heitä on paljon ja vielä rimmaavilla nimillä on vaikea löytää yksilöitä ryhmästä jota johtaa Thorin.Manu Bennett on vakuuttavan hirviömäinen Azog jolla on fyysinen tuntomerkki erottamaan hänet muista ja hän on tarpeeksi brutaali selviytyäkseen rampana jalkapallohuligaanien yhteiskunnan irvikuvassa. Barry Humphries on ihraa vellova Iso Hiisi ja enemmänkin pelkästään inhottava otus siinä missä Azog on kammottava. Andy Serkis jälleen kerran tulkitsee Klonkun yksinäiseksi ja riutuneeksi uhriksi joka lymyilee pimeässä ainoana seuranaan aarre jonka hän menettää.Kuvasto on upeaa, jatkuvuus täydellistä ja sovitus äärimmäisen tarkkaa, mutta melkoisen suuri riesa on siinä että Tolkien kirjoitti alkuteoksen yhdeksi tarinaksi joka on helppo lukea loppuun ja yleisön viihdyttämiseksi siinä on paljon tapahtumia ja vähän henkilödraamaa. Nämä tapahtumat ja henkilöhahmojen karuus näkyy elokuvassa ja vaikka Jackson saakin mukaan hieman henkilödraamaa jää se väistämättä ohueksi ja se johtaa pieneen pistehukkaan. Lyhyesti sanoen melkein kolmen tunnin mitta ei johda loppuun ja se ei ole kiva juttu se, vaikka ne melkein kolme tuntia menevät kuin suurien kotkien siivillä.",Melkein kolmen tunnin mitta ei johda loppuun ja se ei ole kiva juttu se.
390,100.0,"Kirjoittajan huomio: arvostelu pääsee käsiksi itse elokuvan sisältöön vasta viidennessä kappaleessa, koska kuten käsittelyssä oleva leffa, myös tämä teksti sisältää kolmanneksen ylimääräistä höpöttelyä.Peter Jacksonin ohjaama Taru sormusten herrasta -trilogia on enemmän tai vähemmän syy sille, miksi fantasiagenre on tänään kaikkialla. Eeppisen fantasiaseikkailun kertominen – kolmiosaisena vieläpä! – oli todistus siitä, että ehkä jopa hieman lapselliseksi koettu genre voi tarjota yhtä suuria elämyksiä kuin mikä tahansa muu tyylilaji. Se oli samalla käsittämätön riski. Kyseessä oli ennennäkemätön megaproduktio, joka käytännössä vain odotti floppaamistaan. Sen menestys niin kriitikoiden kuin yleisönkin parissa jätti kuitenkin inhottavan kysymyksen leijumaan ilmaan: mitä seuraavaksi? Jacksonin uran seuraavat elokuvat eivät lunastaneet hillittömän korkeita odotuksia, joten lienee tavallaan loogista, että vuosien soutamisen ja huopaamisen jälkeen hän palaa Keski-Maahan uuden trilogian kera.Luvulla Odottamaton matka alkava Hobitti on siis kauan ja hartaasti odotettu, olemassa olevan leffasarjan tuplaava kolmen elokuvan paketti. Ensimmäisestä trilogiasta tuttuja elementtejä pidetään läsnä, mutta kokonaisuus sopii entistäkin enemmän lapsille. Lisäksi uusi trilogia röyhistelee uraauurtavilla teknologisilla innovaatioilla (elokuvateollisuuden nykynormina olevan kuvataajuuden tuplaava high frame rate- eli HFR-teknologia). Ei tarvitse olla kovin iso ilonpilaaja muistaakseen, että vastaavista asetelmista George Lucas tarjosi Tähtien sodan parissa yhden elokuvahistorian karvaimmista pettymyksistä.Hieman odottavia faneja huoletti sekin, että vaivainen 300-sivuinen kirja pilkottiin ensin kahteen osaan, joita täydentämään päätettiin jälkikäteen luoda vielä kolmaskin elokuva. Huomattavia rytmitysongelmia vastaan lupailut Tolkienin ylijääneiden muistiinpanojen käyttämisestä tuntuivat riittämättömiltä, ja uusi trilogiakatastrofi olisi ollut hyvinkin mahdollinen. Vaan ei hätää – Jackson osaa. Mikäli Sormusten herra kolahtaa, ihastunet tähänkin elokuvaan. Toisaalta muille Odottamaton matka tuskin tarjoaa tarpeeksi mitään, mihin tarttua kiinni.Tarina keskittyy Bilbo Reppulin (Martin Freeman), eli Sormustrilogiasta tutun Frodon huoltajan, nuorempana kokemaan seikkailuun. Kolmetoista kääpiötä, johtajanaan Thorin Tammikilpi (Richard Armitage), ja velho Gandalf (Ian McKellen) rekrytoivat Bilbon mukaan retkiseurueeseensa, jonka tavoitteena on kukistaa kääpiöiden kotivuoren valloittanut lohikäärme Smaug.Sanotaan vielä arvosteluni ymmärtämisen kannalta oleellinen asia alta pois: rakastan Sormusten herra -trilogiaa valtavasti. Paitsi että se oli ensimmäinen kokemani iso valkokangaselämys, se myös esitteli huikean tarinan maailmassa, joka yksityiskohtineen tuntui vilisevän tarinankerrontapotentiaalia. Tämän taisi tietää myös Keski-Maan alun perin luonut J.R.R. Tolkien, joka satuili siellä useaan otteeseen. Odottamattoman matkan ydinansio onkin se, että elokuva kykenee tarjoamaan paitsi uuden, myös uudenlaisen tarinan. Jokunen tapahtumapaikka on Sormusten herra -faneille tuttu (oleellisimpina Kontu, Rivendell ja henkeäsalpaava uusiseelantilainen vuorenharjanne toisensa jälkeen) ja vanhoja näyttelijöitä piipahtaa siellä täällä (pääroolissa olevan McKellenin lisäksi mm. Ian Holm, Hugo Weaving, Andy Serkis, Christopher Lee ja elokuvan kaiketi ainoasta naisroolista vastaava Cate Blanchett), mutta tarinan lisäksi sävy on uusi, painotukset eri fantasiaolentojen välillä muuttuneet, ja matkan määränpää vie katsojan uusille seuduille.Hobittia varten synkkien värien määrää on karsittu, panokset ovat selkeästi pienempiä, ja huumoria on painotettu lisää. Jos Jackson loi Sormustrilogiansa aikana yksityiskohtien voimalla eläväksi maailmankolkaksi kohoavan Keski-Maan, jossa mikä tahansa seikkailu – iso tai pieni – olisi mahdollinen, palaa hän Hobitin kanssa kertomaan juurikin tuollaisen, sopivan erilaisen tarinan. Maailma on tunnistettavissa visuaalisesti, mytologian avulla ja Howard Shoren huikeista mahtipontisista musiikeista, mutta painotus- ja sävyerot tekevät matkasta tuoreen tuntuisen silloinkin, kun retkikunnan reitti kulkee samoja polkuja sormussaattueen kanssa.Elokuvan huomattavimmat ongelmat ovat rakenteellisia, eikä syytä tähän tarvitse etsiä kaukaa. Hobitti on kirjana ohkaisempi kuin yksikään Sormusten herran osa, mutta opus on silti haluttaa venyttää kokonaiseksi trilogiaksi, aivan kuten Jacksonin edeltävä visiitti Keski-Maahan. Perheen nuorimmille tarkoitetun kirjan alkupuoliskoon keskittyminen tarkoittaa tämän elokuvan osalta sitä, että tekijöiden on täytynyt lisäillä matkalle sisäistä konfliktia eli hahmonkehitystä, ja ulkoista konfliktia eli kääpiöseuruetta uhkaavia ilkiöitä, jotta aivan koko leffa ei menisi pelkäksi metsässä vaeltamiseksi ja vuorten ylittämiseksi. Tämä ikävä kyllä tuntuu, sillä viimeistään elokuvan taustoista perillä oleva katsoja huomaa, että leffan pääantagonisteilla ei ole mitään oleellista tekemistä kokonaiskuvan kanssa. Toisaalta sellaisia isoja uhkia, jotka voisivat saada luontevasti painoarvoa tulevissa osissa tai koko Sormusmytologiassa, pohjustetaan vasta ohimennen.Keski-Maahan ensimmäistä kertaa matkaavalle katsojalle Hobitin rakenne tuottaa varmasti ongelmia. Mukana on sivujuonia ja -hahmoja, kuten ruskea velho Radagast (Sylvester McCoy) tai tyhjästä ilmaantuva taistelujakso elokuvan loppumetreillä, jotka eivät johda ainakaan vielä tässä osassa mihinkään, ja tuntuvat katoavan lopullisesti, kun finaalissa retkiseurue katsoo jo kohti tulevia haasteita. Itse asiassa kolmituntinen Odottamaton matka tuntuu pidennetyltä ohjaajan versiolta – juurikin sellaiselta rentoa editointia osoittavalta puuhalta, jota Jackson harrasti Sormusten herran kotijulkaisujen kanssa. Toisaalta Sormusten herran jokaista minuuttia rakastaneena minun täytyy myöntää, että jälleen kerran selkeästi näkyvillä olevista ongelmista huolimatta en voinut olla rakastumatta elokuvaan koko sydämestäni. Jokainen retkikunnan kokema kohtaaminen tuntuu osalta Keski-Maata: vaikkei joka kohtaus palvelisi tarinaa suorasti, rikastaa se entisestään taustoja maailmaan, joka voi vilistä katsojan silmien edessä avautuvan seikkailun kaltaisia tarinoita. Toisaalta ymmärrän kyllä sen, että moni haluaisi katsoa tämän elokuvan kaksituntisena versiona ja vasta erikseen kokea tämän ohjaajan versiolta tuntuvan paketin.Matkan läpi auttaa se, että Hobitti – odottamaton matka on teknisesti fantastinen. Kuvaus on komeaa, meikkaus ja puvustus jälleen kerran loisteliasta, lavastus kauniin yksityiskohtaista ja CGI toimivaa, vaikka mokoman määrä onkin häiritsevästi lisääntynyt sitten Sormusten herran. Toimintakohtaukset ovat lennokkaista, vaikka on hankala olla huomaamatta sitä, että valtaosin ne ovat vain juoksujaksoja, jotka päättyvät Gandalfin tekemään taikaan, jota hän ei jostain syystä halunnut hyödyntää viittä minuuttia aikaisemmin. Jälleen kerran etevä toteutus on kuitenkin se voima, jonka avulla kohtauksiin pystyy uppoutumaan.Pääosissa potin kotiin tuo Ian McKellen, jonka Gandalf-velho kohoaa pääosarooliin, mistä näyttelijä ottaa kaiken irti. Hahmo saa olla äkkipikaisempi ja huolettomampi kuin Frodoa Tuomiovuorelle saattaessaan. Kääpiöitä johtavan Thorin Tammikilven roolissa Richard Armitage loikkaa niihin määrätietoisen johtajan saappaisiin, jotka Viggo Mortensen Aragornina jätti jälkeensä. Lisäksi koko kääpiökolonna on hauskaa seurattavaa, sillä jokaiselle yritetään luoda ellei selkeää omaa luonnetta niin ainakin muista erottuva ulkonäkö.Seurueen johtajien rinnalla todelliseksi onnistujaksi nousee kuitenkin Martin Freeman, jonka Bilbosta löytyy sympatiaa, jota Elijah Woodin Frodo kipeästi kaipasi. Freeman osaa vaikka unissaan uteliaan, mutta hieman pelokkaan jokamiehen rooliin, johon on naurettavan helppo samaistua. Pakollinen maininta menee totta kai Andy Serkisille, jonka pikaisesti mukana piipahtava Klonkku vakuutti kymmenen vuotta sitten maailman motion capture -tekniikan potentiaalista. Klonkun osuus on tällä kertaa lyhyt, mutta Serkisin panostuksen kanssa siitä muodostuu leffan paras kohtaus, jossa on valloittavasti sekaisin huumoria ja uhkaavuutta, jollaista ei synny ilman täysillä rooliin omistautuvaa näyttelijää.Jackson ei ole niinkään lähtenyt laajentamaan Hobittia trilogiaksi rahastusmielessä vaan todennäköisesti ensisijaisesti siksi, että hän rakastaa materiaalia liikaa, eikä osaa päästää siitä irti. Hobitista onkin kaikki otettava irti, sillä hänen elokuviinsa nuivasti suhtautuva Tolkienin perikunta vartioi muita Keski-Maahan sijoittuvien tarinoiden filmausoikeuksia. Ehkä uralla eteen päin siirtyminen tekisi hyvää myös Jacksonille. Sitä odotellessa voi nauttia herran paluusta Keski-Maahan, josta ei tyyliä tai sydäntä puutu. Tässä seikkailuelämyksessä on mukana luonnetta ja taitoa on niin paljon, etten voi selkeistä ongelmista huolimatta rokottaa siltä yhtään pistettä.Ps. Katsoin leffan 2D:nä, koska se riitti ampumaan sukat jaloista jo Sormusten herran kohdalla. Kolmiulotteisuus kuitenkin näytti olevan vahvasti läsnä, joten sijoitus 3D-näytökseen ei välttämättä suinkaan ole rahanhukkaa. High frame rate -tekniikasta nousseeseen kohuun en ota tältä istumalta kantaa.",Jackson osaa.
391,100.0,"Hobitti - Odottamaton matka aloittaa uuden pitkän seikkailun Keski-Maassa Taru Sormusten Herrasta -trilogiasta tutun Bilbo Bagginsin (Martin Freeman/Ian Holm) matkassa. Paljon ylipitkäksi, laahaavaksi ja tylsähköksi kehuttu Hobitti ei loppujen lopuksi kuitenkaan petä fanejaan ja nauttiikin täten ehkä kriitikoiden keskuudessa hieman aliarvostetun elokuvan asemaa. Mikäli piti LOTR-trilogiasta, niin tuskin tulee pettymään Hobittiinkaan. Elokuva nimittäin jatkaa aika pitkälti samoilla linjoilla, tuoden mukaan kuitenkin reippaasti uutta mielenkiintoista tarinantynkää, hahmoja, maisemaa ja sen sellaista. Omassa arvostelussani olen siis katsonut elokuvasta 3D-version, joka on kuvattu 48 FPS:ssänä. Tuota voi verranoillistaa siihen, että tavallinen elokuva on usein kuvattu 24 FPS:ssänä ja kotikameralla kuvatut videopätkät tietääkseni pääosin 30 FPS:ssänä. Elikäs kaksinkerroin tulee kuvaruutuja sekunnissa normaaliin elokuvaan verrattuna. Osa on kritisoinut tämän tekevän elokuvan sitcom-sarjojen näköiseksi, mutta omasta mielestäni se lähinnä auttaa 3D-tekniikkaa ja tekee elokuvasta muutenkin hieman selkeämmän ja kauniimman.Tapahtumathan luonnollisesti sijoittuvat aikaan ennen LOTR-trilogian tapahtumia. Seikkailu alkaa Hobittien kylän, Konnun kulmilta. Gandalf (Ian McKellen) etsii neljättätoista jäsentä pieneen seikkailuunsa. Hän päätyy  valitsemaan viimeisen retkeläisen kotikulmilla rauhallisesta ja yksinäisestä elämästä nauttivasta Bilbo Bagginsista (Martin Freeman). Pienellä hobitilla ei tunnu olevaan mitään erikoista taitoa, voimaa, saatika intoa lähteä kohti tuntematonta. Bilbo ei mielellään jättäisi mukavaa elämäänsä jälkeensä liittyen kodittomien dwarfien ja Gandalfin keskuuteen unohtumattomaan seikkailuun. Epäröinnin jälkeen päättää nuori Baggins kuitenkin lähteä Thorin (Richard Armitage) johtaman dwarf-joukkion ja Gandalfin matkaan kohti unohtumatonta ja pitkää seikkailua.Ensimmäinen pelko, joka itseeni iski Hobitti-elokuvasta kuultuani oli se, että siitä tulisi liian samanlainen kuin Taru Sormusten Herrasta -trilogiasta. Ettei ohjaaja Peter Jackson olisi keksinyt mukaan mitään uutta, vaan toistaisi lähinnä samaa vanhaa. Kuinka jatkaa menestyksekästä trilogiaa samoilla linjoilla, mutta uusilla kuvioilla, niin että katsojakunta viihtyy läpi uuden pitkän trilogian? Hobittihan on kirjana huomattavasti LOTR-trilogiaa lyhyempi ja täten monia onkin ihmetyttänyt päätös esittää Hobitti myös kolmessa osassa ja ainakin ensimmäisen osan ollessa lähes kolmituntinen on pitkästyttävyyden riski suuri. Mutta kuinkas kävikään. Niin taitavan ohjaajan, kuin Peter Jacksonin käsissä muodostuu Hobitista loppujen lopuksi hyvin viihdyttävä ja visuaalisesti erittäin kaunis mestariteos. Hobitti viedään visuaalisesti aivan uudelle tasolle. Maisemissa mukaan tuodaan mm. hyvin kaunista dwarfien vuorta, peikkojen metsää ja syvyyksissä piilevää hiisien kotikoloa. Muunmuassa jättimäisten kivihirviöiden taisto vuorten keskellä on häkellyttävän taidokkaasti kuvattua toimintaa. Kuten elokuva muutenkin. Kameratyöskentely on kauttaaltaan A-luokkaa ja tästä johtuen 3D on paikallaan. Hiisien kotikolossa karkuun juoksevien ja vastaan taistelevien dwarfien seuraaminen kameralla kuin vuoristoradan raiteita vie kolmiulotteisuuden uusille linjoille ja veti ainakin itseni täysin uppoutuneena mukaan päätä huimaavaan takaa-ajoon. Hobitti on yksi harvoista nykypäivän elokuvista, jossa kolmiulotteisuutta on oikeasti käytetty taidokkaasti. 48 FPS tekee kolmiulotteisuudesta huomattavasti selkeämpää, eikä tämä täten rasita silmiä lainkaan. Kehuissa yleensä ei sovi myöskään unohtaa koskettavaa taustamusiikkia ja taidokasta kylmiä väreitä nostattavaa dwarfien laulua.Tarina itsessään ei etene kovinkaan pitkälle, käsittääkseni hieman alle kirjan puolivälin, mutta silti kolmituntiseen elokuvaan on saatu mukaan yhtä jos toistakin tapahtumaa ja mielenkiintoista hahmoa. Seikkailulta ei pitkiksi ajoiksi pysähdytä ja täten luvassa onkin unohtumatonta ja vauhdikasta menoa alusta loppuun. Dialogiin ja elokuvaan itsessään on upotettu runsaasti huumoria. On tilannekomiikkaa ja hauskaa hahmojen välistä sanailua. Hobitti on huomattavasti Taru Sormusten Herrasta -elokuvia huumoripainotteisempi. Tämä toimii hyvin, sillä dwarfeja kuvataan usein hieman hölmöiksi, hassuiksi ja omalaatusiksi hepuiksi. Bilbon yritys pysyä vakavasti otettavana hobittina hölmöjen tien päällä -elämään tottuneiden dwarfien keskellä ja siitä johtuvia kommelluksia on hauska seurata. Toimivasta huumorista toki myös suurkiitos  taidokkaalle näyttelijäkaartille.Uusia hahmoja elokuvassa on sen verran monta, että kolmessa tunnissa ei keretä jokaista kunnolla esittelemään. Pääosin kolmestatoista dwarfista mieleen jäävät nimet, muutamaa poikkeusta lukuunottamatta. Yksi mieleen jääneistä on joukon johtaja, Thorin. Thorinia näyttelee karismaattinen ja urhoollinen Richard Armitage. Mies on itselleni entuudestaan tuntematon näyttelijä, mutta tekee varsin lupaavan suorituksen joukon johtajana. Hänen karismansa luo hahmolle uskottavuutta johtajan asemassa, enkä olisi hahmoista osannut valita joukolle parempaa johtajaa. Joukkion nuorempiin dwarfeihin lukeutuvat Kili (Aidan Turner) ja Fili (Dean O'Gorman) muistuttavat olemukseltaan paljon LOTR-trilogian Merryä ja Pippiniä. Vaikka elokuva ei paljoa keskitykkään heihin, luo kaksikko kuitenkin omalla kemiallaan varsin hauskaa menoa. Kuten koko dwarf-joukko kokonaisuudessaan.  Martin Freeman, joka tulkitsee itse Bilbo Bagginsia on suorastaan loistokas valinta ko. rooliin. Miehen olemus on juuri sopivan hobittimainen. Eleet ja ilmeet kertovat selkeästi, mutta hauskasti pienen hobitin tuntemuksista ja ajatuksista. Tämä käy ilmi mm. Bilbon ja LOTR-trilogiasta tutun Klonkun (Andy Serkis) välisessä pienessä arvuuttelupelissä vuorten uumenissa. Aiemmista elokuvista mukana pyörivät myös tutut Gandalf (Ian McKellen), Elrond (Hugo Weaving), Galadriel (Cate Blanchett), Saruman (Christopher Lee) ja vanhempi Bilbo (Ian Holm) ja Frodo (Elijah Wood) pienissä flashbackeissä.Mitäs elokuvasta siis jäi käteen? Itselleni ainakin  unohtumaton elämys kauniissa maisemissa. Runsaasti hauskoja kohtauksia, taidokkaasti kuvattua vauhdikasta menoa. Hyvin toimivaa 3D-tekniikkaa ja kerrassaan mieltä lämmittävä, kylmiäväreitä nostattava suuri seikkailu, joka nappaa mukaansa alkumetreiltä lähtien. Elokuvaa voi lämpimästi suositella aiempien Taru Sormusten Herrasta -elokuvien ystäville, mutta myös muille laadukkaista seikkailuelokuvista pitäville tai hyvin tehtyä 3D-elokuvaa metsästäville hepuille. ",Unohtumaton seikkailu Peter Jacksonin seurassa.
392,90.0,"Näin minä ajattelin kun menin kotiin onnellisena tunnussävelmä ""Misty Mountains Cold"" mielessäni, vaikka en nukkunut silmällistäkään edellisenä yönä. Näin paljon minä tätä jännitin - olenhan yksi niistä jotka olivat seuranneet uutisia Hobitti-elokuvien etenemisestä.Olen siis Tolkien-fani, ja olen lukenut lähes kaiken materiaalin jonka olen saanut irti ""Professorilta"", kuten faninsa häntä kutsuvat. Näkökulmani on siis puolueellinen, mutta toisaalta, kenen ei ole? Voin silti olla niin objektiivinen kuin mahdollista, näin ensimmäisessä arvostelussani. Voin myös valottaa elokuvan ja itse kirjan välisiä eroja.Olen lukenut arvosteluita joissa HFR (asetus joka on 48 kuvaa sekunnissa) on aiheuttanut elokuvalle vähän tähtiä. Itseäni HFR tuskin häiritsi, ja elokuvan loppuun mennessä olin siihen jo täysin tottunut. Ennen kohistiin värifilmistä, sitten 3D-elokuvasta, ja lopulta HFR:stä. Myös elokuvan tekniikka kehittyy, ei auta muu kuin hyväksyä se, tai sitten tyytyä vaihtoehtoihin, joita Hobitti tarjoaa monia.Elokuvassa on paljon hitaita jaksoja, ja paljon jotka ovat täynnä toimintaa, mutta vain vähän siltä väliltä. Ymmärrän, että on Jacksonin tyyliä ottaa kaikki irti toiminnasta, mutta välillä tuli sellainen olo että vähemmän olisi enemmän, ja että kääpiöt eivät olisi tuosta selvinneet. Mutta on hyvä muistaa, että kyseessä on fantasiamaailma, ja siihen eivät päde kaikki samat fysiikan lait kuin omassa maailmassamme.Kuten odottaa saattaa, Peter Jackson on tehnyt elokuvaan muutoksia. On kuitenkin hyvä huomata pari asiaa: Hobitti on lastenkirja, ja myöhemmin Professori totesi, ettei oikeastaan halunnut kirjoittaa lapsille, ja aikoi itsekin tehdä Hobittiin muutoksia julkaisun jälkeen. Näin jotkin mukaan tehdyt muutokset ovat ehkä oikeanlaisia - tosin eivät kaikki.On myös hyvä huomoida, että Guillermo del Toro (Pan's Labyrinthin ja Hellboy-elokuvien ohjaaja) on ollut mukana käsikirjoittamassa elokuvia. Niissä on siis myös hänen kädenjälkensä.Toivon mukaan elokuvat tulevat näyttämään lisää sen universumin rikkautta, jossa Keski-Maa sijaitsee. Ymmärrän tosin, jos jotkut ihmettelevät miksi mikäkin asia mainitaan ja miksi mikäkin asia näkyy, esim. kotkat - kirjojen lukijoille nämä asiat avautuvat paremmin, sillä he ymmärtävät paremmin, mihin ne liittyvät. Jotkin näistä tapahtumista on jo mainittu esim. Silmarillionissa. Toivonkin, että elokuvat tuovat lisää lukijoita.***** Jos et pidä spoilereista, lopeta lukeminen tähän. *****Kääpiöt rakastavat pitää hauskaa, ja he voivat olla myös äkkipikaisia ja hyviä taistelijoita, Jacksonin uskolliseen Keski-Maa-tyyliin. He todellakin ovat Keski-maan ""rocktähtiä"". Muutama kääpiöistä on tuttu myös Sormusten Herrasta - Gimlin isä Glóin, ja Balin, kenen hauta myöhemmin nähdään Moriassa Mazarbulin kammiossa (valitettavasti, sillä hahmona hän on kuin sympaattinen isoisä).Suurin ero elokuvan ja kirjojen välillä on ehkä Azanulbizarin taistelu, jossa örkki Azog päihitetään, mutta ei tapeta. Kirjoissa Azog tapettiin varmasti, ja hänen poikansa Bolg ryhtyi hallitsemaan. Bolg ilmaantuu elokuvassa kuitenkin myöhemmin, joten kummastuttaa, miksi häntä ei käytetty arkkivihollisena Azogin sijaan. Mutta myöhemmin ymmärsin, että tarkoitus oli tehdä Bilbosta enemmän sankari kuin kirjoissa, ja antaa hänelle hahmona selkeämpi kehityskaari, sillä kirjan ensimmäisillä sivuilla hän on sankarina vielä melko passiivinen.Radagast Ruskea ei ollut alun perin Hobitissa, mutta hän kuuluu Keski-Maahan. Näyttää siltä että tekijät ottivat hänen toisen nimensä Aiwendil (lintujen ystävä) hyvin kirjaimellisesti. Kuva viidestä velhosta (Saruman, Gandalf, Radagast, Alatar ja Pallando) on selvennetty, vaikka kaikkea ei ole kerrottu. Radagastista on tehty on outo mutta rakastettava hahmo.Elokuvassa puhutaan ""Noidasta"". Kirjojen lukijat tietävät jo, kuka hän on, mutta muille on näkyvillä vinkkejä hänen henkilöllisyydestään.Monet odottanevat Legolasin ilmaantumista seuraavassa filmissä, mutta ensimmäisessä elokuvassa nähdään kuitenkin vilaukselta hirvellä ratsastava kuningas Thranduil, hänen isänsä. Rivendelliä on laajennettu, ja siellä on alueita jota Sormusten Herrassa ei oltu vielä nähty.Lindir nähdään ensimmäisen kerran ennen Valkoista Neuvostoa, ja Elrondin rooliin on lisätty ripaus huumoria. Galadriel on lumoava kuten aina, ja vihjataan myös että Gandalf ja hän ovat vanhoja ystäviä, joka on hyvin mahdollista.Martin Freeman vakuuttaa Bilbona, ja yksi elokuvan huippuhetkistä on ""Arvoituksi Pimeässä"", kohtaus Klonkun tai Sméagolin kanssa. Se alkaa jännittävänä, ja muuttuu loppua kohden jopa koskettavaksi oppitunniksi.Jos olet ennakkoluuloton fantasiagenreä kohtaan, voin hyvin suositella tätä elokuvaa sinulle.","On hyvä, että seikkailu on alkanut jälleen."
393,80.0,"(Tämän arvostelun tyyli ja rakenne on kaikella kunnioituksella lainattu J.R.R. Tolkienin alkuperäisteoksesta Hobitti eli sinne ja takaisin, jonka ensimmäisiin lukuihin Hobitti – Odottamaton matka perustuu.)Digitaalisella tallenteella eleli hobitti. Se ei ollut mikä tahansa bitti, eikä tuo tallenne puolestaan ollut mikään korruptoitunut datapaketti täynnä puuroutuvaa pikselitulvaa ja palavien käämien katkua, saati kaikesta aidosta ja todellisesta siivottu hyperteknologinen pläjäys, jonka kliinisyys olisi vienyt siitä kaiken makustelemisen arvoisen: ehei, se oli tavallista suurempaan kuvaruutumäärään (HFR) taltioitu 3D-elokuva, ja se tarkoittaa mukavuutta.Kun Bilbo-hobitti, jota alkajaisiksi esitti vanhempana jo LOTR-trilogiasta tuttu Ian Holm, puki vähän myöhemmin Martin Freemanin sormin vaatteet ylleen ja kipaisi keittiöönsä, missään ei näkynyt vihiäkään siitä, että se olisi ollut vain fantasiaa. Jokainen kippo, kuppi, seinä ja lattialauta oli valmistettu ja asetettu paikoilleen kuin hobitti itse tai hänen ystävänsä olisivat ne siihen käsistään laskeneet. Siellä oli yöllä ollut kovat pirskeet ja Bilbon naamasta saattoi lukea, että hän oletti remuavan kääpiöjoukon lähteneen luotaan aamun tunteina. Freemanin luontaisen tohvelisankarimainen olemus huokui huojentunutta iloa, sillä tämä Bilbo-herra arvosti rauhaa ja leppoisia koti-iltoja. Siihen nähden hän oli tosin yllättävän sutjakassa kunnossa. Nuoremman Bilbon arvoja näytti arvostavan myös ohjaaja Peter Jackson, joka pidättäytyi nopeuttamasta tämän liikkeitä samaan ärsyttävään tapaan, jota herra ohjaaja oli käyttänyt vanhemman Bilbon kohtauksissa. Nopeuttaminen voi näyttää turhauttavan teennäiseltä tehosteelta HFR-elokuvassa.Mutta älkäämme juuttuko siihen, sillä Freemanin Bilbo yllätti jo tällä välin itsensä, pakkasi reppunsa ja säntäsi luontonsa vastaisesti kääpiöiden perään. Hän jätti sen sanomatta, mutta saatoimme arvata Bilbon tuumineen: ”Ulkomaailmaan! Lohikäärmejahtiin! Itse vanha Gandalf-velhokin piti minua kyllin kykenevänä siihen.”Kohta Bilbo saavuttikin vikkeline karvajalkoineen komean mutta maattoman kääpiöprinssi Thorinin sekä tämän parrakkaat kumppanit Dwalinin, Balinin, Kilin, Filin, Dorin, Norin, Orin, Oinin, Gloinin, Bifurin, Bofurin, Bomburin ja heitä kaikkia puolta pidemmän ja harmaamman Gandalfin. Jotkut yksinkertaisesti inhoavat näin runsaana esiintyvää hahmokatrasta, jopa noita lastenkirjamaisia nimiä ja sen pitämää laulunloilotusta. Mutta vaikeampi inhoa on pitää yllä, kun tuollainen sakki – hupsunnäköisestä ulkomuodostaan huolimatta – ottaa itsensä vakavasti ja uskoo asiaansa. Sitä paitsi heistä jokaisella oli tarkoitus (minkä epäileminen olisi ollut hupsu ajatus). Vaikka Thorin ei ollutkaan täysin vaikuttunut jopa ponin selkään kiipeämistä arastelleen Bilbon hyödyllisyydestä, saati Gandalf-velhon pitkämielisyydestä, olisivat kääpiöt joutaneet piirakantäytteeksi ilman heidän apuaan. Tai kivijättien hyökätessä – elleivät he kaikki olisi pitäneet niin tiukasti yhtä, olisi katsoja voinut väittää siinä paikassa, että kyseessä oli koko elokuvan huonoimmin lavastettu toimintakohtaus. Tuskin yksikään sorahippu koko taistelun aikana kolahti oikeasti heidän niskaansa, eikä ilmassa leijunut niin kääpiöiden kuin yleisönkään puolella edes digitaalista kivituhkaa, mutta silti Thorinin ja Gandalfin joukko väisteli, yski ja kompuroi kuin olisi tosi ollut kyseessä.”Millä on kakshi kättä, kakshi jalkaa ja shilmää, mutta shilti shitä ei voi paljain shilmin nähdä?” Arvoituksen päätteeksi kiviluolan asukki päästi hirveän äänen kurkustaan. Siitä hän saikin nimen Klonkku, vaikka itse hän kutsui itseään aina kultasekseen. Siinä kiviluolassa myös Bilbo tuli puijatuksi. Kun hän alkoi arvausleikkiin Klonkun kanssa, otus hämäsi olemuksellaan häntä ja katsojia vielä sulavammin kuin LOTR-trilogiassa. Mutta oikeastaan Klonkku olikin nyt nuorempi kuin silloin. Kaiken huipuksi myös paljon nuorempia olivat Rivendellin haltijat. Sen kunniaksi Hugo Weaving ja Cate Blanchett, viisi- ja nelikymppinen, näyttivät kuin huuhtoneen pari vuosikymmentä iästään haltijakodon kirkkaisiin vesiin. Tarkempi kuvakaan ei antanut vihiä, miten heistä muuten olisi niin äkkiä jälleen tullut siloposkisia ja kepeäliikkeisiä. Joka tapauksessa jokaisen uusvanhan tuttavan näkeminen on katsojalle tervetullut ilo. Yhtä suurella ilolla olisi haluttanut nauttia laveasti kuvatuista Rivendellin arkkitehtonisista ylpeydenaiheista, hobittien Konnusta ja muista maisemista, mutta HFR-tekniikasta johtuen nuo otokset suurimmilta osin vain viuhuivat ohi.”Mihin lohikäärmejahti unohtui, ihmettelen”, totesi Thorin miekkaansa katsellen. Ei se mihinkään kadonnut, matkalle vain sattui kömmähdys, este ja mutka jos toinenkin. Niiden takia hänen joukkionsa, Bilbo ja Gandalf merkitsivät yhtäkkiä toisilleen paljon enemmän kuin vajaa kolme tuntia sitten. Mutta kaikkien sattumusten johdosta herra Jackson puolestaan ei vielä ehtinyt viedä retkuetta sinne, eikä varsinkaan tuoda ketään takaisin asti. Niinpä hänen yleisönsä ei auttanut muu kuin pystyttää leiri lähimmän elokuvateatterin kupeeseen ja pitää nuotiossaan tuli seuraavaan jouluun asti. Sillä välin Jackson pakkasi ansaitsemansa kullan säkkeihin ponien selkään ja painui takaisin Keski-Maahan ehkä toivoen, että noilla urhoollisilla katsojilla riittäisi tarpeeksi muonaa ja kärsivällisyyttä pitkien ja kovien kuukausien ajaksi.",Ulkomaailmaan! Lohikäärmejahtiin! –  Vaan pedon kammiolle asti ei muiden koitosten takia vielä ehditä.
394,40.0,"Peter Jackson päätti sitten ottaa Sormusten herra-trilogiansa jälkeen käsittelyyn Hobitin. TSH-filmit olivat ihan kelvollisia (Sormuksen ritarit suorastaan loistava), joten ei kai Uuden-Seelannin ihmemies voi kovin pahasti tyriä? Eihän?Voi, kyllä voi. Hobitissa mättää oikeastaan kaikki se, mikä ei saisi mättää. Toimintaa on liikaa ja se on puuduttavaa, HFR-formaatti saa kaiken näyttämään halvalta tv-tuotannolta, valtaosa CGI-tehosteista näyttää CGI-tehosteilta ja suurin osa lavasteista niin epäuskottavilta, ettei hyvä tosikaan. Immersio, ""siellä olemisen"" tunne puuttuu täysin.Ja sitten vielä se täydellinen päämäärättömyys ja identiteettikriisi. Elokuva ei tiedä, mitä se haluaa olla: lapsille sopiva hassu seikkailuelokuva, vai eeppinen, elämää suurempi fantasiasaaga. Ilmeisesti tekijöiden mielestä paras ratkaisu oli sitten mennä siitä missä aita on matalin ja sekoittaa ""hulvaton"" komediakohellus (jonka pääsyyllisenä on uskomattoman raivostuttava ja täysin häpäisty Radagast Ruskea) ja megaeeppisyys yhdeksi sekasotkuksi. Tuloksena on mokellusta, ähellystä ja hölmöilyä yhdistettynä artsuihin kuvakulmiin, pauhaavaan musiikkiraitaan ja ryppyotsaiseen sankaritarinaan. Elokuva riuhtoo jatkuvasti niin vastakkaisiin suuntiin, että jos sillä olisi raajat, ne varmasti repeäisivät liitoksistaan. Hobitilla on vain vähän ansioita ja ne lojuvat lähes tyystin näyttelijöiden ja aika ajoin komean kuvauksen harteilla. Muutama kelvollinen irtovitsi, parastaan pistävät näyttelijät tai hienosti toteutettu ja aidosti kiinnostava Klonkun ja Bilbon välinen arvoitusleikki eivät kuitenkaan jaksa kannatella kolmetuntista (!) möhkälettä loputtomiin. Toivoa sopii, että Jackson petraa tulevissa Hobitti-filmeissä ja pitäytyy tiukemmin joko kepeän seikkailun tai eeppisen fantasian urilla. Tietysti eräällä tapaa elokuva on kunnianosoitus kielitieteilijä Tolkienille esitellessään meille antamalla hänen luomansa puolituiskansan nimelle myös adjektiivisen merkityksen. Kuinkako? Kas näin: yleensä tyhjänpäiväisiä elokuvia on kuvattu sanoilla ontto tai sieluton. Nyt niitä voi kuvata myös sanalla hobitti.","Ontto, sieluton, Hobitti."
395,80.0,"Linnut lauloivat, että Hobitti eli sinne ja takaisin-kirjasta tulee itsenäinen, vähän rahastukselta haiskahtava trilogia, kuten TSH:stakin tuli, joten yritän vältellä näiden kahden välistä turhaa vertailua. Ennen kuin menin elokuvaa katsomaan, minua pelotti ja ihmetytti, miten Peter Jackson saa 312-sivuisesta kirjasta niin vauhdikkaan TRILOGIAN (?). No, TSH:ssa kirjan kohtauksia oli karsittu, kun taas Hobittiin on ylimääräisiä kohtauksia lisätty. Toimiihan se jotenkuten, vaikka enemmän tässä elokuvassa rakastinkin hahmoja ja hahmojen vähäisiä taustoja, kuin itse juonta.Pelkäsin myös sitä, että elokuvasta tulisi ristiriitainen komedia. Hobitti eli sinne ja takaisin-kirja on lapsiystävällisempi, nopeatempoisempi ja siinä oli TSH-kirjaan verrattuna enemmän huumoria, jota ainakin trilogian ensimmäisessä osassa on käytetty reippaasti liikaa. Tilaa tunnelmalle, muuta kuin naurujen parissa, ei pahemmin annettu ja liiallisen komedian takia on hieman vaikeaa rauhoittua tunnelmoimaan mitään. Parhaimpiin kohtauksiin lukeutuvat siltikin kääpiöiden laulut elokuvan alussa, kivijättiläiset, Bilbon ja Gandalfin kohtaaminen alussa sekä Bilbon ja Klonkun ensikohtaaminen. Kun yleisö katsoo tätä avoimin mielin, kohtauksia naureskellen ja kauniita maisemia ihastellen, niin minä katsoin tätä hieman sillä silmällä kriittisemmin (täytyy kyllä myöntää, ovathan ne Uuden-Seelannin maisemat mielettömän kauniita). Jotkut vitsit eivät edes olleet hyviä. Eniten yli meni ehkä sen ylipainoisen läskihiisin putoaminen kääpiöiden päälle. Nämä ns. ”toimintakohtaukset” olivat kyllä niin laiha lohtu toimintaelokuvia katsovalle, jos ei huumori pure. Näyttäviä, mutta heikohkoja. Ja sitten ne h**vetin hukat että ne kotkat. Niin epärealistisesti toteutettuja ja niin älytön lisä elokuvaan, että ihan itkettää. Aluksi mielenkiintoisesta pääkonnasta Azogista (Manu Bennett) muuntautui örkki, joka tyytyy vain kovistelemaan (sitä örkkiä katsellessa tuli mieleen World of Warcraft), johon hahmon hienous loppui. Ja kuka sanoi, etteivätkö ne kääpiöiden nimet jäisi mieleen? Minulle ainakin jäi suurin osa mieleen (voi johtua myös siitä, että olen Tolkienin tuotannon fani). Näytteleminen oli mielettömän ihailtavaa. Martin Freemanin ilmeet olivat niin eläviä, että pistää ihan pakostakin hymyilemään. Hänen tulkintansa pienestä, viekkaasta ja jopa rohkeasta, mutta vähän mammanpoikamaisesta ja haavottuvaisesta Bilbosta oli myös erittäin sujuvaa. Richard Armitage kylmänä ja arvokkaana Thorina oli lähes kaunista, vaikka oma lempikääpiöni olikin lämminhenkinen ja herttainen Balin (Ken Stott). Ian McKellenin työ Gandalfina on edelleen upeaa, vaikka itse hahmo ei paljon päässyt loistamaan, mikä on aika harmi. Vanhoja kasvoja ja entuudestaan tuttuja paikkoja oli muutenkin kiva nähdä. Ja ylistän nyt miljoonannen kerran Andy Serkisin työtä Klonkkuna, aivan mahtavaa! Klonkun kohtaus oli yksi ainoita kohtauksia, joissa huumori kukki oikeasti hauskana, mutta tunteetkin nousivat pintaan. Ja Klonkun oma kohtaus oli mielestäni kaikista kohtauksista mielenkiintoisin. Lisää Andy Serkisia seuraaviin osiin, kiitos.Elokuva on varmasti tarkoitettu lapsiystävällisen ja (yli)luonnollisen värikkääksi. Pientä väkivaltaa tietty on, muttei nyt mitään hirmukamalaa. Saas nähdä, tuleeko tästä trilogiasta mitään niin merkittävää kuin Taru Sormusten Herraksesta tuli, mutta pidän peukkuja ylhäällä. Kannatti mennä ainakin katsomaan, virheistään huolimatta.","Virheistään huolimatta, kannatti mennä katsomaan."
396,60.0,"” My dear Frodo, you asked me once if I had told you everything there was to know about my adventures. Well, I can honestly say I've told you the truth, I may not have told you all of it...”Tällä tavoin alkaa legendaarinen, kauan odotettu Hobitti – Odottamaton matka. Hobitti on filmatisoitu tunnetusta J.R.R. Tolkienin kirjasta ja se sijoittuu aivan kuten LOTR –elokuvasarjakin, Keski-Maahan. Yritin pysyä mahdollisimman neutraalina ja ennakkoluulottomana ennen elokuviin menoa, koska tätä elokuvaa on todellakin tullut odotettua vuosi jos toinenkin ja en halunnut ennakkoluulojeni vaikuttaa arvostelukykyyni. Luulen onnistuneeni tässä melko hyvin.Hobitti sijoittuu aikaan 60 vuotta ennen LOTR –elokuvien tapahtumia ja sen tarinan päähenkilönä on vanha tuttu, Bilbo Reppuli (Martin Freeman). Eräänä aurinkoisena aamuna Bilbo tapaa Gandalf-velhon (Ian McKellen), joka tulee etsimään matkaseuraa seikkailulleen kohti Yksinäistä vuorta mukanaan 13 kääpiötä, jonka johtajana on Thorin Tammikilpi, ”kuningas ilman kuningaskuntaa”. Ja näin alkaa suuri, odottamaton ja jännittävä seikkailu Keski-Maan halki.Hobitin hahmot ovat monin paikoin tuttuja LOTR-elokuvista. Löytyy Gandalf, Bilbo, Elrond, Saruman, Galadriel kuin Klonkkukin. Mutta uudet hahmot, joita on kuitenkin useita, koostuvat lähinnä näistä 13 kääpiöstä, jotka ovat lähteneet seikkailuun mukaan. On Balin, Bofur, Dwalin, Kili, Fili… Hahmoja on niin paljon, että vain harvan nimen muistaa. Ainoa, josta kerrotaan laajemmin on Thorin Tammikilpi. Tämä on harmi, koska olisin mieluusti halunnut kuulla enemmän muistakin kääpiöhahmoista. Hahmot ovat hauskoja, mukavia ja omaperäisiä. Thorin on, kuten aiemmin jo mainitsin, kuningas ilman kuningaskuntaa. Tämä kuningaskunta tuhottiin satoja vuosia sitten ennen Thorinin syntymää Smaug-nimisen lohikäärmeen johdosta. Tämän retken tarkoituksena on siis lunastaa takaisin kääpiöiden oma valtakunta, heidän kotinsa, joka on Yksinäisellä vuorella.”Bilbo Baggins, I'm looking for someone to share in an adventure...”Hobitti on täynnä toimintaa, joka on erittäin taidokkaasti ja huolella tehtyä. Elokuvan retkue kohtaa mitä erilaisinpia otuksia matkallaan kohti vuorta. Löytyy niin peikkoja kuin tavallisia örkkejäkin. Toimintaa on ahdettu elokuvaan melkein liiankin paljon. Elokuvassa ei ole monia levähdystaukoja, joissa voitaisiin syventyä enemmän hahmoihin. Visuaaliset tehosteet ovat todella näyttäviä ja lähes todennäköisiä. Elokuva on kuvattu suoraan 3D:ksi ja se sopiikin melko hyvin ja se toimii mainiosti, lähes moitteetta. Itse en pahemmin ole mikään 3D:n fani, koska lasit tuppaavat ärsyttämään ja aiheuttamaan pääkipua, mutta tässä elokuvassa siitä ei ole mitään moittimista.Hobitin maisemat ovat suorastaan ällistyttäviä ja todella kauniita. Onneksi ohjaaja Peter Jackson oli päättänyt kuvata elokuvan Uudessa-Seelannissa aivan kuten LOTR-elokuvatkin. Jylhät vuoret ja kauniit metsät ja alavat viheriöt ovat todella mykistäviä, lähes kuin dokumenttielokuvasta.  Hobitin lavastus on sanomattakin selvää hyvin yksityiskohtaista ja huolellisesti toteutettua. Ja maskeeraus on erittäin onnistunutta, ainakin kääpiöiden kohdalla. Puvustuksesta mainitsisin sen verran, että siihen on upotettu varmasti todella paljon aikaa. Kaikille hahmoille on täytynyt keksiä omanlainen tyyli. On pakko onnitella heitä todella onnistuneista valinnoista. Elokuvan kuvaus on todellakin hyvin Peter Jacksonmäistä. Kuvataan todella monia otoksia yläilmoista, helikopterista, näyttäen kokonaiskuvaa maisemista ja tapahtumista.Elokuvan musiikki on lähes yhtä loistavaa kuin LOTR-elokuvissa johtuen tietenkin siitä, että asialla on ollut sama maestro, Howard Shore. Shore on onnistunut luomaan mahtipontista ja synkähköäkin musiikkia. Soundtrackista löytyy monia samoja sävelmiä kuin mitä LOTReissakin oli ja ne sopivat kohtauksiin erittäin hyvin. Soundtrackissa on myös epätavallisen paljon erilaisia lauluja, mikä ei tietenkään ole mikään huono asia, päinvastoin. Näyttelijät tekivät kaikki erittäin hienoja suorituksia. Ian McKellen teki varmaa ja todella taidokasta näyttelyä Gandalfina. Martin Freeman oli todella nappi valinta Bilboksi. Hän osaa näytellä erilaisia tunnetiloja erittäin monipuolisesti ja taidokkaasti. Kääpiöistä Thorinin näyttelijä Richard Armitage erottui joukosta johtajana ja kaikkein voimakkaimpana hahmona. Myös Klonkun näyttelijä Andy Serkis loisti taas. Hän osaa todella hyvin omistautua hahmolleen skitsona Klonkkuna. Kaiken kaikkiaan nappisuorituksia näyttelijävalinnoissa.Hobitti on juuri sellainen kuin olisi voinut ajatellakin: vauhdikas, mahtipontinen ja kunnianhimoinen. Jopa liiankin kunnianhimoinen, sanoisin. Tuntuu, että Jackson on yrittänyt kurkotella liiankin korkealle, jonka seurauksena jotkut osa-alueet ovat kärsineet. Elokuva on tosi viihdyttävä ja tyydyttävä. Huomaa, että elokuvan teosta on nautittu oikein olan takaa. Shoren musiikit ja taistelukohtaukset takaavat lähes täydellisiä yksittäisiä kohtauksia. Tosin jotkut taistelukohdat on kyllä kuvattu ehkä hiukan sekavastikin. Hobitti ei ole vuoden paras elokuva, mutta tyydyttää varmasti fanien toiveet. Jos Oscareita pitäisi tälle elokuvalle povata, sanoisin että niitä tulee puvustuksesta, visuaalisista efekteistä, lavastuksesta ja musiikista, eli lähes pelkästään teknisiä palkintoja. Hobitti kun ei loista tarinallisesti edukseen. Pelkkänä viihteenä se on ällistyttävän hyvä! Pituuttakin olisi voinut karsia ehkä 10-15 minuuttia pois. Minua kyllä vain ihmetyttää, miksi pitää tehdä parisataasivuisesta kirjasta kokonainen trilogia, ei kai vain rahanhimosta? Toivon koko sydämestäni, että se ei ole syynä.","Hobitti on juuri sellainen kuin olisi voinut ajatellakin: vauhdikas, mahtipontinen ja kunnianhimoinen."
397,70.0,"Mutkia oli paljon matkassa, mutta niin vain viimein Peter Jackson sai Hobitin ensimmäisen osan teattereihin. Ja voi millaisen hypen saattelemana Hobitti – Odottamaton matka saapuikaan. Hobitti leffoja tehdään nyt sitten samat kolme kappaletta kuin aikanaan Taru sormusten herrasta kirjoista. Se on näin äkkiseltään ajateltuna melko paljon reilut kolmesataa sivua käsittävästä lastenkirjasta, mutta se ei ole koko totuus. Jackson on päättänyt esitellä kirjassa hämärän peittoon jääneet Gandalfin häipymiset (lue: retket/bisnekset ilman kääpiöitä) elokuvassa, ja siitä saadaankin lisäkestoa. Mutkia on paljon myös Bilbo Reppulin ja kumppanien matkalla keski – maassa. Aluksi tarinaa rakennellaan hyvin, hyvin verkkaisesti. Kääpiöitä alkaa tupsahdella Bilbon kotiin, ja pian jo ollaankin velho Gandalfin saattelemana matkalla kohti Yksinäistä vuorta. Pakko se on sanoa että alku on kyllä niin hidasta menoa, ja Bilbon luo saapuvat mekastavat kääpiöt lähinnä alkavat ärsyttämään. Tusinan kokoinen kääpiölauma jää muutenkin ensimmäisessä Hobitti leffassa vielä hieman varjoon. Toki heidän johtajansa Thorin Tammikilpi (Richard Armitage) on monella tapaa menossa mukana. Henkilöhahmoista täytyy nostaa esiin yksi uusi, yksi vanha ja yksi uusvanha tuttavuus Tolkien fantasiamaailmasta. Hobitti kirjassa kyllä mainitaan (huom. mainitaan) herra nimeltä Radagast Ruskea (Sylvester McCoy), mutta elokuvassa hän kuitenkin oli enemmän läsnä ja paineli menemään kanivaljakkonsa kanssa. Hän tuo hieman hourahtanutta huumoria elokuvaan, mutta muuten en tajua miksi hänet on täytynyt mukaan laittaa. Kyllä uskon että hahmoja olisi riittänyt tarpeeksi ilman häntäkin.Kaikille vanha tuttu sen sijaan on tietysti Klonkku. En pysty tarpeeksi sanoin kuvailemaan, kuinka hienoa työtä Andy Serkis oikein Klonkkua esittäessään tekee. Elokuvan hienoin kohtaus oli Klonkun ja Bilbon kohtaaminen Sumuvuorten alaisissa luolissa. Kieltämättä se oli jännittävää myös kirjaa lukiessa, mutta kirjassa se oli myös ainut kohta jossa Klonkku esiintyi. Toivonkin sydämeni pohjasta, toisin kun Radagast Ruskean tapauksessa, että Peter Jackson ja käsikirjoittajat ymmärtävät laittaa tulevassa kahdessa Hobitti - elokuvassa jonkin roolin Klonkulle, toisin kuin kirjassa. Onhan Klonkku kuitenkin yksi fantasiakirjallisuuden kiehtovimpia hahmoja.Uusvanha tuttumme on tietenkin nuori hobittimies Bilbo Reppuli. Martin Freeman esittää nuorta Bilboa, joka lähtee elämänsä seikkailuun. Ja millä tavalla esittääkään. Freeman tekee yksiselitteisesti elokuvan parhaan roolityön. Bilboa tulee väkisinkin verrattua LoTR – trilogian Frodoon, ja täytyy sanoa, että säälittävään, ruikuttavaan ja suorastaan nalkuttavaan Frodoon verrattuna Bilbo on oikea sankari. Elokuva alussa Bilbokin on totta kai vähän pihalla kaikesta, mutta kasvaa henkisesti elokuvan aikana, ja ottaa hienosti paikkansa retkikunnasta.Yleisesti katsottuna Hobitti – odottamaton matka on kyllä viimeiseen tippaansa asti hiottua laatutyötä. Lavastus, puvustus ja maskeeraus – valittamisen aihetta ei löydy. Musiikki ja maisemat ovat jylhääkin jylhempiä, ja kaunista katsottavaa ja kuunneltavaa. Kuitenkin kaikki tämä on jo tavallaan kertaalleen nähty LoTR – trilogiassa. Periaatteessa tarina on sama (pelottava matka maailman ääriin), mutta henkilöt erit (no oikeastaan päähenkilökin on sama, avuton hobitti vieraassa maailmassa). Huomaa kyllä myös sen, että käsikirjoitus pohjautuu nimenomaan lastenkirjaan. Tuntuu siltä, että aina selvitään täpärästi ja kenellekään ei koskaan käy mitään. Tolkienin luoma fantasiamaailma on kuitenkin yksi parhaista koskaan, joten kyllä tämän fantasiafanina mielellään katsoi, mutta petrattavaa jäi roimasti kahteen jatko-osaan. Jotain kikkoja Peter Jacksonin pitää jatko-osiin kehitellä, koska silloin ei enää riitä pari hyvin onnistunutta uutta hahmoa, vaikka elokuvat kuvankauniita olisivatkin. Ei tästä toistaiseksi isoveljensä veroiseksi klassikoksi ole.",Ei tästä toistaiseksi isoveljensä veroiseksi klassikoksi ole.
398,100.0,"Hobitti - Odottamaton matka on ensimmäinen osa kauan odottusta Hobitti -elokuvasarjasta, jonka tapahtumat sijoittuvat 60 vuotta ennen Tarua Sormusten Herrasta. Kun elokuva ilmestyi Hobitin kirjaversion ilmestymisestä oli kulunut 75 vuotta.Elokuvassa hobitti nimeltä Bilbo Reppuli (Freeman), joka on tottunut rauhalliseen ja seikkailuttomaan elämään, joutuu velho Gandalfin (McKellen) sekä kolmentoista kääpiön, joita Thorin Tammikilpi (Armitage), mukana matkalle kohti Ereboria, Yksinäistä Vuorta, jossa kääpiöiden muinainen Vuorenalainen Kuningaskunta on lohikäärme Smaugin valloittama. Matkalla Bilbo joutuu kohtaamisiin haltioiden, peikkojen, örkkien ja hiisien kanssa. Ja löytää myös sormuksen, joka muuttaa hänen elämänsä pysyvästi.Taru sormusten herrasta -trilogia käersi aikoinaan peräti 17 Oscar -palkintoa. Sen trilogian ensimmäinen osa ei vielä sisältänyt ensimmäistä suurten armeijoiden välistä taistelua, niin kuin ei sen kirjaversiossakaan. Sama pätee myös Hobitin ensimmäiseen osaan. TSH -elokuvista tuttuja näyttelijöitä on saatu näyttelemään samoja hahmoja kuin silloin. Lisäksi samaa musiikkiakin on osittain käytetty. Nämä jos mitkä ovat positiivisiä ominaisuuksia elokuvassa. Alun perin Hobitista kaavailtiin vain kahta elokuvaa, kunnes se muutettiin kolmiosaiseksi. Ja parempi näin, sillä tämän ansiosta ensimmäinen Hobitti-elokuva päätyi paljon enemmän elokuvan lopetukselta näyttävään kohtaan. Hobitti ei välttämättä saavuta samaa mainetta kuin TSH, mutta tämäkään ei ole lainkaan huono. HFR -teknologian myötä näytti kuin kohtaukset olisivat olleet paljon todentuntuisempia. Ja pakko sanoa, että hyvä niin. HFR-tekniikalla on saatu vielä todenmukaisempaa elokuvanautintoa aikaiseksi kuin pelkällä 3D:llä.",HFR-tekniikalla on saatu vielä todenmukaisempaa elokuvanautintoa aikaiseksi kuin pelkällä 3D:llä.
399,90.0,"Thorin Tammikilven (Richard Armitage) johtama ja Gandalfin (Sir Ian McKellen) neuvosta koottu retkikunta mihin kuuluu myös hobitti Bilbo Reppuli (Martin Freeman) pakenee örkki Azogin (Manu Bennett) takaa-ajamina Beornin (Mikael Persbrandt) talon suojiin ja vaikka hän ei pidä kääpiöistä hän vihaa örkkejä enemmän. Synkmetsän rajalla Gandalf joutuu lähtemään omille asioilleen ja niin retkikunta joutuu jatkamaan matkaa omin neuvoin. Matkaa hidastavat paitsi ilkeät hämähäkit ja metsän sokkelot myös Synkmetsän haltioiden kuningas Thranduil (Lee Pace) joka ei pidä tunkeilijoista alueellaan ja tämän poika Legolas (Orlando Bloom) huolehtii valtakunnan puolustamisesta. Kuten myös Tauriel (Evangeline Lilly) joka on vähemmän ylevää syntyperää. Muiden velvoitteidensa painamana Azog delegoi kääpiöiden takaa-ajamisen Bolgille (Lawrence Makoare). Kääpiöretkikunta kuitenkin onnistuu jatkamaan matkaansa esteistä huolimatta ja järven päälle rakennettu Esgaroth on Isännän (Stephen Fry) hallitsema kauppakaupunki ja Bard (Luke Evans) on vähemmän suosittu persoona siellä. Miellyttävämmän käänteen avulla kääpiöt suuntaavat Yksinäiselle Vuorelle ja luonnollisesti lohikäärme Smaug (Benedict Cumberbatch) on valppaana.Peter Jacksonin ohjaama sovitus erään kirjailijaksi itseään luulevan professorin lapsellisesta, kakaroille tarkoitetusta riipustuksesta pääsee toiseen episodiin ja vaikka tarinan yleistapahtumat (Beorn, Synkmetsä, hämähäkit, Dol Guldur, Radagast (Sylvester McCoy), pako tynnyreitä käyttäen, Järvikaupunki, Smaugin autioittama maa...) ovat tuttuja Tolkieninsa lukeneille niin sovitus värittää tapahtumat erilaisiksi ja luonnollisesti lisää tarinaan henkilödraamaa. Jacksonin, Fran Walshin, Philippa Boyensin ja Guillermo del Toron sovitus ei perustu pelkästään alkuteokseen vaan käyttää Tolkienin tekstiä laajemmin hyödykseen. Luonnollisesti erään Sormuksen vaikutusta alleviivataan.Martin Freemanin tulkinnassa Bilbo Reppuli ei ole enää pelkkä hobitti joka on vähemmän ystävällisen kuninkaan tarkkailun alaisena vaan myönnetysti tärkeä jäsen retkikunnassa mikä jää vieläkin varsin ohueksi rimmaavat nimet omaavaksi kääpiöjoukoksi. Richard Armitage on vahva kuningas, mutta retki muuttaa häntä suuntaan mikä ei ole ollenkaan terveellinen mikäli Balinin (Ken Stott) arvioon voi luottaa. Lee Pace on loppumattoman kärsivällinen kuningas joka on kiinnostunut vain oman valtakuntansa asioista ja ainoastaan Orlando Bloom voi näyttää että Legolas on myös taisteleva, ylpeä prinssi. Sir Ian McKellen ja Sylvester McCoy ovat harmittoman oloisia ukkoja, mutta tarkkanäköisempiä kuin miltä näyttävät.Manu Bennett on ruma ja kalpea Azog joka käsivammastaan huolimatta on tarpeeksi voimakas pomottaakseen yhteiskunnan irvikuvan sotapäällikkönä. Laurence Makoare on lähes yhtä ruma ja vaarallinen Bolg. Nämä kaksi rumilusta ovat kuitenkin pelkkiä rumiluksia joita komentaa jokin. Elokuvan todellinen dramaattinen ja tekninen kruunu ja koko tarinan tärkein hahmo, Smaug syntyy elämään Benedict Cumberbatchin rikkaalla äänellä ja Weta Digitalin tehostevelhojen työllä ja se on Lohikäärme - säälimätön, ylivertaisen mahtava olento jonka hampaat ovat kuin miekkoja ja kynnet keihäitä. Sen siivet nostattavat pyörremyrskyn, panssari on kymmenen rautakilven vahvuinen ja sen hönkäys tarkoittaa nopeaa, mutta tuskallista kuolemaa. Valtavalla olennolla on myös valtavan herkät aistit, valtava ylpeys ja valtava määrä viekkautta. Lyhyesti sanoen Smaug Kultainen on sellainen otus jonka mielenkiinnon kohteeksi ei ole hyvä joutua, sillä sitä seuraa liekehtivä hävitys.",Erittäin hyvä.
400,50.0,"Uudella hobittielokuvalla, nimeltänsä Smaugin autioittama maa, ei ole kirjan kanssa paljoa muuta tekemistä kuin samannimiset henkilöhahmot ja muutama sama juonenkäänne. Muuten luvassa on melkoista Keskimaa-Tamriel-akselilla liikkuvaa hardcore-fantasiamättöä: taistelua, komeita maisemia ja kaupunkeja ja kaikki asiaankuuluvat fantasiaolennot örkeistä lohikäärmeeseen ja fraktaali-Sauroniin.Liioittelin toki hieman, kyllähän Hobitti-kirja on selvästi ollut pohjana elokuvalle. Pitäisin yhteyksiä kuitenkin varsin löyhinä, sillä vaikka Bilbon ja kääpiöiden, Gandalfia unohtamatta, matkalla tapahtuu samoja asioita kuin kirjassa, on tunnelma hyvin kaukana kirjan veijarimaisesta seikkailuhenkisyydestä. Sellaisista loistavista sivuhenkilöistä, kuin Beorn tai Bard, on Jacksonin fantasiamyllyllä jauhettu hyvin kornit ja pintakiiltoiset hahmot. Lisäksi kokonaan uudet hahmot, TSH:sta tuttu Legolas ja naiskiintiön täyttävä haltia Tauriel (Skyrim-viittaus? Vrt. Tamriel) ovat erittäin turhia, varsinkin jälkimmäinen on aivan uskomattoman naiivisti kirjoitettu. Kaipasin kirjasta erityisesti kohtaa, jossa Gandalf tutustuttaa kääpiöt yksi kerrallaan Beorniin. Kun ottaa huomioon elokuvasarjan pituuden, tuntuu käsittämättömältä että tällainen mahtava kohtaus kirjasta on sivuutettu täysin. Sen sijaan leffa on täytetty useammilla aivan käsittämättömillä sivujuonilla. Mainitsin jo Taurielin ja Legolasin. Myös Gandalf pääsee seikkailemaan aivan omassa juonenhaarassaan, jossa piipahtaa myös ekasta osasta tuttu Radagast Ruskea kanirekensä kera. En ihan hiffannut mitä tekemistä sillä oli muun elokuvan kanssa. Myös Bardin pyyteetön sankarihahmo oli vähintäänkin kyseenalainen (en muistanut häntä lainkaan kirjasta, joten paha lähteä vertailemaan). Hahmoon olisi pitänyt saada jonkinlaista särmikkyyttä.Smaugin autioittamaa maata ei kannata pitää Hobitti-kirjaan perustuvana elokuvana. Myös Taru Sormusten Herrasta on syytä unohtaa. Vakavasti otettavana kirja-adaptaationa sitä ei kannata katsoa. Hobitin vahvuus on sen genressä, se on täysiverinen fantasiaelokuva, sellaisena vahvasti Elder Scrollsin perillinen (joka toki on vahvasti TSH:n perillinen). Erilaiset huikeat kaupungit, metsät ja kaivokset, sekä fantasiaolennot kuten kääpiöt, haltiat, örkit ja tietysti yksi parhaista CGI-luomuksista koskaan, Smaug. Vahvaa seikkailun tuntua on monissa kohdissa ja taistelukohtauksiinkin on saatu mukavaa variaatiota ja viihdyttävyyttä. Leffa rullaa parhaiten keskellä, kun tapahtumapaikat vaihtuvat ja seikkailu etenee. Lopussa meno menee itseään toistavaksi ja tylsäksi. Edes fantasiaelokuvaksi sitä ei voi pitää uskottavana.Toinen Hobitti on oikeastaan ison budjetin B-leffa. Uusia ideoita ei ole lainkaan, hahmot ovat järjestään ohuempia kuin vaikkapa TSH:ssa ja usein ratkaisuissa sorrutaan tahattomaan komiikkaan, uskottavuuden ollessa aivan nollassa. Komediastakaan se ei oikein mene, sillä se yrittää silti ottaa itsensä vakavasti. Kun kerran Hobitti jaettiin kolmeen osaan, olisi luullut, että näin saavutetut ajankäytölliset mahdullisuudet olisi hyödynnetty paremmin. Nyt niin pituus kuin huonosti kirjoitetut sivuhenkilöt ja -juonet olivat valtava haitta. Fantasiarymistelynä tämä menee, mutta ainakin itse nautin fantasiani mieluummin interaktiivisesti Skyriminä.","Pelatkaa Skyrimiä, säästätte rahanne"
401,70.0,"Tie vain jatkuu jatkumistaan kohti Ereboria Hobitti-elokuvatrilogian toisessa osassa Hobitti – Smaugin autioittama maa. Jo ensimmäinen osa teki selväksi sen, että luvassa on nimenomaan ohjaaja Peter Jacksonin kuvaus J.R.R. Tolkienin Hobitti-kirjan tapahtumista, joka pohjautuu vain pääpiirteiltään Kirjailijan (tai pikemminkin Bilbon) näkemyksiin seikkailun tapahtumista. Tämän realiteetin kun pitää mielessä, voi elokuvasta oikeasti nauttia!Leveällä pensselillä maalaten elokuvan juoni kulkee käsi kädessä kirjan kanssa ja matka jatkuu jalan Otavankalteelta Beornin talolle, sieltä Synkmetsään haltiakuningas Thranduilin vankityrmiin, mistä Retkikunta pakenee  tynnyreillä ratsastaen järvikaupunki Esgarothiin, ja lopulta suurten suosionosoitusten saattelemana ollaankin jo Yksinäisellä vuorella.  Kaiken tämän keskellä myös Gandalf Harmaalla on oma juonensa sopassa mukana – tehtävä, jonka rinnalla itse Ereborin vallan palauttaminen takaisin kääpiöille tuntuu varsin mitättömältä.Peter Jackson tietää miten tehdään viihdettä ja sitä Hobitti – Smaugin autioittama maa todellakin tarjoaa toiminnan muodossa. Henkeäsalpaavat Uuden-Seelannin Keskimaa-maisemat yhdistettynä näyttävään CGI-grafiikkaan hivelevät silmää erityisesti elokuvan 3D HFR-versiossa, jossa uusi tekniikka toimii selkeästi ykkösosaa paremmin. Tekniikka vaatii myös puvustuksen ja maskeerauksen osalta älyttömän paljon, sillä pienen pienetkin yksityiskohdat näkyvät valkokankaalla kristallinkirkkaasti. Näissä tuotantotiimi onkin onnistunut erittäin hyvin lukuun ottamatta haltioita, joiden pärstät näyttävät hieman muovisilta ja meikatun oloisilta. Leikkaus on erittäin sujuvaa ja elokuva vilisee hienosti toteutettuja toimintakohtauksia sekä oikeavalintaisia kuvakulmia toisensa perään. Laatua, johon saimme jo TSH-trilogian aikana tottua.Pelkästään näyttävä ulkokuori ei kuitenkaan riitä täyden kympin suoritukseen, mikäli sisällöstä uupuu se jokin. Tempoa on tälläkin kertaa ihan mukavasti jaksoteltu toimintakohtauksia seuranneilla enemmän dialogia sisältävillä kohtauksilla, mutta valitettavasti tarina syventyy seuraamaan parin haltian ja kääpiön välistä kolmiodraamaa sen sijaan, että keskityttäisiin Trilogian päähenkilöön Bilbo Reppuliin. On melko järkyttävää, miten pinnallisesti elokuva pureutuu Retkikunnan jäsenien fiiliksiin ja luonteisiin kolmen tunnin aikana ja kaikki energia suunnataan toimintaan, joka näyttävästä visuaalisesta ilmeestään huolimatta kyllästyttää katsojan ylipitkillä kohtauksilla, joista puuttuu täysin vaaran tunne. Tästä johtuen Howard Shoren dramatiikkaa pursuava musiikki aiheuttaa erittäin ristiriitaisen tunnelman elokuvan luonteen kanssa.Kirjana Hobitti on melko lyhyt ja sen sisällön olisi helposti saanut mahdutettua kahteen elokuvaan ilman, että mistään pienistä yksityiskohdistakaan olisi jouduttu luopumaan. Ohjaaja Peter Jacksonin päätös tehdä aiheesta Trilogia on osoittautumassa pienimuotoiseksi virheeksi, sillä nyt hänen mielikuvituksensa on päässyt valloilleen liiaksi ja kaikki langat eivät pysy käsissä. Ohjaaja on selkeästi halunnut tuoda esille elokuvassa yhteyksiä TSH–trilogiaan, jonka tapahtumat sijoittuvat Hobittia myöhemmälle ajanjaksolle Keskimaassa. Gandalfin retki yhdessä toisen velhon, Radagastin, kanssa Dol Gulguriin taustoittaakin hienosti ajallisesti myöhemmin tapahtuvia tapahtumia Keskimaassa, mutta elokuvan tunnelma kärsii väistämättä tämänkaltaisista ratkaisuista eikä ehyttä kokonaisuutta pääse syntymään. Hobitti on kirjana tunnelmaltaan huomattavasti humoristisempi ja kevytmielisempi kuin Taru Sormusten Herrasta, mutta elokuvana se yrittää olla vähän kumpaakin. Kaikesta huolimatta näyttelijäsuoritukset ovat kauttaaltaan vähintäänkin kelvollisia. Tutuista hahmoista Martin Freemanin Bilbo, Richard Armitagen Thorin sekä Ian McKellenin Gandalf tekevät vahvaa työtä läpi elokuvan. Myöskin Thranduilia näyttelevä Lee Pace onnistuu herättämään katsojassa tunteita varsin säälimättömänä haltiakuninkaana. Uusista hahmoista lähinnä Jacksonin luoma fiktiivinen, Synkmetsässä asuva haltianeito Tauriel yllättää Evangeline Lillyn näyttelemänä positiivisesti, vaikka hänet sotkettiinkin mainittuun kolmiodraamaan elokuvan ainoana naispuolisena hahmona. Dialogi ja ohjaus eivät valitettavasti antaneet mahdollisuutta näyttelijöille loistaa rooleissaan yhtä poikkeusta lukuun ottamatta.I am fire... I am death.Benedict Cumberbatchin lausumana lohikäärme Smaugin repliikki, joka ei varmasti jätä ketään katsojaa kylmäksi. Smaug Kultainen, Mahtava, Valtava, Suurin ja Hirvein kaikista Kamaluuksista, Viimeinen Lohikäärme, on elokuvahistorian hienoin lohikäärme ja CGI-grafiikan merkkipaalu. Puhuvan lohikäärmeen luominen kuulostaa jo paperilla mahdottomalta, saatikka vakuuttavan sellaisen. Jackson kuitenkin onnistuu siinä yhdessä Cumberbatchin kanssa, jonka ääni on niin vakuuttava, että katsojan niskavillat nousevat pystyyn! Smaug on ehdottomasti ainakin yhden Oscarin arvoinen suoritus!Jo pelkästään Lohikäärmeen takia Hobitti – Smaugin autioittama maa on jokaisen fantasiaa rakastavan ihmisen nähtävä. On elokuvassa silti paljon muutakin, kuten jättiläishämähäkki Lukitarin sukulaisia kuhiseva Synkmetsä, Thorin Tammikilven päätä hamuavat örkkijohtajat Bolg ja Azog, nahanvaihtaja Beorn sekä synkkäilmeinen Bard Jousimies. Kääpiöitä, haltioita, velhoja ja hobittia unohtamatta! Vakavasti otettavaa elokuvaa on turha odottaa, mutta oikeassa mielentilassa katsoville luvassa on fantastista ryminää ja räiskettä lohikäärmeen täydeltä!",I am fire... I am death.
402,80.0,"Pikkuista Hobitti eli sinne ja takaisin-kirjaa lukematon voi olla hyvin tyytyväinen Odottamattoman matkan jatko-osaan, sillä paketti on todella viihdyttävä. Se sisältää valtaisan, rikkaan maailman ja hauskoja viitteitä Taru Sormusten Herra-trilogiaan, joita voi bongailla hahmoissa, vuorosanoissa ja kuvissa. Vaikka filmin kesto on pitkä, kuten Jacksonin ohjaamalta voi odottaa, se ei tule tätä pläjäystä haittaamaan. Bilbo, Gandalf ja Thorin kääpiöineen jatkavat matkaansa Yksinäiselle Vuorelle, sillä lohikäärme Smaug on pöllinyt kyseisen kääpiöiden valtakunnan itselleen. Matkaa kuljetaan niin jalkaisin pimeällä polulla kuin tynnyreillä tuntemattomilla vesilläkin. Bilbolle (Martin Freeman) ja Thorinille (Richard Armitage) kasvaa pikkuhiljaa ahneus omaan kultaansa, onhan Bilbolla nyt taskussaan Valtasormus ja Thorinin koti-ikävä kasvaa kasvamistaan. Mysteerinen,  Saatananomaisessa muodossa esiintyvä Synkmetsän noita (Benedict Cumberbatch) on myös herättänyt mielenkiintoa varsinkin Gandalfissa (Ian McKellen) ja Radagastissa (Sylvester McCoy).Toisin kuin edeltäjänsä, tässä elokuvassa ei ole tiettyjä kohtauksia, jotka ovat hyviä. Koko elokuva on hyvä. Tarinankulku sujuu ja juoni luottaa itseensä paremmin. Pikkuhuumoria ei paiskata jokaiseen toimintatäytteiseen repliikkiin, ja toimintakohtaukset ovat todella jännittävää ja ehdottoman eeppistä katseltavaa, mitä onkin kaivattu. Tekeleessä on myös loistavia kohtauksia, joissa trilogian kehityksen huomaa parhaiten. Peter Jackson käyttää samaa kikkaa mitä trilogian ensimmäisessä osassakin käytettiin, eli se mitä yleisö odottaa eniten ja mikä vetää eniten puoleensa, säästetään eeppisiin loppukohtauksiin. Tästä myöhemmin lisää.Mitä jäin ehkä eniten kaipaamaan, ovat ne kaukaa kuvatut, luonnollisen kauniit maisemat. Kaikessa mennään lähelle, sillä miljöö on niin ahdas. CGI pääsee taas paistamaan useassakin kohtaa, näkyvästi, mutta hallitusti, varsinkin persoonallisen näköisessä ""lohikäärmeen aareluolassa"". Taurielin (Evangeline Lily), Legolasin (Orlando Bloom) ja Kilin (Aidan Turner) söpö kolmiodraama on turhauttavan kliseinen ja melkeinpä säälittävän arvattava. Se olisi toiminut paljon paremmin, jos Taurielin ja Kilin välisen romanssin olisi antanut kasvaa katsojan tietämättömissä ja se olisi paljastunut vasta jossain ennenkuulumattoman hienossa twistissä. Tälläisenään se saa kaikkien TSH-fanityttöjen ykköshahmon Legolaksen huonoon valoon. Se Legolas, minkä olet tavannut Tolkienin kirjoissa ja TSH-leffoissa, on vain kateellinen pettymys Hobitissa.Sitten on vielä yksi kysymyksiä herättävä, hieman pännivä asia. Bilbo, missä sinä olet? Gandalfin sanoja lainaten Bilbo on totta tosiaan muuttunut, ja vaikka mammanpoikamaisuutta ja hobittimaista nokkeluutta voidaan herrassa edelleen huomata, Martin Freemanin mielenkiintoinen särmä on hieman himmennyt. Bilbo ei tunnu enää kannattelevan niin vahvasti trilogian nimeä ""Hobitti"", toisin kuin aiemmin. Smaug. Olin yksi niistä harvoista, joka ei lähtenyt katsomaan tätä elokuvaa sen parhaiten kannattelevan hahmon takia (kunnes sain tietää lohikäärmen äänenä toimivan Benedict Cumberbatch), mutta ehkä se olikin syy, miksi olen nyt hieman jopa blown minded ja välittömän ihastunut. Vaikka tyylikkään loharin ei-niin-yksityiskohtainen-ulkonäkö saattaa olla pienoinen pettymys, kaiken pelastaa sen verisen komeat eleet ja kookas käyttäytyminen sekä seksikkään ylimielinen ääni. Smaug on aivan selvä kirsikka kakun päällä, joka tuo elokuvalle näyttävän, melkeinpä odottamattoman lopetuksen.Hobitti-trilogia on siksi trilogia, että sen ohjaaja haluaa antaa katsojalle enemmän ja näyttää, että jonkun jo ennestään mielenkiintoiseen maailmaan voi todella omistautua. Hyvää työtä, herra Jackson. Älä vain pudota rimaa alas, vaan anna tälle kolmiosaiselle saagalle sen ansaitsema hieno lopetus.",No kun se lohikäärme.
403,80.0,"Viiden armeijan taistelu pitää, minkä lupaa.Tuhansien hobittifanien pitkä odotus päättyi viimein tällä viikolla, kun trilogian päätösosa Viiden armeijan taistelu saapui valkokankaille ympäri Eurooppaa. Rapakon tuolla puolella suuren yleisön ensi-iltaa saadaan odottaa vielä ensi viikkoon ja Australiassa taistelun pyörteisiin päästään vasta joulun jälkeen.Elokuva itse alkaa hengähdyttävästi juuri siitä, mihin trilogian väliosassa, Smaugin autioittamassa maassa jäätiin. Kultakasaa Yksinäisellä vuorella vartioinut lohikäärme Smaug suuntaa Järvikaupunkiin, jonka asukkaat pakenevat, miten parhaaksi näkevät. Ensimmäiset minuutit ovatkin täyttä toimintaa, ja jotain kertoo se, että elokuvan varsinainen alkuteksti tulee vasta siinä vaiheessa, kun musta nuoli on jo tehnyt tehtävänsä.Tämän jälkeen kaikki suuntaavat kohti Yksinäistä vuorta, jonka liepeillä pääosa valkokangasajasta vietetään. Ohjaaja Peter Jackson on itse sanonut, että hänen viimeinen Keski-Maa -elokuvansa poikkeaa edeltäjistään siinä, ettei siinä matkata jatkuvasti jonnekin. Katsojan kannalta se on toisaalta harmi, sillä oman lumonsa tuoneet Uuden-Seelannin maisemat eivät tässä leffassa juuri pääse esille.Kuten leffan nimestä voivat tarinaa tuntemattomatkin päätellä, on loppuaika omistettu sodankäynnille ja siihen valmistautumiselle. Yhtä taistelun melskettä ei kuitenkaan nähdä, sillä sotimisen lomassa elokuvan juonta viedään eteenpäin pienillä, eri henkilöitä koskevilla tarinoilla.Alkuvaiheessa sodan syy koskee kääpiöiden kulta-aarretta, jota Lohikäärmetaudin, eli lähinnä ahneuden, vaivaama kääpiökuningas Thorin ei lupauksista huolimatta suostu jakamaan. Richard Armitage tekeekin näyttävän suorituksen hulluuden partaalle vaipuvana Vuorenalaisena kuninkaana.Kun sitten pahoja voimia edustava örkkiarmeija saapuu paikalle, muuttuu sota taisteluksi eloonjäämisestä, joka pakottaa kääpiöit, ihmiset ja haltiat yhdistämään voimansa.Elokuva tarjoaa paljon silmänruokaa näyttävien taistelukohtausten ja kiiltävien haarniskoiden merkeissä. Etenkin Orlando Bloomin esittämä haltiaprinssi Legolas loistaa jälleen painovoimaa uhmaavissa kohtauksissa. Lee Pacen esittämä kuningas Thranduil taas tuo tervetullutta vaihtelua muuten niin yleviin haltioihin.Elokuvan keskeisin naishahmo, Evangeline Lillyn esittämä haltiasoturi Tauriel, saa omat tähtihetkensä, mutta hänen romanssinsa kääpiö Kilin (Aidan Turner) kanssa jättää ainakin tämän katsojan ymmälleen. Pariskunta ei koko leffan aikana näyttänyt viettävän lainkaan kahdenkeskistä aikaa, mutta silti tuloksena on särkyneitä sydämiä.Martin Freeman on Bilbona ilmeikäs, mutta jää elokuvassa lähinnä seurailijan rooliin: ”Gandalf, onko tämä paikka hyvä katsella?” Toisaalta Bilbon huomiot tuovat elokuvaan pienen ihmisen näkökulmaa ja keventävät tunnelmaa.Ohjaaja Jackson on tullut tunnetuksi massiivisista sotakohtauksista aikaisemminkin, eikä tästäkään taistelusta selvitä ilman ylilyöntejä. Osa isoimmista hirmuolennoista tekee näyttävän sisääntulon, mellastaa hetken ja katoaa sitten jäljettömiin.Hobitti-faneja varmaan ilahduttaa se, että elokuva on pääratkaisuissaan uskollinen kirjalle ja päättyy sinne, mistä alkoihin, eli Repunpäähän Konnussa. Siltoja Sormusten herra -trilogiaan rakennetaan leffan lopussa.Vaikka Viiden armeijan taistelu ei juoneltaan yllä edeltäjätrilogiansa päätösosan, Kuninkaan Paluun, tasolle, niin tarjoaa se kelpo viihdettä ainakin Hobitin ja toiminnan ystäville. Samalla se merkitsee kunniakasta päätöstä Jacksonin toista vuosikymmentä kestäneelle urakalle Keski-Maa -elokuvien parissa.Elokuvan ehkä suurin ongelma fanin kannalta on sen suhteellinen lyhyys (2h 24 min), koska moni kysymys jää auki. Monelle varsinainen loppu koittaakin vasta sitten, kun elokuvan pidennetty versio tulee aikanaan nähtäväksi.","""If more of us valued your ways - food and cheer above hoarded gold - it would be a merrier world."""
404,70.0,"Elokuva alkaa kylmillä väreillä, lohikäärmen tappomissiolla ja palavan Järvikylän asukkaiden itkuisilla huudoilla. Kun Smaug saadaan vauhdilla pois pelistä, on aika takoa järkeä Thorin Tammikilven (Richard Armitage) kalloon. Sairaanoloinen ahneus aarretta kohtaan ja Arkkikiven sokea etsintä on ajanut Thorin-paran vainoharhaiseksi hulluksi. Samaan aikaan sota jättää omat (verettömät) jälkensä. Ja sitten on luvassa trilogian huipennus.Tähän kohtaan haluaisin todeta, että paremman olisi voinut tehdä. En tarkoita, että elokuva oli huono, mutta myönnettävä on, että odotin jotain…toisenlaista? Tunteikkaampaa? Yllättävämpää? Ei niin rämisevää ja sinne ja takaisin säntäilevää? Yksinkertaisesti parempaa? Erityisesti sekä uudet että kakkosleffasta jo tutut hahmot näyttävät vain yhä enemmän keinotekoisilta, mikä on iso harmi, koska joillakin hahmoilla kehitystä on tapahtunut sentään hieman. Jopa niin turhauttava ja väkisin väännetty lisäys kuin Tauriel (Evangeline Lilly) onnistuu tekemään jotain katseltavan arvoista. Kuitenkin romanssi hänen ja Kilin välillä on edelleen yhtä pinnallista ja epäloogista kuin Smaugin Autioittamassa Maassakin. Mahdollinen rakkaussuhde Bilbon (Martin Freeman) ja Thorinin välillä kävisi enemmän järkeen. Mutta mikä kaikkein eniten ärsytti, oli se miten niin moni tärkeä asia jäi puolivillaiseksi. Kaikki on toki näyttävää, mutta silti puuttuu jotain. Plääääääääh. Ne surullisiksi hetkiksi tarkoitetut kohtaukset olisivat olleet vieläkin silmiä suolaavia, jos niihin olttaisiin panostettu yhtä lailla kuin Thorinin mielenvikaiseen sairauteen, eikä kaikilla olisi niin kiire päästä toiminnan kimppuun. Päätösosa juuri todisti minullekin, että KOKO KIRJAN OLISI PYSTYNYT AIVAN HYVIN TUNKEMAAN YHTEEN ELOKUVAAN. Sen tajuaa viimeistään nyt. Ajatelkaa, miten hieno filmi siitä tulisi. Mukana vain kaikki parhaat palat ja olennaiset asiat. Kirjan sisältö mahtuu ihan varmasti kolmituntiseen elokuvaan, eikä tapahtumia tarvitse venyttää eikä hahmoja lisätä, koska varsinkin tässä elokuvassa hyvin etäisiksi jääneihin kääpiöihin (13 miinus 5 = eli loput kahdeksan) haluaisi niin mielusti tutustua paremmin, mutta kun ei. Ei sitten. Se on bye-bye ja kiitos matkaseurasta.Täytyy kuitenkin muistaa, että Hobitista haluttiin tehdä TSH-trilogiaa lapsenmielisempi, ja pienemmässä osassa oleva huumori kuuluu samaan luokkaan, joten CGI-täytteisten silmäkarkkien turhan isolle määrälle voidaan myös antaa anteeksi. Bilbosta, Thorinista tai Smaugista (Benedict Cumberbatch) minulla ei ole edelleenkään mitään kitistävää. Mielenkiintoisia hahmoja ovat kaikki ja loistavaa työtä tekee koko kolmikko. Näyttelemisessä ei näytä olevan muillakaan puutteita. Tarinassa on tiettyjä huippukohtia ja parhaimmistoon lukeutuvat mm. lohikäärme ja sen tauti, Galadrielin (Cate Blanchett), Elrondin (Hugo Weaving) ja Sarumanin (Christopher Lee, tulipas kerralla paljon isoja nimiä) lyhyt taistelu Synkmetsän Noitaa (myös Benedict Cumberbatch) vastaan sekä kohtalokas mutta valaiseva Thorinin ja Azogin (Manu Bennett) yhteenotto.Elokuvan loppupuolisko oli mielestäni ihan hieno (Bilbo se vain kerää symppispisteitä), mutta itse loppuratkaisu oli pienen pieni pettymys. Mitä tapahtui kaikille kääpiöille? Miksi tämä elokuva, joka sentään päättää näinkin eeppisen trilogian, on näin lyhyt? Miksi minulla on déjà vu-fiilis tästä elokuvasta (krhm, Mr. Jackson)? Toivottavasti näihin kysymyksiin löytyy vastaus pidennetyssä versiossa.",Ja eikun sitten takaisin.
405,80.0,"Yksinäisen Vuoren kuningaskunta noudatti naapuriensa suhteen rauhanomaisen rinnakkaiselon ja kaupankäynnin politiikkaa. Se oli myös geostrategisesti merkittävässä paikassa ja omasi merkitäviä resursseja. Ulkopuolinen suurvalta nimeltään Smaug (Benedict Cumberbatch) kuitenkin valloitti sen ja sen ulkopolitiikka oli maan tasalle polttamista, aarteiden rosvoamista ja sen jälkeen kahmitun aarteen päällä röhnöttämistä. Thorin Tammikilven (Richard Armitage) johtama vastarintaliike kuitenkin sai suurvallan muuttamaan politiikkansa takaisin ensiksi mainittuun ja geostrategisen jokerikortin pelasi Järvikaupunki Esgarothin Bard (Luke Evans) mustalla nuolella. Lyhyen, mutta yksipuolisen rähinän odottamattomana seurauksena on sotilaallinen tyhjiö jota täyttämään rientää monta tahoa: jo mainittujen Thorinin ja Bardin lisäksi Synkmetsän haltiat Thranduilin (Lee Pace) johdolla, Rautavuoren kääpiöt Dain Rautajalan (Billy Connolly) johdolla Thorinia tukemaan ja kaikille edellä mainituille erittäin vihamielinen lauma örkkejä Dol Guldurista ja Gundabadista Azogin (Manu Bennett) ja Bolgin (Laurence Makoare) komentamina. Massiivinen poliittis-sotilaallinen sekametelisoppa on valmis kiehumaan.Peter Jackson ohjailee kolmannen osan Bilbo Reppulin (Martin Freeman) seikkailusta sinne ja takaisin ja koska perille ollaan jo päästy on asioita myös tehtävä siellä ja jokainen saavutus on maksettava jollain tavalla. Sellaisessa tilanteessa tervejärkisen hobitin on aika vaikea tehdä oikein ja Gandalfista (Sir Ian McKellen) ei myöskään ole aina apua. Henkilöhahmojen kehityksen sijasta luvassa on runsas annos laajan mittakaavan toimintaa. Suureksi harmiksi on todettava että Jackson ja kyvykäs kirjoittajatiimi pudottaa pallon ja Bilbo Reppulin matka ei pääty yhtä tyylikäällä ja ylevällä liekillä kuin se alkoi ja jatkui. Vääriä hetkiä venytetään liian pitkälle ja liian moni hetki puristetaan liian ohueksi viitteeksi. Se ei ole ollenkaan kivaa se.Martin Freeman on nimiroolin hobitti, mutta finaalin aikana Bilbo Reppuli muuttuu enemmän sivustakatsojaksi suureen draamaan mihin  hänen vaikutusmahdollisuutensa ovat hyvin vähäiset. Hän silti tekee oikein. Richard Armitage kutistuu aarteen sokaisemaksi irvikuvaksi joka ajaa läheisensä pois ja vasta huomattuaan olevansa tuhoon johtavalla tiellä hän muistaa mitä hänen pitää tehdä kuninkaana ja hänellä on myös viisautta huomata miten maailma olisi ehkä parempi. Sir Ian McKellen on yhä Gandalf täydessä merkityksessä ja voipa sitä bongata myös pienemmistä rooleista tosi tärkeitä nimiä. Luke Evans ja Lee Pace antavat vastapainoa ahneeseen Thoriniin dynaamisena Bardina ja staattisena Thranduilina. Manu Bennett ja Lawrence Makoare ovat isoja ja rumia örkkikuvatuksia jotka öyryvät ja murjovat lujaa. Benedict Cumberbatch on kirjaimellisesti vain yhdessä kohtauksessa, mutta siinäkin hän jättää ison varjon joka dominoi koko leffaa ja itse asiassa koko tarinaa.Geostrateginen tyhjiö ja saatavilla olevat resurssit aiheuttavat isoa poliittista kiemurointia ja kahakointia ja sellaisessa ryminässä pieni ja suorastaan naiivin tervejärkinen hobitti hyvin helpolla unohtuu kokonaan. Suuri finaali ei ole niin suuri kuin asian laajuus edellyttää ja jättää harmillisesti onton jälkimaun.",Isossa ryminässä pieni hobitti unohtuu helpolla.
406,80.0,"Lord of the Rings-elokuvasarja tulee olemaan aina yksi historian parhaimmista elokuvasarjoista. Myös yksittäisinä elokuvina nämä kolme elokuvaa ovat aikansa parhaimmistoa. Peter Jackson sai todellisen jackpotin LOTR-elokuviensa kanssa, joten oli lähes varmaa, että myös J.R.R. Tolkienin mainio Hobitti päätyy elokuvan muotoon – olihan Tolkien myynyt Hobitin elokuvaoikeudet jo elinaikanaan. Vuonna 2014 elokuvateattereihin saapui kolmas ja samalla Hobitti-elokuvasarjan päättävä Battle of the Five Armies.Viiden armeijan taistelu jatkaa suoraan siitä, mihin elokuvasarjan toinen osa, Smaugin autioittama maa, jäi. Raivoisa Smaug hyökkää järvikaupunki Esgarothiin kääpiöiden suututtamana ja aivan liian lyhyen kohtauksen jälkeen hypätäänkin jälleen Ereboriin, jossa kääpiöretkikunta jatkaa Arkkikiven, etsintää. Valtavat aarteet ja kultavarastot saavat otteen vuorenalaisesta kuninkaasta, Thorin Tammikilvestä (Richard Armitage), joka vaipuu hetki hetkeltä enemmän lohikäärmetaudin pauloihin. Tilanne pahenee entisestään, kun paikalle saapuvat järvikaupungin sankari  Bard (Luke Evans), sekä kääpiöretkikunnan aikaisemmin vanginnut haltiakuningas Thranduil (Lee Pace)  haltia-armeijoineen. Sekä ihmiset, että haltiat  mutta myös monet muut haluavat omansa vuoren aarteesta, mutta hulluudeen sokaisema Thorin ei suostu luopumaan kolikostakaan.Viimeisen Hobitti elokuvan juoni on hyvin yksinkertainen ja suurin osa elokuvasta keskittyykin lopputaisteluun, joka on valitettavan pitkä. Elokuvan nimi kertoo jo kaiken oleellisen, mutta silti läpi elokuvan katsojalle jää tunne, että Jacksonilla ja kumppaneilla on hirvittävä kiire päästä rymistelemään. Tolkienin Hobitissa esimerkiksi Smaugin hyökkääminen Järvikaupunkiin on yksi kirjan hienoimpia lukuja ja käännekohtia, mutta nyt tämä kaikki hoidetaan pois aivan liian nopeasti ja kuvaavaa on se, että elokuvan nimi pyörähtää ruudulle vasta tämän kohtauksen jälkeen. Vähän käsitellään myös Thorinin muuttumista ja ahneuden tuomaa sokeutta, vaikka ne tärkeitä tarinan kannalta ovatkin. Ne hetket, joissa Thorinin hulluuteen pureudutaan, ovat silti elokuvan parhaimmistoa.Viiden armeijan taistelun sivujuonena toimii jo toisessa osassa alkanut Gandalfin matka Dol Gulduriin ja kohtaaminen Sauronin kanssa. Tätä juonikuviota jatketaan edelleen ja se onkin varsin toimiva osa elokuvaa, vaikkakaan Hobitti-kirjassa kyseistä sivujuonta ei olekaan. Tosin kirjassakin Gandalf katoaa välillä ja tätä sivujuonta käsitellään myös LOTR-kirjasarjassa ja Silmarillionissa. Sauron-sivujuoni on ehdottomasti elokuvan parasta antia, mutta valitettavasti osaltaan myös huonointa, sillä Azogin sotkeminen näihin elokuviin oli lopulta täysin turha ratkaisu ja loppuratkaisu oli arvattavissa heti, kun Azog ensimmäistä kertaa Hobitti-elokuvissa ruutuun ilmestyi. Entäs se massiivinen taistelu sitten? Erikoistehosteiden juhlaahan Viiden armeijan taistelu on, mutta siihen se jääkin. Sisällöltään se on keskinkertainen ja melko ohut. Pahiksia tuodaan ruutuun kovaa tahtia, mutta niitä vähintään katoaa aivan yhtä nopeasti. Välillä mukaan ilmestyy myös kuin tyhjästä ratsuja, joita hyvikset voivat käyttää. Ryminää ja mäiskettä riittää, mutta se käy melko nopeasti tylsäksi ja puuduttavaksi. Ehkä elokuvaa tehdessä Jackson olisi voinut muistaa vanhan ”liika on liikaa”-sanonnan. Taistelu on visuaalisesti hieno, mutta se ei missään vaiheessa saavuta Helmin Syvänteen tai Pelennorin kenttien taistelun kaltaista tunnelmaa, eli saa katsojan ihoa kananlihalle. Nyt se vain on ylipitkä mittelö, jossa erikoistehostehirviöitä pukataan ruudulle paremman puutteessa. Peter Jackson on tehnyt myös muutamia vähintään hämmentäviä päätöksiä Hobitti-elokuvien suhteen. Muutaman hahmon lisääminen ei haitannut minua, vaan Legolas ja Tauriel toivat elokuvaan ihan hyvän panoksen. Hämmentävämpää olivat kuitenkin monien hahmojen persoonat ja ominaisuudet. Velho Radagast kuvattiin hölmönä metsänystävänä, vaikka oikeasti Radagast kuitenkin on voimakas velho. Radagastista tuli mieleeni enemmän ensimmäisessä LOTR-kirjassa esiintynyt Tom Bombadil. Eivätkä mielenkiintoiset valinnat jääneet toki tähän, sillä Rautavuorten valtias ja Thorinin jälkeen Vuorenalaisen kuninkaan tittelin saanut Dain kuvataan (ilmeisesti) skotlantilaisena tappelupukarina, joka ratsastaa taisteluun sialla! Jacksonin näkemyksen nähtyään hämmentävää on kuvitella, että Dainista tuli ylväs kääpiökuningas. Varsin mielenkiintoinen on myös Thranduilin hahmo, sillä läpi kahden elokuvan ylpeä haltiakuningas kuvataan lähinnä täytenä kusipäänä, vaikka kirjassa hän ei halua ryhtyä sotaan kullan takia. Toivottavasti pidennetyssä elokuvaversiossa nähdään myös Hobitti-kirjan loppuosan muutokset, jolloin Thranduilkaan ei vaikuttaisi täydeltä kusipäältä.Erikoistehosteiden runsauden vuoksi isoin pettymys oli kuitenkin Beornin (Mikael Persbrandt) mitätön rooli. Loppupuolella Beorn nähdään karhuksi muuttuneena, mutta vain muutaman sekunnin ajan. Kirjassa Beornin rooli on merkittävä ja hänen osallistumisensa taisteluun kuvataan tavalla, joka on huomattavasti vaikuttavampi kuin tämän elokuvan yksikään taistelukohtaus: ”Viime hetkellä oli saapunut itse Beorn – kukaan ei tiennyt kuinka ja mistä. Hän tuli yksin ja karhun hahmossa ja vihassaan hän näytti kasvaneen jättiläisen mittoihin. Hänen ärjyntänsä jylisi kuin rummut ja pyssyt ja hän heitteli hiisiä ja susia tieltään kuin olkia ja höyheniä. [...] Pian hän palasi ja hänen vihansa oli paisunut kaksinkertaiseksi, niin ettei mikään voinut häntä vastustaa eikä häneen näyttänyt pystyvän mikään ase.”Elokuvan näyttelijäsuoritukset ovat vahvoja. Armitage on loistava Ereborin valtias Thorina ja kääpiöretkikunnan muutkin jäsenet suoriutuvat hyvin rooleistaan. Ian McKellenin ja Orlando Bloomin taso tiedettiin jo LOTR-elokuvista, joten heidän suorituksissaan ei ole mitään yllättävää. Lee Pace tekee ilmiömäisen roolisuorituksen ylväänä haltiakuningas Thranduilina. Hobitti-elokuvasarja on kuitenkin alusta loppuun loistavan Martin Freemanin show'ta. Freeman nostaa Hobiteilla kyllä asemaansa entisestään ja on läpi elokuvien todella loistavana sympaattisena Bilbona. Viiden armeijan taistelu osoittaa sen, mitä monet pelkäsivät, kun Jackson julkisti tekevänsä trilogian – hieman yli 300-sivuisesta lähdetekstistä on melko hankala tehdä toimivaa trilogiaa. Tämä elokuva päättää trilogian, mutta jos sitä vertaa LOTR-trilogian päätökseen, on se auttamatta liian pinnallinen ja ohut. Lopputaistelu on aivan liian pitkä ja puuduttava. Se ei missään vaiheessa saavuta kunnollista kliimaksia ja pidä katsojaa otteessaan, kuten LOTR-elokuvasarjan taistelut, joiden pariin katsoja palaa aina tietyin väliajoin uudestaan. Hobitti-elokuvasarja on kokonaisuutena kuitenkin hieno kokemus ja Keski-Maan ystäville ehdoton. Moni Tolkien-fani ei varmasti pidä elokuvista kovinkaan paljoa (kuten ei Tolkienin perikuntakaan), sillä niin paljon Jackson on joutunut muuttamaan tarinaa ja lisäämään siihen asioita. Hobitti ei yllä LOTR-elokuvasarjan tasolle missään tapauksessa, mutta toimii hyvänä pohjana LOTR:lle ja mahdollistaa Keski-Maan ystäville pidemmän katselumaratonin. Nyt on kuitenkin aika kiittää Jacksonia hienoista seikkailuista.”Roads go ever ever on,Over rock and under tree,By caves where never sun has shone,By streams that never find the sea;Over snow by winter sown,And through the merry flowers of June,Over grass and over stone,And under mountains in the moon.""","Kun lähdeteksti on hieman päälle 300-sivuinen, on selvää, että jossain vaiheessa aiheet vain loppuvat - siitäkin huolimatta Viiden armeijan taistelu päättää Hobitti-trilogian ihan hyvätasoisesti"
407,80.0,"Noniin, nyt on taas hampaissa sellainen filmi, jollaista en uskonut koskaan näkeväni. Jos joku ei vielä tiedä, edustaa Hobo With A Shotgun samaa konseptia kuin Robert Rodriguezin kulttimaineeseen noussut Machete, eli filkka pohjaa Tarantinon ja Rodriguezin Grindhouse-projektia varten kuvattuihin feikkitrailereihin. Valmis Grindhouse-eepos (joka koostui kahdesta leffasta, Tarantinon Death Proofista ja Rodriguezin Planet Terrorista) oli lopulta melko vaisu ja suurta yleisöä sopuisasti kalastellut turhake. Tähtinäyttelijät irrottivat homman halpiskontekstista turhan selkeästi, ja halpa roskaisuus oli lopulta todella päälleliimattua. Mikään ei vaikuttanut oikeasti siltä, että nyt katsellaan jälleen aitoa video nasties-eksploitaatiota suoraan 70 -ja 80-lukujen taitteesta, vaan homma näytti juuri siltä, mitä se oli; tehdään ison budjetin leffa, jolla olisi potentiaalia yltää samalle camp-asteelle kuin esikuvillaan, mutta joka ei lopulta uskalla kasvaa oikeisiin mittasuhteisiin. Koko pannukakun piristävintä antia tarjosivatkin lopulta feikkitrailerit, jotka lyhyen kestonsa puitteissa kehtasivat tarjota ilahduttavan uskaliasta meininkiä ja joista ei koskaan ollut tarkoitus tulla oikeita elokuvia. Mikään yllätys se tuskin kellekään oli, että noista trailereista parhaat muovattiinkin lopulta kokopitkiksi pläjäyksiksi. Ensin tuli Rodriguezin itsensä filmaama Machete, jolta iso studio loppupeleissä katkoi pallit, mutta joka silti sisälsi jo huomattavasti viihdyttävämpää mätkettä kuin alkuperäinen Grindhouse-paketti. Sitä seurasi Hobo With A Shotgun, joka trailerinakin oli meikäläisen suosikki, ja jolla ei enää ole mitään tekemistä Rodriguezin, tai Tarantinon kanssa. Ja hyvä niin.Tästä leffasta on oikeasti vaikea kirjoittaa. En tiedä, miten voisin tarpeeksi alleviivata sitä, että nyt ei enää puhuta samankaltaisesta ylöspäinkatsomisesta, jota Grindhouse, Machete ja jopa (jossain määrin) uusin Rambo harrastivat. Nyt ei enää kumarrella kuvia ja tehdä samankaltaista leffaa, kuin ennen muinoin. Mikään Hobossa ei erota sitä esikuvistaan. Tekijät ovat onnistuneet mahdottomassa, käärineet hihansa, kavunneet alas Hollywoodin norsunluutornista ja palanneet juurille. Hobo ei säästele eikä peruuttele. Tuho ja teurastus alkaa heti alkutekstien jälkeen, ja vittu että lähtee lapasesta. Käsityönä duunatut gore-efektit, kamala dialogi ja roskainen kuva hallitsevat ruutua puolitoista tiimaa. ”Arvovaltainen raati” (minä ja isäni, joka vuosikymmen sitten tutustutti minut Charles Bronsonin, Chuck Norriksen, Steven Seagalin ja kumppaneiden ihmeelliseen maailmaan) nyökytteli päitään hyväksyvästi kun pikkupoikia jahtaava joulupukki sai maistaa hauliannosta, ja lähes pyyhki liikutuksen kyyneleitä poskilta siinä vaiheessa, kun puoliksi irtisahattu pää kiinnitettiin paikalleen jeesusteipillä. Hobossa mikään ei todellakaan ole pyhää. Koulubussillinen pikkulapsia pyyhkäistään olemattomiin liekinheittimellä, ja teinit käyttävät viikkorahansa kokaiiniin. Moraalittomuutta ja vääryyttä pumppuhaulikolla vastustavalle spurgulle raaminsa on antanut itse Rutger Hauer, kymmenien pahis -ja antisankariroolien erikoismies, joka todellakin näyttää ja kuulostaa siltä, että elämä on koitellut kerran jos toisenkin. Musiikki on juuri sellaista takaa-ajofunktuuttausta ja kaaoottista kasariräpellystä mitä sen kuuluukin olla, ja valkoiset sprigit eivät likaannu verisateessakaan. Leffassa ei näy kännyköitä, mp3-soittimia, navigaattoreita tai muita härpäkkeitä, jotka sitoisivat sen aikaansa, eikä CGI:tä ole käytetty. Ellei kaikille tutun Rutgerin naamassa olisi noin montaa vuosirengasta, katsojaa kuin katsojaa fuulattaisiin uskomaan, että tämä pätkä on oikeasti vuodelta 1985. ",Voisi hyvin olla vuodelta 1985.
408,50.0,"Epämääräiseen kaupunkiin notkuu vielä epämääräisempi deeku (Rutger Hauer). Kaupunkia tyrannisoi sekapäinen The Drake (Brian Downey) ja tämän yhtä sekapäiset jälkeläiset Slick (Gregory Smith) ja Ivan (Nick Bateman). Kaupunkia luonnollisesti kansoittaa valtava lauma sekalaista saastaa: pedofiilejä, nilkkejä, Draken kätyreitä, korruptoituneita jepareita ja luonnollisesti huoria. Muutamat episodit laittavat kodittoman jermumme törmäyskurssille The Draken kanssa ja vipuvartena hänellä on haulikko. Inhimillisenä kontaktina on vähemmän onnekkaiden olosuhteiden Abby (Molly Dunsworth) ja veri alkaa lentää gallonamitalla ja valtavan huonolla maulla. The Draken sanoja lainaten luvassa on laatuviihdettä koko perheelle.Kanadasta, siitä lätkähullujen maasta joskus paukkuu esille jotain omituisuuksia ja Hobo with a Shotgun on juuri sellainen. Verimopo karkaa jo alkutekstien jälkeen käsistä ja pysähtyy vasta turskahtaen lasinsiruilla paikkailtuun mössöaitaan. Jason Eisenerin hallinnoima elokuva tietää tasan tarkkaan olevansa tyyli- ja sisällöttömyyspuhdas 70- ja 80-lukujen taitteen jokinploitaatioleffa ja sukeltaa pää edellä niiden puhtaaseen niljaan. Veri lentää, juoni ei päätä pakota, henkilödraama jää pariin kohtaukseen ja hurmeinen mielikuvitus laukkaa villinä. Luonnollisesti pahis kyllästyttyään deekun tempauksiin hankkii asiantuntija-apua joka kulkee nimellä The Plague (Peter Simas, Nick Bateman) ja se osaa hommansa.Rutger Hauer, tuo arjalaisen miehen ukkoutuva versio näyttää juuri niin surkealta kuin haulikkoa kantava spurgu voi olla. Hän ei henkilöi olemaansa hahmoa paljoa, mutta koska kyseessä on pelkkä deeku jolla on haulikko ei siitä voi kirota. Vähäiset vilaukset ja runsas kokemus kuitenkin näyttää että koditon rähjä tarrautuu toivoon ja omaa lujan moraalisen selkärangan. Rutger Hauer on siis taattu tukipilari näyttelijöille. Molly Dunsworth jää samalla tavalla ohueksi sydämelliseksi huoraksi.Elokuvan hyvät voimat ovat vähäeleisiä ja hillittyjä, joten niiden vastapainona lukuisat pahikset ovat äärimmäisen räävittömiä. Brian Downey revittelee kuin gramofonineulalla rokotettu hilleri ja Nick Bateman ja Gregory Smith ovat samaa sarjaa - riemukkaasti ylinäytteleviä nilkkejä ja heidän letkauttamansa repliikit ovat silkkaa timangia töhkäisyydessään. The Plague (jonka aikaisempia uhreja ovat mm. Jeesus ja Abraham Lincoln) rikkoo em. yliammunnan hillityllä tyylillä ja kovasti mietin mitä virkaa sillä mustekalalla on???Veri lentää, elokuva näyttää arkaaiselta ja on silkkaa trashia ja tehty 30 vuotta myöhässä, mutta se on silti surkean tarinan oikeuttamaa verilotrausta ilman järjen hiventäkään. Huono, mutta itsetietoisen huono elokuva. Tekijät ovat hypänneet riemumielin piehtaroimaan töhkässä ja piehtaroivat siinä hiki pärskien ja paksu löyhkä leviää ympäristöön ja tämä asenne antaa aika mojovasti lisäpisteitä.",Laatuviihdettä koko perheelle.
409,80.0,"Kuka ampui John F. Kennedyn? Missä on Jimmy Hoffan ruumis? Molemmat legendaarisia kysymyksiä, joita on arvuuteltu jo vuosikymmeniä, mutta yksimielisyyteen asioiden oikeista laidoista ei ole vieläkään päästy. Tässä elokuvassa yritetään valottaa tämän kadonneen ruumiin tarinaa niiltä ajoilta, kun se ei ollut vielä hukassa.Danny DeVito laittoi lähes kaiken henkisen ja materiaalisen omaisuutensa peliin, jotta Hoffa saatiin markkinoille. Ihmiset eivät kuitenkaan syttyneet sille siinä määrin, kun oli ajateltu, joten elokuva kärsi tuntuvat tappiot ja painui nopeasti unholaan. Mielestäni oli kuitenkin hyvä, että De Vito näki vaivaa elokuvan valmistumiseksi, koska sillä on omat ansionsa. Kyseessä on erittäin mielenkiintoisen, mutta kiistellyn, hahmon tuomisesta lihaksi ja vereksi. Paljon on ollut puhetta elokuvan autenttisuudesta ja tultu siihen tulokseen, että käsikirjoittaja Mamet on monin paikoin käyttänyt hieman värikynää ja antanut mielikuvituksensakin lentää. Esimerkiksi tämä DeViton tulkitsema Ciaro-hahmo on täysin tuulesta temmattu, mutta hänen läsnäolonsa on silti oikeutettu tarinan rakenteen kannalta. On muutenkin täysin selvää, että Hoffan kuolemaan liittyvä salaperäisyys houkuttelee näihin omiin tulkintoihin.Hoffa on tyylipuhdas henkilökuva, jonka ohjaaja DeVito puhaltaa taitavasti henkiin. Elokuva lähtee liikkeelle siitä päivästä, kun Hoffa katoaa. Hoffa (Jack Nicholson) odottelee uskotun kaverinsa Bobby Ciaron (DeVito) kanssa jotain tärkeää henkilöä. He ovat etuajassa, joten aikaa jää yllin kyllin vanhojen muistelemiseen. Näiden muistojen kautta päästään kiinni Hoffan elämään ja tekemisiin. Hoffa oli määrätietoinen mies, joka sinnikkäällä työllään ja periksi antamattomalla asenteellaan nousi askel askeleelta merkittäville paikoille työelämän hierarkiassa. Lopulta hän kipusi koko kuljetustyöväenliitto Teamsterin johtopaikalle ja alkoi hallinnoida amerikkalaista kuljetusalaa isännän ottein. Hoffa oli nyt päässyt sellaiseen asemaan, että pystyi käytännössä järjestämään sellaisen lakon, että Yhdysvaltojen sisäinen tavaraliikenne olisi voitu tarvittaessa saattaa katastrofin partaalle. Poliittinen johto tietysti pelkäsi tällaista vahvaa monopolia muistuttavaa otetta, jossa yksi mies voisi toimillaan vaikuttaa näin dramaattisesti tavaroiden vapaaseen liikkumiseen. Ei ollut siis ihme, että alkoi vahva ajojahti, jonka tarkoituksena oli Hoffan syrjäyttäminen. Se ei kuitenkaan ollut helppoa, koska Hoffalla oli vahva työläisten tuki ja häntä pidettiin jonkinasteisena kansansankarina. Lyömäaseeksi etsittiin kaikenlaisia syitä ja lopulta Hoffa narautettiin liiton rahojen väärinkäytöksistä. Hoffan nimi liitetään usein harhaanjohtavasti mafiaan. Monella saattaa olla jopa suoranainen harhaluulo, että Jimmy Hoffa oli mafiamies. Kyse on kuitenkin vahvasta ammattijärjestöjyrästä, jolla oli vain yhteyksiä mafiaan, kuten monella tuon ajan johtavalla amerikkalaisvaikuttajalla tapasi olla. Myyttisen Hoffan elämäntarinasta tekee hänen katoamisensa vuonna 1975. Hänet julistettiin virallisesti kuolleeksi kahdeksan vuotta katoamisensa jälkeen. Hoffan kohtalosta on liikkunut mitä hurjimpia huhuja ja arvauksia. Mielenkiintoisin teoria lienee se, että hänen ruumiinsa olisi muurattu Giants-stadionin betonirakenteisiin.   Elämänkertaelokuvat ovat aina olleet minun makuuni. Varsinkin tällaiset suomalaisesta näkökulmasta hieman vieraammat persoonat ovat kiinnostaneet. Tässä elokuvassa en kiinnittänyt huomiotani oikeastaan yhtään sen elokuvallisiin ansioihin. Hoffan persoona ja elämäntarina riittivät tällä kertaa mainiosti tyydyttämään odotukseni. Itseäni kiehtoo 60-lukulainen ajankuva amerikkalaisesta yhteiskunnasta, johon kuuluu oleellisena osana tietty vainoharhainen ilmapiiri kommunismi- ja mafiakytkentöineen. Unohtamatta tietenkään Kennedyn veljesten heijastusta kaikkeen, mitä Amerikassa 60-luvulla tapahtui.Jack Nicholson esittää Hoffaa ja tuo tietysti karismallaan lisäarvoa koko elokuvalle. Nicholson ei hirveästi muistuta ulkoisesti Hoffaa. Toisaalta hänen ansiokseen on luettava se, että yleensä niin vahvana näyttäytyvät maneerit loistavat tällä kertaa poissaolollaan. Huomaa, että Nicholson on tehnyt tosissaan töitä päästääkseen Hoffan nahkoihin. Sivuosat ovat taitavasti miehitetty alansa parhailla nimillä. Hoffan elokuvallisia hengenheimolaisia ovat Apollo 13:n, Goodfellasin, JFK:n ja Nixonin kaltaiset teokset. Näille kaikille on yhteistä tapahtumien jonkinasteinen todenperäisyys ja kaikki muistuttavat ajan hengeltään toisiaan. Tällaisilla dokudraamoilla on aina oma viehätyksensä, mikäli aihepiiri sattuu kolahtamaan kohdilleen. Hoffassa kaikki on onnistunut hyvin. Se on mielenkiintoista seurattavaa, joka loppuratkaisuineen jättää salaperäisyyden verhon leijumaan Hoffa-myytin ympärille.","Tyylipuhdas henkilökuva, jonka ohjaaja DeVito puhaltaa taitavasti henkiin."
410,80.0,"James R. Hoffa (Jack Nicholson) agitoi kuljetusalalla toimivassa IBT-ammattiliitossa, kävi työtaistelua kapitalismin armottomia herroja vastaan ja kohosi liittonsa johtoon. Siinä asemassa on paljon valtaa, epämääräiset makaronit olivat sopassa mukana ja onnistuipa myös Robert Kennedykin (Kevin Anderson) saamaan ukon häkkituomiota istumaan. Hoffan kaverina on Bobby Ciaro (Danny De Vito) jonka ensimmäinen kontakti Hoffan kanssa oli aika traaginen ja viimeinen kontakti yhtä viimeinen. Kun joku on todella kadoksissa niin jopa metsäsuomalainen osaa sanoa Jimmy Hoffan olevan sitä. Danny De Vito kaatoi paljon resursseja saadakseen tämän kiistellyn vaikuttajan tarinan elokuvaksi ja tekee sen elämänkertaelokuvan keinoja hyödyntäen. Se tarkoittaa ehdottoman faktuaalisuuden olevan takapenkillä ja paljon tärkeämpi asia on kuvata Hoffaa itseään. Tai ainakin De Viton ja käsikirjoittaja David Mametin näkemystä hänestä. Hoffaa ei esitetä hyveellisenä työväen esitaistelijana vaikka hänen työnsä parantaakin työväestön oloja eikä myöskään ahneena kelminä joka käytti mafiaa ehtymättömän vallanhimonsa ja ahneutensa moottorina.Danny De Vito on hiljaisen tarkkailijan komposiittiroolissa ja on pääasiassa passiivinen apuri ja ikkuna elokuvaan. Jack Nicholson on työläistaustaisen karkea Jimmy Hoffa joka ei pelkää yhteenottoa minkään vastustajan kanssa ja hänellä on tulta sielussaan. Jotain kertoo Nicholsonin vakuuttavuudesta että Jimmy Hoffa Jr. tunnisti hänet kadonneeksi isäkseen. Leffassa on muitakin rooleja ja Kevin Anderson on aika äkäinen Bobby Kennedy joka sai henkilökohtaisen motiivin saada Hoffalle pyttyaikaa.Rytmiltään ja kerronnaltaan Jimmy Hoffan elämänkertaleffa on harkitun puolueeton ja ammattiliittoänkyrä on kuvattava änkyränä joka oli joskus oikeassa. Hän oli jääräpäinen vastustaja ja osasi tarpeen vaatiessa olla myös nöyrä ja diplomaattinen. Kyseessä ei ole elokuvataiteen eikä genrensä suurteos, mutta Hoffan elämässä on ytyä ja se lisäksi tapahtui erityisen ytyisään aikaan.",Elämänkerta miehestä joka saattoi olla suurmies.
411,40.0,"Kun näin Hokkarihemmojen trailerin, osasin jo aavistaa pahinta. Kuitenkin, muutamien nimeämättä mainitsemien lehtien mukaan se olisi ihan hyvä leffa. Mutta pettymys oli suuri. Leffa on täynnä kliseitä, juoni tökkii ja on kanssa tylsä. Totta kai tietyt kohdat nauratti, mutta se siitä. Pelkkää halpiskomediaa.Kahdelta kilpailevalta luistelijalta tappelun takia evätään kultamitalit ja he saavat elinikäisen kilpailukiellon. Mutta, vuosia myöhemmin miehet huomaavat porsaanreiän säännöissä: kielto ei koske pariluistelua, eikä kilpailua kielletä miespareilta. Lopun varmaan arvaattekin.Elokuvan tekee hauskaksi Will Ferrelin vitsit, mutta se siitä.","Täynnä kliseitä, juoni tökkii ja on tylsä."
412,80.0,"Iris (Kate Winslet) asuu Englannissa ja on onnettomasti rakastunut työtoveriinsa. Amanda (Cameron Diaz) asuu Los Angelesissa ja on juuri eronnut miehestään. Kumpikin kaipaa maisemanvaihdosta ja lomaa miehistä. Niinpä he päättävät vaihtaa koteja kahdeksi viikoksi. Englannissa Amanda tutustuu Iriksen komeaa veljeen, Grahamiin (syötävän suloinen Jude Law). Losissa Iris ystävystyy Amandan naapurissa asuvaan Arthuriin (Eli Wallach) ja Amandan ystävään Milesiin (loistava Jack Black). Vaikka naiset kaipasivat lomaa miehistä eivät he siinä luonnollisesti onnistu.Näyttelijät ovat pistäneet parastaan. Jack Black on loistava elokuvasäveltäjä Milesina, jolta ei huumorintajua puutu. Kate Winslet on ihana pirteänä, mutta pian lopullisesti sekoavana Iriksena ja Jude Law aivan täydellinen suloisena itkupilli-Grahamina.Ikävä kyllä Lainakengissä elokuvan Maggiena loistanut Diaz jää Jude Lawin mahtavan karisman varjoon.Suosittelen kaikille romatiikasta pitäville höpsöille!",Kaikille romatiikasta pitäville höpsöille!
413,20.0,"Paul Verhoeven on Hollywood-uransa alkupuolella tehnut viihdyttäviä toimintapläjäyksiä kuten RoboCopin ja Total Recallin. Nykyään hän on sortunut yhdentekeviin scifipelleilyihin kuten Starship Troopersiin ja nyt arvosteluvuorossa olevaan Hollow Maniin.Juonena on Näkymätön mies-muunnelma. Tiedemies Sebastian Caine (Kevin Bacon) on kehitellyt näkymätön mies-reseptin ja aikoo testata sitä itseensä. Mies muuttuukin näkymättömäksi mutta kokeessahan menee tietysti jokin vikaan ja paluuta näkyvien joukkoon ei ole. Pian Sebastian alkaa tulla hulluksi ja siitä saavat kärsiä hänen tutkimustiiminsä, sillä ruumiita tulee yksi toisensa jälkeen.Hollow Man on ison budjetin scifirellestelyä, josta olisi voitu saada kasaan paljon parempikin elokuva. Elokuva alkaa kiinnostavasti tiedemieshumpuukilla mutta sortuu sitten tehosteiden esittelyyn ja naisten tirkistelyyn. Lopussa elokuva sortuu pahemman kerran tahattoman koomisen hissi-finaalin aikana, jossa näkymätän mies näyttää aivan lehmän sonnasta nousseelta, Ja loppuratkuisunhan voi arvata kuka tahansa.Hollow Man on sitä tyypillistä nykyajan scifiä, jossa käsikirjoitus tökkii pahemman kerran ja näyttelijät jäävät armotta tehosteiden varjoon. Elokuvan taso laskee paljon loppuaan kohden ja loppu viimeistelee tämän sillisalaatin, josta ei jää katsojalle mitään muuta kuin turhautunut olo.","Tyypillistä nykyajan scifiä, jossa käsikirjoitus tökkii pahemman kerran ja näyttelijät jäävät tehosteiden varjoon."
414,50.0,"Sebastian Cainen (Kevin Bacon) johtama tutkimusryhmä keksii keinon muuttaa organismi valoa taittamattomaksi ja heijastamattomaksi. Näkymättömäksi näkyvän valon spektrillä siis. Luonnollisesti Caine on itse koeihmisenä ja se palauttaminen näkyvien joukkoon menee pieleen. Sanomattakin on selvä että tieteilijästä tulee hullu sellainen ja tämä päättää aiheuttaa ""onnettomuuden"" entisille työtovereilleen.Paul Verhoeven on ohjannut moninaisia genrejä ja modernisoitu otos näkymättömästä miehestä ei loista käsikirjoituksensa osalta ollenkaan. Itse asiassa käsikirjoitus on täynnä massiivisia uskottavuusvirheitä jopa tälle genrelle ja tyylille, kaikki tapahtumat enemmän tai vähemmän perustuvat henkilöhahmojen (paitsi pahiksen) typeryyteen ja muutenkin leffa vuotaa pahemmin kuin silppukoneen lävitse vedetty siivilä.Kevin Bacon on leffan alussa sosiopaattisia taipumuksiaan kurissa pitävä oppikirjaesimerkkinen psykopaatti ja näkymättömyys kuorii tämän kerrokset pois myös kuvaannollisesti. Leffassa on muitakin genren vaatimia tyyppejä joiden vähäinen ÄO ei heitä auta yhtään ja näkymättömyysseerumin toimiessa myös analgeesina ja massiivisena lihasvoiman lisääjänä on peli todellakin epäreilua heille.Vaikka käsikirjoitus on silkkaa sekametelisoppaa niin Tom Woodruff ja Alec Gillis johtavat efektiryhmää jonka luomat tehosteet ovat vieläkin uskomattoman hienoja. Kirjaimellisesti Näkymätön mies paljastuu aiheuttamiensa vaikutusten avulla ja erityisesti veden kanssa ne ovat huomattavan kauniita ja niitä klassisiakin jekkuja käytetään. Efektit ovat siis upeita ja Verhoeven osaa myös käyttää niitä varsin mekaanisin menetelmin.Käsikirjoitus löyhkää ja Verhoevenin taito ei riitä pelastamaan leffaa, mutta teknisen toteutuksen sulavuus antaa bonuspisteen ja näin köpöisessä leffassa se on huomattava bonus.",Upeita efektejä ja oksettava käsikirjoitus.
415,40.0,"Ihmistä ovat aina kiehtoneet kaiken maailman kummallisuudet ja luonnonoikut, joten miksei myös näkymättömyyden tavoitteleminen. Paul ”Starship Troopers” Verhoevenin Hollow Man – mies ilman varjoa tavoittelee Kevin Baconin ja Elisabeth Shuen johdolla sekä efektien voimalla moista ihmettä. Pääjehuna hääräävä tiedemies tietenkin onnistuu fysiikan lakien murtamisessa ja mahdottomalta tuntuvassa tehtävässä, mutta itse elokuva ei onnistu millään osa-alueella.Ylläripylläri, leffa alkaa siitä, kun hullun tiedemies Sebastian Cainen (Bacon) johtama vain kauniista ja fiksuista tutkijoista koottu tiimi tuskailee projektinsa parissa. Näkymättömyystestit eläimillä onnistuvat melko hyvin, mutta palauttavaa rohtoa ei löydy. Pentagonin komitean puristuksessa Sebastian päättää asettua itse koekaniiniksi.  Rahoittajien tietämättä Sebastian muuttuu näkymättömäksi, vaikkei palautumiskeinoa vielä olekaan olemassa. Aluksi ominaisuus vaikuttaa ylevältä, mutta raskaaksi näkymättömuuden taakka näyttää käyvän.Näkymättömyyden saatuaan Sebastian (ja koko elokuva) tuntuu keskittyvän naisten lääppimiseen. Joo joo, olisihan se varmaan huisin hauskaa näkymättömänä tirkistellä ja kopeloida Elisabeth Shueta ja Kim Dickensia, mutta ei moisen varaan kannattaisi olettaa hyvän elokuvan rakentuvan. Pitemmän päälle näkymättömyyden musertava tuskakin jopa näkyy ruudulla, mutta kurja loppukliimaksi näkymättömän sekoboltsin ja urhean ryhmän kanssa on kauheaa katsottavaa. Hommasta on yritetty tehdä muka niin tieteisjännäriä, mutta itse tieteiselokuvan ote puuttuu, ja yliluonnollisen uhka romuttuu tirkistelijäproffaan ja onttoon kässäriin. Itseäni lopun räjähtelyviritelmät lähinnä väsyttivät.Näyttelijätyö leffassa nyt on mitä on, ja kaikki roikkuu efektien varassa. Naiset toimivat pelkkinä kopelointikohteina ja Hollywoodin pikkutähdet vain tahraavat mainettaan. Kevin Baconin ilmeilystä en koskaan ole juuri vakuuttunut, eikä tämä ainakaan hänen osakkeitaan nosta. Ohjaaja Verhoeven ajelehtii ulapalla kuin puoliksi täyttynyt tonnikalapurkki, joka odottaa uppoamistaan. Tyhjänpäiväistäkin tyhjänpäiväisempää ja onttoa 2000-luvun tieteisseikkailua, sitä tämä on. ","Tyhjänpäiväistäkin tyhjänpäiväisempää ja onttoa 2000-luvun tieteisseikkailua, sitä tämä on."
416,40.0,"Kun Hollow Manin ohjaajana toimii loistavien Basic Instinctin ja Starship Troopersin ""isä"" Paul Verhoeven niin on selvää, että elokuvalta tulee odottaneeksi tavallista tusinaleffaa älykkäämpää  katselunautintoa. Leffan alku onkin erittäin lupaava. Tutkimusryhmä on vuosikausien työn jälkeen saanut kehitettyä näkymättömäksi tekevän seerumin. Ongelmana on kuitenkin näkyvyyden palauttaminen, sillä kokeissa käytetyt eläimet on kyllä saatu näkymättömiksi, muttei enää takaisin näkyviksi. Tiederyhmän johtaja Sebastian Caine (Kevin Bacon) luulee keksineensä vihdoin ratkaisun ongelmaan ja asettuu itse ensimmäisenä ihmisenä näkymättömyysseerumin testattavaksi. Näkymättömäksi tekeminen onnistuu jälleen hyvin, mutta palautusoperaatio ei. Caine jää siis näkymättömäksi kunnes ongelmakohta on ratkaistu. Caine ei kuitenkaan suostu pysymään viikkokaupalla pelkästään laboratorioon suljettuna ja ongelmiinhan tämä sitten lopulta johtaa niin elokuvan henkilöhahmojen kuin katsojankin kannalta...Mielenkiintoisena scifijännärinä liikkeelle lähtevää Hollow Mania katsellessa mieleen tuli väistämättäkin 80-luvun erinomainen ""hullu tiedemies""-elokuva Kärpänen, joka pysyi tasokkaana alusta loppuun saakka. Hollow Man sortuu sen sijaan viimeisellä 45-minuuttisella uskomattomaan ratkaisuun. Älykkäänä ja viihdyttävänä scifijännärinä Hollow Man olisi saattanut olla vuoden huippuelokuvia, mutta lopussa elokuva pilataan käsittämättömällä ja kliseisellä ""hirviö alkaa riehumaan""-actionmäiskeellä. Eipä hyvää käsikirjoituksen alkua millään olisi tämän pahemmin saatu pilattua...Erikoistehosteet ovat elokuvan parasta antia yhdessä mielenkiintoisen alun kanssa. Lopun turhasta hirviön jahtauksesta jää vain liian huono maku suuhun. Ohjaaja Paul Verhoeven tekee jälleen hyvää työtä, mutta olisi Paulinkin pitänyt ymmärtää muuttaa elokuvan loppu tyylikkäämmäksi. Näkymättömyysaiheesta olisi ollut ainesta useaankin parempaan käsikirjoitusratkaisuun. Ja mitäkö minä sitten tekisin mikäli voisin olla päivän ajan näkymättömänä? Hyvin pitkälle samaa kuin mitä Kevin Baconkin tässä elokuvassa eli menisin Elisabeth Shuen ikkunan taakse kurkkimaan Elisan seksikästä korsettikostyymiä.  ","Erinomaisena scifijännärinä liikkeelle lähtevä elokuva, joka lopussa sortuu kuitenkin käsittämättömään actionlimboiluun."
417,40.0,"Mitäs jos olisit näkymätön? Mitkä kaikki tempaukset olisikaan mahdollisia. Hollow man leikkii juuri tällä ajatuksella. Nimenomaan leikkii, sillä aihe jää yllättävän pinnalliseksi ja jättää katsojallekin tuon ""onton"" tunteen.Kevin Bacon on nuorehko tiedemies joka tutkimustiiminsä kanssa on keksinyt eräänlaisen näkymättömyys seerumin. Keinoja kaihtamatta tietenkin. On koe-eläimiä jne jne. Lisäksi tällä tiedemiehellä on muutenkin pientä Napoleonin tautia, tottakai. Kun on tarpeeksi testailtu tarpeeksi eläimillä on ihmisten vuoro. Klassisesti tiedemies asettuu itse itsensä koekaniiniksi. No  pieleenhän tuo näkyväksi palautuminen kuitenkin menee ja kun tohtori alkaa nauttia saamista mahdollisuuksistaan näkymättömänä niin kaikki on valmiina menemään lopullisesti pieleen.Ihan suhteellisen mielenkiintoisen aiheensa kanssa Verhoeven menee elokuvansa kanssa pahasti metsään. Alku on ""McGyver""-tyylistä tiedemiestuubaa ja loppuelokuva on tehostetoimintaa puuduttavimmillaan. Kun kerran on nähnyt hienon ""muuntumisen""  ei elokuvalla oikein ole enää mitään tarjottavaa. Kevin Baconin esittämä tiedemiespersoonallisuus on kaikkea muuta kuin uskottava pirullinen heppu. Henkilöt siis eivät todellakaan pääse sarjakuvatasoa syvemmälle.Itse näkymättömyydelläkin itseasiassa leikitään yllättävän vähän. Tai siinäkin päädytään pikkupoikamaiseen naapurin naisen tissien töllöttelyyn ja kummitteluun. Hohhoijjaa. Pääasiassa elokuvan loppupuoli onkin tietokone-efekteilyä, joka ei kyllä tätä katsojaa jaksa innostaa. Ei edes nuo eri kikkailut, joilla näkymätöntä miestä yritetään saada näkyviin eri keinoin (vaahtosammuttimet ja sprinklerit). Kaikessa tylsyydessään tuleekin mieleen tylsä lapsellisuuspläjäys Muumio viimeistään siinä vaiheessa kun Kevin Baconia muistuttava anatomiahökötys jahtaa päähenkilöitä hississä.Efektielokuvien ystäville Hollow man sopii kevyenä viihdepläjäyksenä. Muuten on katsojalla kestämistä. Vaikka kuinka yrittää ottaa kieli poskella -asenteen, niin ei vaan kolahda! Verhoeven ei yllä tällä pläjäyksellä lähellekkään parhaimmistoaan.","Aihe jää yllättävän pinnalliseksi ja jättää katsojallekin tuon ""onton"" tunteen."
418,50.0,"Etsivä Frank Turner (Peter Facinelli) ja tämän työpari Martinez (Sarah Deakins) alkavat tutkia hyvin omituista murhatapausta ja luonnollisesti omituisen jutun taustalla on vähemmän omituisia tempauksia. Jo alkuteoksessa biologian optisiin ominaisuuxiin vaikuttava ainesosa aiheutti henkistä epävakautta ja Michael Griffin (Christian Slater) on se epäonninen persoona ja tutkija Maggie Dalton (Laura Regan) tietää asioista.Jo H. G. Wells huomasi että näkymättömyys omaa haittapuolia ja epävakautta aiheuttavat sivuvaikutuxet ovat niistä huomattavimpia. Joka tapauksessa varsin heppoisan scifi-kauhustelun jatko-osa ei ole yhtä elegantti toteutukseltaan, mutta yxinään leffa toimisi paremmin, sillä viitteet edeltäjään ovat vain viitteellisiä. Joka tapauxessa salaisen ja luonnollisen löperösti hallinnoidun projektin luomus on irrallaan ja jälkiä peitellään lierojen toimesta. Ei siis mitään uutta taivaan alla ja aikaa menee puolisentoista tuntia.Christian Slater on moninaisissa liemissä resunnut pyssymies joka osallistui kokeeseen hienovaraisen pakotteen alaisena ja tässä genressä ei koskaan tutkita millaiselle tyypille annetaan iso tehosteruiske. Peter Facinelli on se tilanteen ulkopuolelta sotkeutuva tyyppi joka saa henkilökohtaisen motiivin pysyä mukana ja Laura Regan on inhimillinen juonielementti joka antaa exposiota.",Taas yksi niistä jatko-osista olisivat parempia yksinään.
419,60.0,"Woody Allen on Val Waxman, elokuvaohjaaja jonka viimeisestä menestyselokuvasta on jo 10 vuotta. Val on eronnut vaimostaan Elliestä (Lèoni) vuosia sitten kun tämä alkoi seurustella elokuvastudion pomon Hal Yegerin (Williams) kanssa. Val on parhaillaan kuvaamassa deodoranttimainosta kanadassa ja Ellie uskoo että uuden käsikirjoituksensa ohjaajaksi paras vaihtoehto olisi tämän ex-aviomies, Val. Val saa deodoranttimainoksen ohjaajapallilta potkut, joka on Valin mielestä vain ""hyvä hetki ottaa lopputili"". Ennen uuden elokuvan kuvauksia Val kuitenkin tulee psykosomaattisesti sokeaksi ja miehen on ohjattava elokuva agenttinsa Alin avustuksella. Kukaan ei saa tietää Valin olevan sokea.Näistä lähtöasetelmista Allen kokosi melkolailla hauskan komedian jossa itse Woody on psykosomaattisesta sokeudesta kärsivä elokuvaohjaaja ja siitäkös komiikkaa syntyy kun mies harhailee sokeana kuvauspaikalla ja antaa mielipiteitään taustaseinän väristä, sekä siitä kumpi elokuvajuliste olisi tämän mielestä parempi. Kaartuu välillä enemmän farssiosastolle, mutta sisältää mestarille tyypillistä hupaisaa dialogia joka saa ainakin hymyn huulille jos ei kuitenkaan nauramaan ääneen. Williams ja Lèoni ovat ok sivuhenkilöinä. Kohtaus jossa Woody puhuu keskittyneesti ja ammatillisesti Lèonin kanssa ravintolassa on yksi hauskimmista tässä elokuvassa.","Kaartuu välillä enemmän farssiosastolle, mutta sisältää mestarille tyypillistä hupaisaa dialogia."
420,80.0,"“Living in Hollywood can make you famous. Dying in Hollywood can make you a legend.”On se kova paikka, kun Teräsmieskin sortuu itsemurhaan. Ja jos tarkkoja ollaan, niin näin lienee käynyt ihan totisessa elämässä. 50-luvun viittasankarina tunnettu George Reeves nimittäin löydettiin kesäkuun 16. päivä vuonna 1959 asunnostaan kuolleena, luodinreikä kasvoissaan. Ja lienee-sana on mukana siksi, ettei vielä tähänkään päivään mennessä ole pystytty osoittamaan kuoliko Teräsmies-Reeves oman käden vai jonkun ulkopuolisen toimesta. Ja siitä salaliittoteoriasta maalailee tupakansavuisia ja kiehtovia kuvia elokuva nimeltä Hollywoodland.Nimensä mukaisesti elokuva keskittyy enemmän kuvailemaan Hollywoodin ilmapiiriä, tähteyden hintoja, alan kovuutta, Reevesin tapauksen ollessa vain esimerkki, vain yksi taivaalla käynyt tähti. Jokainen katsoja saa itse jopa päättää kuinka korkealla tai kirkkaana tuo tähtönen aikansa kukoisti.Olipa Reeves sitten tarinassaan kuinka sivuhenkilö tahansa, niin tyylikkäästi tarina kerrotaan. Kerronnan palaset loksahtelevat, ja alun ongelmat, esim. herra Nokka aka Adrien Brody puhumassa syvällä dekkariäänellä, paidan ylimmät napit aukinaisena, tai lähtökohdan Hollywood itse asetettuna Hollyspektaakkelin suurennuslasin alle, pyyhkiytyvät pois. Yksi suurimmista kysymysmerkeistä eli Ben Affleck tekee upean työn. Ja hei, se on paljon Daredevilin patsastelun, Armageddon-kankeuden tai vaikkapa Giglin jäljiltä. Todella paljon.Jos on Assfleck sujuva, lipevä, haavoittuva ja taivaisiin pyrkivä samaan aikaan, niin kyllä omat superlatiivinsa ansaitsee myös pääosan Brody. Olkoonkin, että alkuvaikutelma oli mikä oli, ja että itse tutkijasankarin Simon, eli Simpan näin meikäläisittäin, tarinaan on ängetty paljon tyypillistä täytettä pakkokasvattamaan hahmoa tarinan mittaan. Diane Lane kehonkielineen puolestaan on kuin tehty tällaiseen 50-lukua henkivään tyylittelevään rikosdraamaan. Robin Tunneyn ""bitchahtava"" tulkinta nti Lemmonista ja MGM-pomojen ja -apulaisten yrmyt ilmeet kruunaavat elokuvan.Niin paljon kuin ihminen tupakointia vastaan ollakin, niin Hollywoodlandiin nuo jo nuorina katsojiin istutetut, kai cooleiksikin mielletyt, tupakansavukiehkurat sopivat. Lähes vaatimuksena kuten pukuihin sonnustautuneet komeat miehet ja kuvankauniit naiset terävine kielineen. Ja mikäs siinä, elokuva on tyylikäs ja pysyy omalla maaperällään, ei lähde tunkemaan nokkaansa vääriin paikkoihin, vaikka nuuskiva Simppa siihen samaiseen syntiin sortuukin.",Glamourinhohtoinen petosvyyhti Teräsmiehen salaperäisestä kuolemasta.
421,20.0,"Sanotaan ettei nimi miestä (tai naista) pahenna ellei mies (tai nainen) nimeä. Hollywood Sex Warsin nimi sekä kansikuva kuitenkin kertovat tästä ”””mestariteoksesta””” kaiken oleellisen. Ainoa edes etäisesti järkevä funktio katsastaa moinen hurskastelusta miltei vapaa pehmopornoinen sekasikiö on, jos sinulla ei ole välitöntä pääsyä internettiin, pornon äärelle tai olet muuten vain pahassa puutteessa. Tai sitten olet Utelias Urkki näkemään miten alas ihmiskunta voi vajota. Vastaus tulee tässä: suorastaan pelottavan alas. Itse pelsepuupinkin teot kalpenevat tämän tekeleen rinnalla. Nimi elokuvaa myöten sanon minä aina. Hollywood Sex Warsissa todellakin seikkaillaan Hollywoodin alueella ja käydään hämmästyttävän noloja ”””sotia””” panohaluisten miesten ja naisten välillä. ”””Leffan””” juoni seurailee kolmea äärimmäisen sympaattista panohaluista nuorta miestä, joita myöskin panohaluinen Johnny Eyelash (Mario Diaz) alkaa avustaa suurriistan eli uhkeiden utareiden sekä pantavien pakaroiden metsästämisessä. Johnny kun on armoton panohaluinen pelimies, joka tietää tavat miten panohaluisia hotteja misuja kaadetaan, alkaa myös äärimmäisen sympaattista, panohaluista pääosakolmikkoamme lykästää beiberintamalla. Harmi heidän sekä Johnnyn kannalta, että erittäin panohaluiset silikonipommit aikovat organisoitua ja tehdä lopun äärimmäisten panohaluisten kaksilahkeisten sorrolle ja tienata muutaman erittäin panohaluisen setelin siinä sivussa.Adjektiiveja, joita mieleeni tuli ”””elokuvan””” katsomisen aikana ovat muun muassa: kuvottava, moraaliton, typerä, nolo ja panohaluinen. Kaiketi turha tätä tekelettä on haukkua siitä, että se on rehellisesti sitä mitä on. Eli toisin sanoen paljasta pintaa näkyy varmasti vaikka kokonaisen teinilegioonan fysikaalisiin tarpeisiin nähden tarvittava määrä. Ilmeisesti mitään muuta näytettävää tahi sanottavaa Hollywood Sex Warsilla ei ole. Perse siellä, perse täällä, lopulta perse perseen päällä. Vaihtoehtoisella moraalisella kartalla toimiminen voi parhaimmillaan tarjota virkistävää pohdiskeltavaa elokuvaelämyksen oheen. Tämän ”””filmin””” kohdalla sen voi huoletta unohtaa: aivosyöpää aiheuttava dialogi sekä harvinaisen tyhjäpäiset henkilöhahmot pitävät siitä huolen varmemmin kuin eteläabsurdistanilainen munkki siveellisyyslupauksestaan. Oltuani havaitsevinani ”””pätkässä””” juonentapaisen voin vain ihmetellä, miten se pystyy ilmentämään huonompaa sisältöä kuin oikeissa pornoleffoissa. Kaiketi siksi ettei jälkimmäisten kohdalla äärimmäinen typeryys pääse jokaisessa kohtauksessa kaatamaan katsojaa kumoon ennen kuin ruudulla vilahtaa rehellinen tissi. Tässä itse toiminta on kuvattu päin persettä (höhhöhhöö) ja niin laiskasti ettei mitään kiinnostavaa varmasti nähdä. Eipä sillä, että olisin moisia akteja halunnut nähdä, mutta rajansa perseilylläkin. Esimerkiksi ainoa nähtävä k***ä kasvaa korkeintaan katsojan otsaan silkasta ketutuksen määrästä moisen umpisurkeuden äärellä. Lopussa olisin halunnut nähdä vielä Saturnuksesta hyökkäävien neuvostoliittolaisten tekevän yllätyscameon ja nukettavan koko joukon kasaksi panohaluista tuhkaa, sitäkään iloa minulle ei kuitenkaan suotu. ","Kelvokkaita katseluelämyksiä kaipaavien katsojien kannattaa kääntää kollektiivinen katseensa kauas, koska kiduttavan kurlauksen kuunteleminen kaataa karskeimmankin korston kumoon"
422,60.0,"Ärsyttävän kuuloisen suomalaisen nimikkeen saanut leffa leikittelee mielenkiintoisella ajatuksella. Sir Conan Doylen kirjojen mestarisalapoliisi on tietysti pelkkä fiktiohahmo alunperinkin, mutta entä jos koko mysteerimies olisi vieläpä hänen uskollisen apurinsa keksintöä?Elokuva lähtee liikkeelle keskeltä ryöstöä, jonka Holmes (Caine) nerokkaasti selvittää. Kun toimittajat ja poliisipamppu Lestarde (Jones) miehineen ovat poissa, nähdään vihdoin kuka on kuka: tohtori Watson (Kingsley), tuo vähäpätöisen jees-miehen oloinen tyyppi, antaa Holmesin alias Reginald Kincaidin kuulla kunniansa. Kincaid, tuo viinaan ja naisiin menevä entinen B-luokan lavatähti, on jälleen kerran sählännyt vuorosanoissaan ja niinpä Watson antaa retkulle monoa. Tohtorin on kuitenkin pakko raahata vanha ystävänsä takaisin, kun korkeammalta taholta annetaan uusi tehtävä, jonka saa ratkaista tietenkin vain Holmes. Juttuun liittyy useampi ruumis ja mitä ilmeisemmin myös salapoliisin arkkivihollinen, tohtori Moriarty (Freeman).",Fanaattisintakin Holmes-fania miellyttävä farssi.
423,40.0,"Kate Winsletin mukavasti tulkitsema Ruth käy Intiassa ja hurahtaa New Age-aatteisiin. Perhe huolestuu, ja äiti lähetetään matkaan tehtävänään tuoda tytär kotiin. Ruthiin ei kotona Australiassa saada kuitenkaan kontaktia enää kovin helposti, joten hätiin kutsutaan hihhulitapauksiin erikoistunut PJ Waters (jonka saappaisiin Harvey Keitel sopii erinomaisesti).Holy Smoke alkaa lupaavasti käsitellen roolihahmojensa välejä humoristisella otteella, mutta viimeistään puolivälissä leffaa katsoja tuntee itsensä melko höynäytetyksi: eihän tämä liiku mihinkään. Ohjaaja/Käsikirjoittaja Campion lienee ollut itse pilvessä, tai sitten tämä vain menee tavallisen pulliaisen ymmärryksen yli. Loppua kohden Watersin mahdoton tehtävä alkaa turhauttaa katsojaakin, eikä tylsän taipaleen jälkeen mitäänsanomatonta loppua voi enää pelastaa muutama hauska kohtaus.Visuaalisesti leffa on kyllä kelpo kamaa. Tyylikäs kamerankäyttö, kylläinen värimaailma ja psykedeeliset ilmestykset ovat toki iloksi silmälle. Muutamia ärsyttäviä poikkeuksia lukuunottamatta myös sivuhahmoista löytyy helmiä, etenkin Ruthin aidosti kirjoitettu äiti (Julie Hamilton).","Tyylikäs kamerankäyttö, kylläinen värimaailma ja psykedeeliset ilmestykset ovat toki iloksi silmälle."
424,70.0,"Chuck Loganin kirjoittamien romaanien tunnetuin henkilö peitetehtäviin erikoistunut poliisi Phil Broker pääsee ensimmäisetä kertaa valkokankaille Jason Stathamin esittämänä. Chuck Loganin romaanista käsikirjoituksen Homefront nimiseen teokseen on kynäillyt Sylvester Stallone, joka aluksi meinasi tehdä Homefrontista jatkoa omalle Rambo hahmolleen, mutta tuo jäi lopulta toteutumatta. Ohjaajaksi Phil Brokerin ensimmäiselle valkonkangas rymistelylle tuli pari toimivaa trilleriä Jäähyväiset tytöille ja Älä sano sanaakaan ohjannut Gary Fleder.Phil Broker (Jason Statham) on paljastamassa vaarallista huumerikollista Danny T:tä (Chuck Zito), mutta pidätysoperaatio menee ikävällä tavalla pieleen ja Dannyn poika saa surmansa. Broker päättää pistää hanskat tiskiin ja muuttaa tyttärensä Maddyn (Isabela Vidovic) kanssa pieneen syrjäiseen kylään. Maddy joutuu ongelmiin koulussa lyötyään yhden pojan ilmat pihalle. Pojan äiti Cassie (Kate Bosworth) pyytää hieman sekopäistä veljeään Gatoria (James Franco) opettamaan Brokerille tapoja. Pian kyseisessä kylässä alkaa hiippailla jos jonkinmoista tyyppiä ja lopulta myös Danny T' saa vihiä tapahtumista. Homefront on viihdyttävän perinteinen toimintatrilleri, jossa hyvät ovat hyviä ja pahat todella ilkeitä hahmoja. Gary Fleder kuljettaa tarinaa tasaisella vauhdilla eteenpäin ja maustaa tarinaa välillä melko rumiksikin menevillä toimintakohtauksilla. Varsinkin alun pidätyskohtauksessa ei säästellä luoteja ja ruumiita. Homefront ei sinällänsä tuo mitään uutta tarinaan, jossa kerran toiminnan lopettanut sankari suorastaan pakotetaan palaamaan hommiin kun pahuus kolkuttaa koti-ovelle, mutta siitä huolimatta Homefront pitää viihdyttävästi otteessaan.Sylvester Stallonen kynäilemä tarina Chuck Loganin romaanista on välillä kuin kliseiden täyttämä kuvio, joka kuitenkin viihdyttää ovelasti ja pitää jopa pienen jännityksen yllä. Tarina itsessään muistuttaa jotain 1980-1990-luvun toimintaelokuvia, joissa yksinäinen sankari kohtaa suuren määrän ikäviä ihmisiä ja heittää sivussa pari kuivaa läppää. Homefront on kuitenkin loppupeleissä melko vakava elokuva, joka kuvaa sivussa myös koulukiusaamista ja sitä miten saa heti leiman otsaansa jos vähän puolustaa itseään.Jason Statham on jälleen äijä paikallaan rauhallisesti ajattelevan Brokerin saappaissa. Koko Homefrontin show:n varastaa viime vuosina kovin monipuoliseksi näyttelijäksi kasvanut James Franco, joka piirtää Gatorista päihteitä ja väkivaltaa ihannoivan mielipuolen. Eikä naispuolellakaan kovin kivoja olla. Kate Bosworth huumeongelmaisena äitinä ja aina yhtä hehkeä Winona Ryder Gatorin tyttöystävänä ovat suorastaan sekopäisessä vireessä. Chuck Zito Danny T'nä ja Frank Grillo tämän ykköskätyrinä tuppaavat jäämään James Francon taakse taustapahiksina. Vanha körmy Clancy Brown on paikkakunnan vanhan-ajan kunnon sheriffi.",Aavistuksen helposta hyvät vs pahat asetelmastaan huolimatta Homefront tarjoaa Jason Stathamin ystäville viihdyttävän adrenaliini annoksen.
425,70.0,"Jason Statham on yksi toimintatähtien eliittiin kuuluvista näyttelijöistä ja hänestä on povailtu seuraavaa huippunimeä, sillä vaikka pappaosasto jaksaa vielä kiitettävästi heilua, tarvitsee toimintagenre myös uudempaa verta. Toki Stathamkaan ei mikään nuori enää ole, mutta mieheltä löytyy tarpeeksi karismaa ja kokemusta todellisen tähden rooliin. Valitettavasti mies ei vielä ole täyttä potentiaaliaan saavuttanut, sillä vaikka Statham on tehnyt elokuvia varsin mukavaan tahtiin, ei todellista huippujulkaisua olla vielä nähty. Tätä huippujulkaisun titteliä tavoittelee myös Stathamin uusin toimintarymistely Homefront, jonka käsikirjoituksen on naputellut Sylvester Stallone. Elokuva perustuu Chuck Loganin samannimiseen kirjaan ja mies on kynäillyt muitakin Phil Brokerin seikkailuista kertovia teoksia, joten mahdollista on, että Phil Broker seikkailee myös valkokankaalla uudemmankin kerran. Homefrontin ohjauksesta vastaa Gary Fleder, joka muistetaan muun muassa Kiss the Girls ja Runaway Jury  trillereistä. Phil Broker (Jason Statham) on entinen huumepoliisi, joka viettää rauhallista perhe-elämää pienessä kaupungissa tyttärensä Maddyn (Izabela Vidovic) kanssa. Aikaisemmin Broker toimi huumepoliisina ja pääsi soluttautumaan huumebisneksiä pyörittävään moottoripyöräjengiin, aina johtajan, Danny T:n (Chuck Zito) lähipiiriin saakka. Pidätys menee kuitenkin pieleen ja Danny T:n poika saa surmansa. Jengijohtaja tietenkin vannoo kostoa, mutta Phil Brokerin tiedot salataan ja mies vetäytyy pikkukylään viettämään idyllistä perhe-elämää nuoren tyttärensä kanssa. Asiat menevät kuitenkin pieleen, kun Maddy joutuu tappeluun koulussa ja antaa selkään kiusaajapojalle. Pojan perhe ei ota asiaa kovinkaan hyvin ja perheen huumekoukussa oleva äiti, Cassie Bodine (Kate Bosworth), ottaa asiakseen kostaa Brokerille, varsinkin kun Broker vielä kouluttaa perheen isää parkkipaikalla. Punaniskaperheen ylpeyttä on loukattu ja se täytyy kostaa!Mukaan kuvioon sotkeutuu myös Cassien veli Gator Bodine (James Franco), joka pyörittää paikallisen lainvalvonnan suostumuksella huumebisnestä. Pikkukylän huumekauppa ei varsinaisesti ole kovin kannattavaa ja Gator haaveileekin siirtymistä isompiin bisneksiin naisystävänsä Sherylin (Winona Ryder) kanssa. Mahdollisuus tähän aukeaa, kun Gator onnistuu löytämään tietoa Brokerin menneisyydestä ja suhteesta moottoripyöräjengiin ja Danny T:n pojan kuolemaan. Phil Brokerin haave rauhallisesta perhe-elämästä päättyy, kun tieto päätyy myös Danny T:n korviin. Homefront on keskitason toimintatrilleri, eikä edes Statham ja Franco pysty elokuvaa pelastamaan. Elokuvan perusjuoni on aivan liian tuttu ja yksinkertainen, ja katsoja tietääkin melko tarkasti, miten elokuvassa tulee käymään. Käsikirjoituksen kynäillyt Stallone ei ole pystynyt ihmeisiin käsikirjoituksen suhteen, eikä asiaa auta yhtään ohjaajan kokemattomuus toimintaelokuvien osalta. Elokuvaan oltaisiin ehdottomasti tarvittu osaava ja luova ohjaaja, jotta elokuvan ohut ja arvattava juoni oltaisiin pystytty paikkaamaan muuten. Tästä hyvänä esimerkkinä mainittakoon Isaac Florentine, joka teki todella hyvää jälkeä Scott Adkinsin tähdittämässä Ninja: Shadow of a Tear elokuvassa, jonka toimintakohtaukset olivat tyylikkäitä ja väkivaltaisia ja nostivat elokuvan tasoa selkeästi. Homefrontissa taistelukohtauksia on toki, mutta useassa kohtauksessa ohjaus ei ole tarpeeksi tasokasta, jotta homma toimisi oikeasti hyvin. Hyvä toimintakohtaus vaatii tasokkaan näyttelijän, kuten Stathamin, mutta myös vähintään yhtä tasokkaan ohjaajan, sillä muuten taistelukohtauksista tulee helposti sekavia, kuten osittain Homefrontissakin. Homefront ei myöskään missään vaiheessa pysty nostattamaan jännitystä katsojassa, vaan elokuva on melko tasapaksu. Elokuva on vielä rakennettu niin, että turpaanvetoa tulee tietyin väliajoin. Välillä isä ja tytär ratsastelevat niityllä ja elämä hymyilee, jonka jälkeen pistetäänkin pahiksia turpaan oikein kunnolla. Hahmoja elokuvassa riittää, mutta suurin osa jää niin vähälle ruutuajalle, että katsoja kerkeää jo unohtaa heidän olemassaolon. Harmi, sillä muutama hahmo olisi voinut olla oikeasti mielenkiintoinen, jos vain hahmojen kirjoittamiseen ja tarinoihin oltaisiin kiinnitetty huomiota edes hieman. Nyt esimerkiksi Bodinen sekopääperheen tarina menee melko lailla hukkaan.Jason Statham hoitaa homman jälleen suvereenisti, joskaan mies ei ehkä ole elementissään idyllistä perhe-elämää viettävänä isänä. Statham laittaa porukkaa turpaan jälleen  vakuuttavasti ja hallitsee hommansa rautaisella varmuudella. James Franco tuo elokuvaan loistavasti lisää mielenkiintoa ja on Stathamin ohella elokuvan kantavia voimia. Franco on sopivan niljakas ja mielipuolisen näköinen ollakseen vakuuttava huumeita käyttävänä pikkurikollisena. Kate Bosworth tekee myös todella hienon roolisuorituksen huumeaddiktina punaniskaäitinä, joka saa helposti katsojan vihat niskaansa. Winona Ryder tukee hyvin Francon hahmoa, ollen takapiruna miehen laajentumishaaveessa. Nuori Izabela Vidovic tekee myös varsin pätevän suorituksen ja hänen tulevaisuutensa vaikuttaa varsin lupaavalta.Homefront jää valitettavasti keskitason toimintatrilleriksi. Hyvät näyttelijäsuoritukset pelastavat paljon, mutta ohut juoni ja ohjauksessa tehdyt virheet ovat liian suuria, jotta elokuva pystyisi olemaan muuta kuin kertaviihdettä. Homefront kannattaa silti katsoa, sillä se viihdyttää hyvin kestonsa ajan ja Statham pistää porukkaa pataan jälleen hienosti. Mitään mullistavaa elokuvalta ei kannata odottaa, mutta pienen toimintanälän täyttäjänä se toimii varsin hyvin.",Edes Jason Statham ja James Franco eivät pysty pelastamaan elokuvaa ohuen ja ennalta-arvattavan juonen aiheuttamasta pinteestä
426,50.0,"Ryhmä amerikkalaisia sotilaita saa Irakiin ilouutisen: heidät kotiutetaan kahden viikon kuluttua. Ennen sitä heidän pitäisi viedä humanitaarinen lääkelähetys Al Hayyn kaupunkiin, joka osoittautuu suureksi virheeksi. Will Marshin (Jackson) johtama ryhmä jää teurastukseen ja useat sotilaat selviävät hädin tuskin kotiinsa takaisin. Yksi ryhmän jäsenistä Yates (Presley) alkaa huomata muiden käyttäytyvän hieman oudosti ja tajuaa suuremman sodan olevan vasta edessä päin, nimittäin henkilökohtaiset traumat.Home of The Brave on jälleen yksi Hollywoodin näkemys Irakin sodan merkityksestä ja siitä miten se vaikuttaa siellä taisteleviin sotilaisiin. Tällä kerralla kuvataankin miten sodan jättämät arvet tulevat vaikuttamaan ihmisten elämäntilanteisiin, kun toisilla se on vain ohimenevä deja vu, mutta joillain se teettää jopa itsemurhaviitteitä. Irwin Winklerin työ on hakusessa kun ei saa oikein kenenkään sotilaan psykoosia näyttämään aidolta. Ainoastaan Brian Presleyn esittämä Yates yrittää ymmärtää muita ystäviään ennen kuin on liian myöhäistä. Sodasta kotiin paluuta ollaan käsitelty monissa hienoissa elokuvissa (mm. Kauriin metsästäjä, Merijalkaväen mies ja Syntynyt 4. heinäkuuta), mutta Home of The Brave ei lähde edes tavoittelemaan samaa tasoa, vaan muistuttaa enemmänkin jonkin tv-sarjan pilottijaksoa. Alun sotakohtaus on komeasti toteutettu, jonka jälkeen homma vaipuu heiveröiseksi tunnedraamaksi. Home of The Brave -elokuva tunnetaan myös varmasti siitä kun Samuel L. Jackson sanoi taannoin, että ei ikinä tule näyttelemään Curtis ""50 Cent"" Jacksonin kanssa missään elokuvassa, mutta toisin sitten kävi. Urakalla elokuvia tekevä Samuel L. Jackson on tällä kertaa hieman väsyneessä vireessä komentaja Will Marsina. Brian Presley tekee kohtalaisen roolin muita auttavana ja ymmärtävänä sotilaana, joka itsekin kaipaa takaisin Irakiin.Kokonaisuutena Home of the Brave on köykäinen kuvaus Irakin sodasta kotiutettavista sotilaista, joiden todellinen sota on vasta alkamassa. Ei nyt täysi fiasko, mutta näyttävän alun jälkeen tarinan sanoma leviää liikaa matkan varrelle.","Alun sotakohtaus on komeasti toteutettu, jonka jälkeen homma vaipuu heiveröiseksi tunnedraamaksi. "
427,90.0,"Vuonna 1953 John Wayne ei ollut tehnyt länkkäreitä muutamaan vuoteen, ja halusi silloinkin vain tuottaa Lous L'Amourin kirjan elokuvaksi. Filmin päärooliin kaavailtu Glenn Ford kuitenkin skippasi produktion, koska ei tullut toimeen ohjaaja John Farrowin kanssa, ja Wayne astui itse ratsuväen tiedustelijan, Hondo Lanen pölyisiin saappaisiin. Yhtään Fordia väheksymättä, tämä oli ehdoton onni onnettomuudessa, sillä Wayne on se ratkaiseva pieni tekijä, joka nostaa lyömättömällä karismallaan muutenkin ehdottoman laadukkaan ja toimivan Hondon suureksi klassikoksi, Hollywoodin kulta-ajan A-luokan tuotteeksi ja kirkkaaksi tähdeksi western-taivaalle.Elokuvan nimikkohahmo on siis sotilas, osaksi intiaani itsekin, joka muutaman sattuman kautta kokee kantavansa vastuuta keskellä vaarallista apassialuetta asuvasta naisesta ja tämän kuusivuotiaasta pojasta. Naisen aviomies on kelvoton juoppo ja petturi, ja intiaanien sotahuuto kaikuu vertahyytävästi maatilaa ympäröiviltä kukkuloilta. Turvan lisäksi pikkupojalle pitäisi tarjota jonkinlaista oikean miehen mallia ja saattaapa Hondo tuntea jotain lämmintä naistakin kohtaan, mutta oli miten oli, tämähän on naimisissa, piru vieköön...Hondo on uskomattoman dynaaminen ja tiukkaotteinen leffa. 1950-lukulaiseksi tekeleeksi sen toimintakohtaukset ovat uskomattoman näyttäviä ja tyylikkäitä, esimerkiksi Hondon ja apassien varapäällikön puukkotappelu on todella hyvin koreografioitu, leikattu ja kuvattu, huolimatta muutamasta tökeröstä ""coming at you!""-pistosta, jotka ovat mukana koska filmi kuvattiin aikanaan esitettäväksi 3D-muodossa. Tämä ei pääse muissa kohdissa haittaamaan, tai edes näkymään sen kummemmin.Ns. paukuttelucowboypätkä Hondo ei kuitenkaan ole. Sen tarina on erittäin vahva ja sisältää muutamia todella mehukkaita ristiriitoja, spoilaamatta sen kummemmin mainittakoon ainakin Hondon hahmon kunnioittava suhtautuminen intiaaneihin ja taistelu niitä vastaan (kun tähän sotketaan vielä hahmon oma intiaanitausta on soppa sekoitettu oikein tosissaan) ja Geraldine Pagen sekä Waynen hahmojen läpi koko elokuvan kehittyvä, mahdottomalta tuntuva ystävyyssuhde. Henkilöt tuntuvat kaikki oikeilta ihmisiltä (vaikka Wayne tietysti pystyykin ihan mihin tahansa), heidän ratkaisunsa ovat vaikeita ja vaativat usein uhrauksia.","Kypsä ja tunteikas, mutta myös dynaaminen ja tiukkaotteinen tekele. Rautaa!"
428,50.0,"Honey kertoo tanssijattaresta nimeltä Honey Daniels(Jessica Alba), joka pyörittää omaa tanssikouluaan pelkästä tanssimisen ja nuorten auttamisen ilosta. Honey on perusamerikkalainen, joka tekee tarjoilijan ja myyjän hommia surkealla palkalla ja unelmoi samalla kuuluisuudesta ja tanssijan ammatista. Noh, arvaattekin varmaan miten homma lähtee sujumaan.Jessica Alba pelastaa massaleffan maineen tyttömäisellä seksikkyydellään, siis eihän elokuva voi täysin huono olla jos tarjolla on Jessica ja tanssimista. Muuten elokuva onkin laimea ja ennalta-arvattava, jopa ala-asteikäinen keksisi paremman juonikartan. Kliseitä tippuu niskaan joka kulman takaa; on vanhemmat jotka eivät usko tyttönsä erikoisiin unelmiin, on lihaksikas poikakaveri johon vähitellen ihastutaan (Phifer) ja totta kai on paha pomo, joka haluaa hieman syventää bisnessuhdetta. Hiphop-tyyliin leffassa tanssahdellaan, eikä sen katsominen tunnu mitenkään vastenmieliseltä ja ajoittain se jopa viihdyttää, vaikka lökäpöksy-maailma muuten tuntuisikin vieraalta.Elokuvassa vilisee oikeita hiphop-artisteja, kuten Lil' Romeo, joka esittää köyhää, murrosikäistä, mutta hyväsydämistä nuorta tanssijaa. Hänen pikkuveljensä Raymond (Williams) kerää viattomalla olemuksellaan katsojien sympatiapisteet ja tekee koko leffalle hyvää. Mm. Missy Elliot piipahtaa muutamassa kohtauksessa.",Kliseitä tippuu niskaan joka kulman takaa.
429,40.0,"Natasha (Björklund) karkaa omista häistään. Samaan aikaan kun äveriäs ukkopaha jää alttarille odottamaan, eräs amerikkalainen muusikko – eilisen tähdenlento – Tom (Thomas) lähtee heittämään viimeistä keikkaansa Venäjälle. Tom ja Natasha törmäävät toisiinsa, ja molempien matka muuttuu romanttiseksi pakoretkeksi.Mika Kaurismäen Honey Baby on Antiikin Orfeuksen ja Eurydikeen myytin innoittama rosoinen road movie. Legendan mukaan Orfeus nouti rakastettunsa kättä omakseen aina manalasta asti. On ollut kieltämättä nätti ajatus sijoittaa moinen idea nykymaailmaan, ja kyseisen avainkohtauksen osalta Kaurismäki on onnistunut varsin hyvin. Honey Babyn vika onkin siinä, että tuota avainkohtausta edeltävä kuvamateriaali on enimmäkseen roskaa.Päähahmot ovat mielikuvituksetonta peruskauraa; itseään myyv... etsiskelevä naikkonen, kulahtanut rock-tähti sekä menneisyyden ote. Toteutus töksähtelee pahasti etenkin alkupuolella. Dialogi on latteaa ja turha voice-overin käyttö vahvistaa etenkin Tomin epäuskottavuutta. Ei moista oikein sarkasminkaan piikkiin enää voi laittaa. Kuvaa hidastellaan toisinaan tarpeettomasti, jolloin jännityskohtauksista katoaa tenho. Parissa unikohtauksessa leikitään muka surrealistia - hah! Ympäristöt ovat tosin komeita, etenkin loppua kohden.","Kokonaisuutena liian epätasainen, oikeat ladut löytyvät vasta leffan viimeisellä kolmanneksella."
430,70.0,"Hyvä leffa. Voisin jopa sanoa erittäin hyväksi, jos ei olisi tiettyjä puutteita. Mutta nyt sanon vain, että hyvä pätkä ja ehdottomasti katsomisen arvoinen. Juoni on hyvä ja saa katsojan otteeseensa. Nuoripari lähtee viettämään häämatkaa syrjäiselle mökkiseudulle. Kaikki menee loistavasti ja häämatkaa vietetään siihen kuuluvin ""rituaalein"", jos näin voi asian ilmaista. Tarina vetää katsojan ajatukset tietyille raiteille, kunnes paljastuu jotain yllättävää, vaikka ennusmerkit olivatkin ilmassa. Sitä ei vain olisi halunnut uskoa, mutta totuus vedetään päin näköä ja saa hivenen hämmentyneeksikin.Leffan alustus on pitkä ja saikin meikäläisen hivenen pitkästyneeksi. Mutta kun tarina kunnolla alkaa, niin sitten alkaakin tapahtua. Pitkällä alustuksella tosin on selkeä tarkoitus ja halutaan luoda katsojalle vahvat mielikuvat henkilöhahmoista ja heidän motiiveistaan. Leffan viimeiset 15 minuuttia ovat selkeä heikoin lenkki ja lopetus ontuukin hivenen. Olisin kaivannut hitusen enemmän tarinan avaamista, mutta en kuitenkaan pettynyt.Kaiken kaikkiaan onnistunut kauhu. Leffassa on mindfuckin piirteitä ja nämä käänteet ovatkin leffan ehdottomasti parasta antia. Pääosan näyttelijät ovat todella hyviä, eikä heidän suorituksistaan voi valittaa. Näyttelijöillä synkkaa selkeästi hyvin ja onnistuvatkin luomaan uskottavan pariskunnan.Loppukaneettina on vielä kuitenkin mainittava, että Honeymoon ei ole lähelläkään ""aivot narikkaan"" matskua, vaan leffa täytyy katsoa ajatuksen kanssa. ",Perus mökkikauhuilulta vaikuttava Honeymoon onnistuukin olemaan jotain ihan muuta.
431,80.0,"Hong Kong 1941 sijoittuu toiseen maailmansotaan, aikaan jolloin Japani hyökkäsi ja valloitti Hong Kongin. Vaikka nimestä saisi sellaisen päätelmän, että elokuva olisi sotakuvaus ei asia ole näin. Hong Kong 1941 kertoo kolmesta ystävästä, jotka joutuvat koetukselle sodan keskellä. Yip (Chow Yun-Fat), Kong ja Han haaveilevat pois pääsemisestä mutta valloitetusta Hong Kongista on vaikea lähteä pois. Erityisesti kolmikon ystävyys joutuu koetukselle, kun Yip alkaa avustamaan japanilaisia. Hong Kong 1941 on sotakuvaus tavallisten ihmisten näkökulmasta miten sota vaikuttaa heidän elämään. Vaikkakin elokuva ei sorru väkivallalla mässäilyyn tai kuvaa sotakohtauksia, on se silti vaikuttava elokuva. Elokuva pyrkii enemmän kertomaan ystävyyden koetuksesta kuin itse sodasta, joten elokuvaa voisi kuvata sotadraamaksi.","Vaikkakin elokuva ei sorru väkivallalla mässäilyyn tai kuvaa sotakohtauksia, on se silti vaikuttava elokuva."
432,60.0,"Hong Kongin kreivitär jäi Charles Chaplinin viimeiseksi elokuvaksi. Tämä on myös hänen ainoa värielokuvansa. Charles Chaplin oli elokuvaa tehdessään jo 77-vuotias ja tässä leffassa näkyy selvästi hänen väsyneisyytensä ja kaipuunsa vanhoihin aikoihin.Juoni lyhyesti. Diplomaatti Ogden Mears (Brando) löytää hytistään salamatkustajan, kreivitär Natashan (Loren). Natashan pyrkii pääsemään Yhdysvaltoihin paremman elämän toivossa. Mears yrittää sitten salata jäniksen olemassaolon. Tehtävä ei ole helppo, eikä Mears mielellään pitäisi salamatkustajaa hytissään.Hong Kongin kreivitär on ajoittain hauska ja Marlon Brando (levätköön rauhassa) ja Sophia Loren tekevät loistavaa näyttelijätyötä. Myöskään käsikirjoituksessa ja juonessa ei ole pahemmin haukkumista.",Chaplinin väsynyt joutsenlaulu.
433,70.0,"Hyvä elokuva. Ei mitään odotuksia, tuli vain ostettua vitosella alelaarista ja yllätti totaallisesti. Ohjaaja on melko tuntematon, Benny Chan joka on ohjannut muutaman hyvän toimintapätkän. Kaveri osaa ohjata ainakin näiden perusteella. Itse löysin ohjauksesta jonkin verran samaa hongkongmaisuutta mitä vanhoissa Woon leffoissa.Elokuva alkaa kun kunniakas poliisi hypnotisoidaan tekemään raaka rikos. Poliisivoimien kovaksikeitetty kundi alkaa ottamaan asioista selvää ja lyöttäytyy yhteen entisen poliisin, hypnotisoinnin salat tietävän vangin kanssa. Tämän jälkeen ei jännitystä säästellä.Näyttelijät vetävät roolinsa kohtuu hyvin, varsinkin Ken ja Lai ja musiikki on jossainmäärin erikoista, mutta tukee elokuvan tunnelmaa erinomaisesti. Scanboxin julkaisun takakansi lupaa toimintaa honkkarityyliin, muttei sovi odottaa mitään Woon tyylistä hidastelua ja loppumattomia lippaita, vaan realistista ja pirun hyvää toimintaa.Hong Kong Knights (tunnetaan myös yleisemmin nimellä Heroic Duo) on hyvä, ajatteluakin jonkin verran vaativa ja muutaman vuoden takaista Infernal Affairsia muistuttava poliisitrilleri.",Muutaman vuoden takaista Infernal Affairsia muistuttava poliisitrilleri.
434,80.0,"Red Stovall (Clint Eastwood) on kantrilaulaja, joka haaveilee kuuluisuudesta. Kerran hän eksyy perskänneissä autolla siskonsa maatilalle. Hänellä on mukanaan kirje, jossa on kutsu Grand Ole Opryn legendaarisille lavoille. Hänen pitäisi vain päästä koe-esiintymisiin. Mukaan lähtee siskonpoika Whit (Kyle Eastwood) varmistamaan että Red pääsee ehjänä perille.Tähän mennessä olen nähnyt vain kaksi oikeasti huonoa Clintin leffaa. Firefox ja Tightrope. Ei niistä sitten sen enempää. Honkytonk manilta en odottanut muuta kuin keskivertoa 3 tähden pläjäystä. Olin väärässä. Honkytonk man on lämminhenkinen Draama-komedia musiikilla höystettynä. Elokuva on seikkailu Grand Ole Opryyn. Matkan aikana tapahtuu kaikenlaista. Esim. Joudutaan vankilaan, käydään ilotalossa ja otetaan ""hieman"" hurahtanut tyttö Marleen ""Moonlight"" mukaan matkalle. Muutenkin elokuvassa on paljon hauskoja tilanteita.Clint hoitaa roolinsa (kuten aina) vahvalla karismalla eikä Kyle Eastwood (Clintin poika) ole hullumpi Whittin roolissa. Vaikka elokuvassa on komediaa on se silti hieman surullinen. Turha silti odottaa mitään nenäliinojen kostuttajaa, sitä varten on Casablanca, joka on myös mahtava elokuva. Pituuskin on juuri ja juuri sopiva. Ei liian lyhyt tai liian pitkä. Elokuva sijoittuu 30-luvulle jolloin Amerikassa oli lama-aika. Suosittelen Clint faneille ja muille lämminhenkisistä draama-komedia elokuvista kiinnostuneille. 3,5 leffasta ja puolikas pojo Clintistä.",Clint hoitaa roolinsa (kuten aina) vahvalla karismalla.
435,70.0,"Kaikkihan me tiedämme, että Clint Eastwood on kuningas. Monet sanovat, että Clint on parantunut vanhetessaan, ja että miehen parhaat elokuvat on tehty hiuksien harmaannuttua ja ryppyjen syvennyttyä. Monet taas sanovat, että Likainen Harry on maestron uran lakipiste ja paras kaikista. Noh, meikäläinen ei sijoitu kumpaankaan leiriin. Varmaa on, että äijän paras filkka tehtiin jo vuonna 1966, kun Clint poltti ketjussa sikareita ja heilutteli Colttia Ennio Morriconen taivaallisten säkeiden tahdissa, elokuvassa Hyvät , pahat ja rumat, mutta Eastwoodin ura ei todellakaan ole sittemmin kokenut minkäänlaista laskusuuntausta, vaan äijä on pukannut loistavia elokuvia tasaiseen tahtiin, viimeisimpänä, vaan ei missään nimessä vähäisimpänä Oscar-jyrä Million Dollar Baby. Useat myös sanovat, ettei Clintiltä ole koskaan draama luonnistunut. Nämä ovat tietysti mielipideasioita, ja siksipä ilmaisen oman mielipiteeni: Sellainen puhe on pelkkää kateellisten panettelua! Tästä todisteena vaikkapa nyt arvostelun alla oleva Honkytonk man, joka on peräisin 1980-luvun alkuvuosilta, jolloin Eastwood oli jo turvallisesti ylittänyt viidennenkymmenennen ikävuotensa, ja päätti unohtaa roistojen rankaisemisen ainakin yhden elokuvan ajaksi.Maalaiselämä on varmasti kovaa, mutta vielä kovempaa se oli lamakauden Yhdysvalloissa. Suurehkon farmariperheen elämää ei tasan helpota esimerkiksi hiekkamyrsky, joka tekee kerralla selvää jälkeä sadosta. Edessä on muutto Kaliforniaan, toisille pelloille. Perheen teinipoika Whit ei kuitenkaan halua elää koko elämäänsä viljelijänä, ja niinpä poika on haltioissaan, kun hän saa mahdollisuuden lähteä juopottelevan, yrmyn kantrilaulajaenonsa, Redin, kanssa Nashvilleen. Kummallakin on unelma: Whit haluaa pois pelloilta, tehdä jotain suurta, ja pahasti keuhkotautinen Red haluaa onnistua laulajana, saada aikaan muutakin kuin hikisiä keikkoja savuisissa räkälöissä. Matkaan lähtee myös vanha je hieman seniili isoisä, joka ei halua Kaliforniaan eikä Nashvilleen, vaan synnyinseuduilleen Tenneseehen. Ainakin minulle tarina tuo mieleen Guy Clarkin elämää suuremman kantrikappaleen, Desperadoes waiting for a train.Honkytonk man on hieno tarina ystävyydestä ja unelmien tavoittelusta. Se ei kuitenkaan sorru sentimentaalisuuteen tai anna järin ylevää kuvaa kiertävän artistin urasta. Itse asiassa kyseessä on viimeiseen asti erittäin realistinen, mutta lämminsydäminen ja samalla vahva, katsojan tunteisiin vetoava draama, joka on ennenkaikkea tekijänsä näköinen. Älykästä, kaunista, surullista ja hauskaa. Honkytonk man on toki viihteellinen, mutta sitä ei missään nimessä pidä katsoa aivot narikassa. Suositellaan laatudraamojen ystäville ja Eastwoodin faneille. Hieno leffa.","Realistinen, mutta lämminsydäminen draama ei sorru sentimentaalisuuteen."
436,50.0,"Peter Banning on tylsä aikuinen. Hänellä on kaksi lasta, joiden kanssa hän ei ehdi viettää aikaa, sillä työ vie kaiken ajan. Peter ei muista, minkälaista oli olla lapsi, niinpä hän keskittyy aikuisena olemiseen. Lisäksi Peter pelkää korkeita paikkoja ja hänen paras kaverinsa on matkapuhelin. Joulun aika koittaa ja Peter lentää perheensä kanssa sukuloimaan. Matkan päätarkoitus on kuitenkin Peterin bisnekset. Kun Peter on vaimonsa kanssa suuressa juhlassa, niin kapteeni Koukku vie heidän kakarat. Julia Robertsin esittämä keiju vie Peterin Mikä-mikä-maahan ja totuus selviää. Peter onkin aikuiseksi kasvanut Peter Pan. Hänen täytyy opetella taas maan tavoille ja pelastaa lapsensa.Lapsuuden suosikkini Hook - Kapteeni Koukku kertoo aikuisen Peter Panin tarinan hauskasti. Huumoria on sopivasti mukana, mutta myös jännitystä ja seikkailua löytyy. John Williamsin mahtipontiset musiikit räyhäävät taustalla, kun ruudulla koikkelehtii Robin Williams vihreässä asussaan. Huumoripuoli kolahtaa vieläkin kovaa ja seikkailuhenki jaksaa pitää yhä yhtä kovaa otteessaan kuin vekarana, mutta viimeisen puolituntisen siirappisuus ällöttää. Siihen asti Hook on mainiota viihdettä, mutta ohjaaja Spielberg painaa jarrukytkintä ikävästi loppuhuipennuksen aikana ja valuttaa kaapin pohjalta löytämänsä ylimääräiset siirapit maustamaan elokuvaansa. Sanomaa löytyy lapsuuden hienoudesta ja elämästä kaiken irti ottamisesta, mutta Spielberg painaa alleviivaavaa kynää niin kovaa, että terä meinaa katketa.Ohjaus on muuten ihan toimivaa. Ohjaaja pelaa tyylilleen uskollisesti varjoja ja peilejä käyttäen. Jälleen kerran ohjaaja alkaa nössöilemään lopussa. Lastenleffa on toki kyseessä, mutta lapsikatsojiakin nyt hieman aliarvioidaan (minä olin kyllä tyhmä pentu, kun en silloin tätä älynnyt). Lopputuloksena on keskitason tavaraa, jolla olisi ollut mahdollisuudet paljon suurempaankin. Vanhan sadun uusi sovitus on mielenkiintoinen idea, josta on puristettu kyllä tarpeeksi irti, mutta väärällä tavalla.",Pisteet hyvistä näyttelijöistä.
437,60.0,"Jos olisin kuullut vuonna 1991 Steven Spielbergin ohjaavan live-action-version Peter Panista, olisin turauttanut mustikkapiirakan. Mitä muutakaan voi miehellä enää odottaa listalla ihmissyöjähain, avaruusolioiden ja Graalin maljan metsästyksen jälkeen kuin merirosvot (ja dinosaurukset)? Silti elokuva ei koskaan noussut ykköspuheenaiheeksi niin Spielbergistä kuin ylipäätään laadukkaammista perheleffoista puhuttaessa. Vai voiko joku väittää vastaan?Spielberg on edelleen mielestäni yksi tehtävään parhaiten sopivia ohjaajia, mutta joskus vannoutuneempikin kannattaja joutuu myöntämään, ettei osaavinkaan fantasiaseppä tao aina kultaa. Mikä elokuvassa sitten on pelastettu ja mikä pilaantunutta tavaraa? Katsotaan Koukkua koko kaaren mitalta.Elokuvan ensimmäinen näytös on karmaisevaa keskinkertaisuutta. Aloituspuolituntisella pohjustetaan aikuisen Peter Panin (nyt Banning) vieraantuneet välit perheeseensä: hän on - yllätys tai todennäköisemmin ei todellakaan yllätys - työnarkomaani ja tyypillinen isä, joka ei ollut siellä. Isä, joka lupaa ja lupaa ehtiä tsemppaamaan poikaansa baseball-matsiin, mutta lyöntivuorossa poika näkee ainoastaan tyhjän paikan katsomossa. Vähemmästäkin jää sieluun reikä. Vaikka Hook ilmestyi ennen Valehtelija valehtelijaa, Austin Powersia ja erästä Simpsonien varhaista jaksoa, niin en millään jaksa uskoa, että Koukku olisi näiden kuoppaamisen arvoisten kliseiden edelläkävijä. Spielbergin nyt varsinkin pitäisi tietää paremmin, kun on tuota teemaansa poissaolevasta isäukosta pyörittänyt elokuvissaan.Sen sijaan Pelimäen Teuvo ei ole koskaan ollut erityisen tunnettu iholle käyvästä synkkyydestä ja ahdistuksesta, eivätkä usvaisella linssillä pehmennetyn satu-Lontoon ilme ja Robin Williams pääosassa varsinaisesti tue näitä perheen keskinäisiä tulehtumia, kun Banningit saapuvat Atlantin toiselle puolelle. Jopa John Williams alentuu edellä mainitussa baseball-pettymyksessä käsittämättömään 80-luvun sitcom-tyyliseen Dave Grusin -jazziin. Korvani eivät ole koskaan miettineet yhtä kovaan ääneen, mitä helvettiä täällä tapahtuu.Banningien perheen lapset sieppaa merikapteeni toisesta maailmasta.Kun Peter säntää Mikä-mikä-maahan siepattujen lastensa perään, elokuva ottaa tuulta alleen. Puhtaat purtilot nököttävät studiolavasteissa ja poliittisesti korrektien piraattien alituinen ""Yarrr""-mökä kaunistaa Mikä-mikä-maan audiokokemusta. Enää samalla lailla tuo ei nostata intoa kuin myöhemmin Pirates of The Caribbeanin vastaavat särmää saaneet romminryystäjät. Parketille astelee kapteeni Koukku prameana ja sisäsiistinä, ilmeisesti jo vuosia sitten viimeisimmänkin badass-uskottavuutensa menettäneenä seilorina (parisuhteen omaiset välit kätyri Smeehen eivät ainakaan auta asiaa), jota Dustin Hoffman kaikessa överiydessään selvästi nautiskellen tulkitsee.Saatuaan kaksintaisteluhaasteen Koukulta, Helinä-keiju neuvottelee Peterille valmistautumisaikaa ja tämä vetäytyy Kadonneiden poikien kotipuoleen etsimään kadonnutta itseään. Se, mitä seuraa, lukee käsikirjoituksessa arvatenkin sanoin: ""Robin Williamsin improvisaatioteatteria ja lapasista karkaavaa hulinaa."" Lavastus on viehko tekopuineen ja vaaleanpunaisen loiste kaunis taivaalla, mutta niin pehmeä on kyllä leffan ulkonäkö, ettei sen yksittäisistä ruuduista löydy takuulla edes yhtään mustaa. Käyköön tämä vertauksena koko otteesta elokuvaan.Vaihtoehtoisella pääosavalinnallakin elokuvaan saisi hennosti lisää karheutta. Kertomuksen päähahmo on nimestä huolimatta Peter Pan. Mieheksi, jonka on hakeman sisäistä lastaan, Robin Williams on ikuisessa nuoruuden energiassaan luonnollinen valinta rooliin, mutta sydämeni oli silti jättää lyönnin väliin, kun sain tietooni, että rooliin oli mittailtu myös Kevin Klinea. Kala nimeltä Wandan Otosta tuskin on kaikkien mielikuvissa Peter Paniksi, mutta omissa unelmissani Pania esittävällä Klinella on juuri sopivasti Lawrence Kasdanin ja Richard Attenborough'n leffoissa hankittua rehdin miehen luontevuutta, ja sille taas vastapainona Kala nimeltä Wandassa todettua heittäytymiskykyä ja ilkikurista terää. Miettikää, mikä jännitys Peterin kohtalosta jäisi Klinen hienoisella hiomattomuudella! Myös Williamsilla oli toki takanaan räävitöntä stand-up-uraa sekä Oscar-ehdokkuuksia, mutta kuka ikinä uskoisi, ainakaan Williamsin ysärikauden perheystävällisten roolien jälkeen, ettei tämä Peter Banning ehkä löytäisikään sisimpää itseään? Sorry, Robin, mutta hahmon oman lopputuleman suhteen olet liian ystävällinen tarvittavaan jännitykseen.Kaiken hallitsemattoman torspoilunkin alta nostaa päätään oikea majuriliigan yläpeukku: se, etteivät Spielberg ja kumppanit tyydy kertomaan Disneyn tutuksi tekemää tarinaa uudestaan, vaan he luovat aikajanalla kauas harpanneen jatko-osan. Toteutuksesta voi olla montaa mieltä, mutta kulma tuntuu näinä tunnettujen hahmojen ja mytologioiden uudistusaikakausina edelleen tuoreelta: aikuiseksi kasvamaton poika, joka sittenkin kasvoi aikuiseksi, on idea, joka laittaa murot kurkkuun vähänkin Peter Pania tuntevalle katsojalle. Puhumattakaan nyt siitä, että tämä ei enää muista olleensa Mikä-mikä-maan oma lapsitähti. Ajatuksen tasollakin leffa paikkaa jo monia ontumisiaan.Nimihahmo Koukulle on niin ikään kaikessa hölmöydessään kirjoitettu hienoja piirteitä. Mielestäni on varsin OK, että Koukun motiivi johtaa suorasukaisesti hänen historiastaan Panin kanssa ja tarpeesta kyykyttää arkkivihollista. Koukulla on egoa. Näin vältytään myös ylimääräisiltä lisäjuonilta. Toisekseen tämä ei ainoastaan kidnappaa Peterin lapsia, vaan onnistuu kääntämään heistä Peterin pojan, Jackin, puolelleen. Kun isäpappa Banning on laiminlyövä sontiainen, niin eipä ihmekään, että katkeruus kytee ja Koukun yllättävät taivuttelutaidot saavat pimeän puolen kuulostamaan... koukuttavalta. Ei se nyt yhtäkään katsojaa huijaa, mutta sitähän ei elokuvan sisäinen hahmo tiedä.Kun ruokasodalla ja monenmoisella cha-cha-cha'lla ryyditetty keskivaihe (tai treenausjakso, kuten Rockyn ystävät sen tuntevat) tulee päätökseensä lyhyessä takaumaosiossa, voi kiittää itseään, ettei keskeyttänyt elokuvaa vartin jälkeen. Viimeistään siinä kohtaa, kun Banningista kuoriutunut Pan sinkoutuu taivaalle, niin minunkinlainen kyyninen pökäle muistaa, että tätähän tänne tultiin ostamaan. Samalla John Williams päästää irti sen hitusen Harry Pottereitakin enteilevän magiansa, joka luonnehtii J.M. Barrien luomusta kirurgisella täsmällisyydellä. Haaste on valmis täytäntöönpanoon.Massiivinen ansio leffan toimivista puolista ei kuulu Spielbergille, eikä käsikirjoittajille, vaan yksinkertaisesti Barrien alkuperäismateriaalille, jonka kestävästä potentiaalista Spielbergin elokuva toimii pikemminkin muistuttajana. Kun tarhaikäisenä kiehtoivat merirosvot, lentäminen ja erityisen omalaatuinen pahis-sankari-ottelupari, voi vanhempana tajuta, ettei lapsuuden ja ikääntymisen teemoilla sävytetty seikkailu ole rajattu vain perheen nuorimmille. Ehkä ikääntymättömän pojan kertomuksessa on jotain oleellista sanottavaa kasvamisesta? Ehkei kapteeni Koukkukaan todella stressaa pelkkää kätensä lounastanutta krokotiilia, kun kuulee viisarien nakutusta? Vaillinaisillakin teorioilla voin sanoa, että olipa Amblinin versio kuinka puutteellinen tahansa, siitä voi saada - anteeksi anglismini - ruokaa ajatuksille. Tai jos ei muuta, niin näyttöä siitä, mitä kannattaa välttää tulevaisuudessa.Kuinka siis ollakaan: miehestä, joka unohti, kuka on Peter Pan, sai kuin saikin tarinan katsojalle, joka oli unohtanut, kuka on Peter Pan. Spielbergismit ovat n:nnessä potenssissaan tervan nielemistä, mutta onnistuessaan paluu Mikä-mikä-maahan alkaa poltella ja kovaa. Voisin kai dissata leffaa äänekkäämminkin, mutta Peter Pan -tarinoiden sattumalta moninkertaistunut määrä hyllyssäni kertoo ihan erilaista totuutta.",Spielberg-imitaatio - Steveniltä itseltään.
438,70.0,"Peter Pan on varmaan monille tuttu hahmo lastenkirjoista. Hän oli poika, joka ei halunnut kasvaa aikuiseksi ja eleli Mikä-Mikä-Maassa. Peter Pan on kuitenkin kasvanut aikuiseksi. Nyt hän (Williams) on nimeltään Peter Banning ja hän on uraansa ajatteleva ja perhettään laiminlyövä ison firman lakimies. Peter on myös unohtanut menneisyytensä, mutta menneisyys ei ole kuitenkaan unohtanut häntä. Kapteeni Hook (Hoffman) on palannut ja siepannut hänen lapsensa. Nyt Peter joutuu takaisin Mikä-Mikä-Maahan pelastamaan lapsiaan.Steven Spielberg on saanut varsin hyvin kuvattua mahdollisuutta, että Peter Pan voisi kasvaa aikuiseksi. Elokuva onkin toteutettu hienosi. Sadun ja todellisuuden maailma menevät hienosti ristiin. Myös seikkailuhenkeä on saatu hyvin mukaan. Myös käsikirjoitus on erittäin toimiva. Spielbergin vakiosäveltäjä John Williams on saanut tähän todella hyvän musiikin aikaiseksi.Eipä näyttelijöistäkään pahaa sanottavaa ole. Robin Williams (Hyvää huomenta, Vietnam) on tässä todella hyvässä vedossa. Dustin Hoffman (Sademies) tekee loistavaa työskentelyä kapteeni Hookina. Bob Hoskins (Kuka viritti ansan, Roger Rabbit?) tekee myös loistavaa työtä Hookin kakkosmiehenä, Smeenä. Huomaa selvästi, että Hoskins on melko aliarvostettu näyttelijä. Hän ei usein saa hyviä elokuvia. Helinä-keijua näyttelevä Julia Roberts (Notting Hill) ei tällä kertaa pääse ärsyttämään.Mutta elokuva kompastuu joihinkin seikkoihin. Ensinnäkin Hook on aivan liian pitkä elokuva. Turhapäiväisiä kohtauksia on aivan liian paljon. Pituutta olisi saanut karsittua melko hyvin. Tähän on myös pyritty saamaan huumoria väenväkisin mukaan. Esimerkiksi Smeen touhuilu stand-up-koomikkona laivan kannella ei oikein vakuuta. Eivät kaikki huumorikohdat toki huonoja ole, mutta liika on liikaa.",Ihan viihdyttävää perus-Spielbergiä.
439,60.0,"Matt Buckner (Wood) saa kenkää Harvardista, kun ottaa rikkaan ja hyväsukuisen kämppiksen huumekätköt niskoilleen. Kymppitonnin enemmän tai vähemmän vapaaehtoisesta avuliaisuudestaan saava Matt matkustaakin Lontooseen tapaamaan siskoaan Shannonia, joka on perustanut perheen sumusaarille. Jo ensimmäisenä päivänään Englannissa Matt puoliksi pakotetaan yhteen Shannonin miehen, Steve Dunhamin Pete-veljen (Hunnam) kanssa. Pete on henkeen ja vereen jalkapalloseura West Ham Unitedin kannattaja, mutta ennen kaikkea kannattajakunnan huligaanijaosto Green Street Eliten pomo. Matt pääseekin sisälle ""firman"" toimintaan ja Peten suojelukseen. Se kyrsii Peten luottomiestä Bovveria (Gregory).GSE:n arkkivihollinen on alemmalla sarjaportaalla pelaavan Millwallin vastaava huligaaniryhmä ja jengeillä on takanaan verinen historia, josta riittää vielä kostettavaa. Varsinkin Millwallin huligaanipomolla Tommy Hatcherilla (Bell). Näistä aineksista rakennettu soppa alkaa kiehumaan vasta tunnin katsomisen jälkeen, vaikka brutaalisti esitettyjä kohtauksia onkin ehditty jo muutamia katsella. Sitten luottamus todella rakoilee GSE:ssä ja apua toivotaan entiseltä jengijohtajaltakin ennen kuin tapahtumat johtavat ratkaiseviin ja traagisiinkin välienselvittelyihin.Mitään mullistavaa ja hämmentävää jalkapalloa seuraaville elokuva ei tarjoa. Ei-niin-futisihmiselle leffassa on kuitenkin totuuden siementä faniryhmittymien toiminnasta. Itse elokuvallisista aineksista tulee hieman moitittavaa, sillä Mattin muutos Harvard-nörtistä mitään pelkäämättömäksi katutappelijaksi rakennetaan uskottavuutta koettelevalla tavalla jättäen hieman kitkerän maun. Leffamatkan aikana päästään myös todistamaan harrastelijanäyttelemistä, helpohkosti arvattavia tai kehnosti perusteltuja käänteitä. Toisaalta Hunnam tai Wood eivät ole huonoja rooleissaan ja taustalla on totuuspohjaa vihanpidosta West Hamin ja Millwallin faniryhmittymien välillä. Myös elokuvan tunnelman luonti on onnistunut, vaikka turhaakin kuvaa 109 minuuttiin mahtuu. Naisohjaajan, entisen karate- ja kickboxingmestari Lexi Alexanderin kuvaus jalkapallohuliganismista ja sen seurauksista olisi ollut tarkemmin harkitulla käsikirjoituksella jopa erinomainen elokuva, nyt se on vain keskinkertainen ja helposti unohtuva.",Olisi ollut tarkemmin harkitulla käsikirjoituksella jopa erinomainen elokuva.
440,70.0,"Olin aiemmin nähnyt Football Factoryn, joka on hyvä englantilaisesta  jalkapallohuliganismista kertova elokuva. Holigaans tai pidemmällä nimellään paremmin tunnettu Green Street Hooligaans aiheutti pientä epäröintiä dvd:n ostohetkellä. Olisiko elokuva liian pinnallinen? Entä miten babyface Elijah Wood onnistuu roolissaan, kun pitäisi olla kova jätkä? Onnekseni yllätyin positiivisesti, Hooligans kun on kelpo leffa.Elijah Woodin esittämä jenkkipoika Matt matkustaa potkut yliopistosta saaneena Lontooseen sisarensa luo ja tutustuu tämän aviomiehen veljeen, joka on West Ham Unitedin intohimoinen kannattaja ja jalkapallohuligaani. Kovin äkkiä Matt huomaa olevansa mukana väkivaltaisessa maailmassa, jossa kunnia ja veljeys toimivat innoittajina toisen ihmisen hakkaamiseen ja paikkojen tuhoamiseen. Hooligans ei onnistu kuvaamaan huliganismin olemusta ja tarkoitusperiä aivan yhtä vakuuttavasti ja ilkikurisesti kuin Football Factory, mutta tarinan kulkua se ei haittaa. Muutama hollywoodmainen klisee on lisätty mukaan, mutta ne pikemminkin tukevat tarinaa kuin loisivat kompastuskiviä. Loppujen lopuksi tarinan taustalla on opetus, mutta ennen kaikkea teema muodostuu toveruudesta ja peräänantamattomuudesta, oli se sitten väkivallan kautta tapahtuvaa toimintaa tai ei.Kokonaisuutena Hooligans on yllättävän hyvä elokuva, joka jaksaa kannatella tarinaansa alusta loppuun. Hieman paremmalla käsikirjoituksella ja muutamaa asiaa muokaten olisi tähtimäärä kivunnut todennäköisesti ylemmäksi. Mutta ihan hyvä näinkin.","Yllättävän hyvä elokuva, joka jaksaa kannatella tarinaansa alusta loppuun."
441,70.0,"Kesäpäivää mökillä paistatellessa tuli silmäiltyä erästä aikakausilehteä. Silmiini osui pieni juttu tästä Hooligans -leffasta. Jalkapallohuliganismi kiinnostaa yhtenä äärimachomaisuuden ja miehisen typeryyden ilmentymänä. Samaten kiinnosti nähdä kuinka uskottavasti Elijah Wood selviytyy huligaanin roolissa. Jotenkin tuntui kummalta että surusilmäinen tyttyöjensuosikki nähdään tämän tyylisessä äijäroolissa. Leffa pakko etsiä käsiin heti urbaaniin kaupunkilaiselämään palattuani.Aimmin on tullut nähtyä samaa aihetta käsittelevä 2004 valmistunut Football Factory, jossa kuvataan Millwallin huligaaniporukan edesottamuksia. Tässä Hooligans -leffassa Matt Buckner (Wood) matkustaa väärinperustein Harvardista erotettuna Lontooseen muuttaneen siskonsa luo. Matt ajatutuu siskon miehen veljen kaveriporukkaan, joka sattuu olemaan West Hamin huligaanijengi. Itä-Lontoolaisen West Hamin paikallisjengivastustajia Lontoossa ovat Chelsea ja juuri tuo Millwall, josta Football Factorykin ammensi.Lukemassani lehtijutussa tiedettiin kertoa että leffan ohjaaja oli saanut viekkaudella kuvatakseen juuri West Hamin näkökulmasta hulinointia. Ohjaaja oli kertonut West Hamin moguleille vain että Elijah Wood on pääosissa ja draamaa kuvataan. Kun nämä mogulit olivat halunneet nähdä ensin kässärin oli ohjaaja kertonut sen olevan tylsä. Homma oli ollut sillä selvä. Eihän tylsää kässäriä jaksanut kukaan lukea.Kuitenkaan näin jälkikäteen katsojan näkökulmasta ajateltuna kyseessä ei ole mikään tylsä leffa. En muista Football Factoria enää tarkkaan, mutta melko samantyylisestä jengirähinöinnista tässäkin on kyse. Tarina jenkkiläisestä pehmojannusta, joka etsii briteissä itseään on ihan ok. Heppu käy ""miestenkoulun"" kadulla ja oppii ettei leuka ole lasia. Loppuratkaisu tuntuu hiukan itsestäänselvältä ja yllätyksettömältä. Kyseessä on kuitenkin kaljottelu- ja rähinämeininkiä melkein koko rahan edestä.Huligaani yksittäisenä sanana on sen verran negatiivinen Briteissä että tässäkään tapauksessa ei haluta käyttää koko sanaa vaan leffa tunnetaan nimellä ""Green Street"". USA:ssa leffa on nimetty uusiksi nimellä ""Green Street Hooligans"". Leffan alkuperäinen nimi on tämä Suomessakin käytettävä ""Hooligans"".",Kaljottelu- ja rähinämeininkiä melkein koko rahan edestä.
442,20.0,"Koska menin aloittamaan näiden Illuminationin patalaiskojen copypaste-elokuvien ruotimisen, päätin viedä koko maratonin kunnialla päätökseen arvostelemalla kerralla vähän isomman hatullisen firman tuotoksia, onhan kyseessä sentään aikamme merkittävimpiä ja menestyneimpiä animaatiostudioita heti Disneyn itsensä jälkeen. Siis rahassa mitattuna.Tämänkertainen elokuva on osa 2000-luvun alkupuoliskon cgi-animaatiota ja näyteltyä elokuvaa yhdistävien lastenleffojen villitystä, jonka muihin mestariteoksiin lukeutuvat mm. sellaiset uuden ajan ikimuistoiset rakastetut klassikot kuin Alvin ja pikkuoravat, Karvinen - elokuva ja Smurffit. Itse asiassa tämä menee vielä askelen pitemmälle kopioimalla useita kohtauksia sekä pestaamalla näyttelijöitä ja ohjaajan suoraan kyseisista elokuvataiteen merkkiteoksista. Nyt varmaan mietityttää, mikä voisi mennä pieleen?Puhutaanpa siitä...Hopin tarinantapaisen alussa Pääsiäissaarilla asuvan satumaisen karkkitehtaan omistavan pääsiäispupu toivoisi poikansa jatkavan työtään, mutta isäänsä vastaan kapinoiva teini-ikäinen hörökorva haluaakin olla rumpali ja karkaa Hollywoodiin toteuttamaan unelmaansa. Halivuudissa teinipupu löyttäytyy yhteen nelikymppisen huippumallin esittämän ""nuoren"" kanssa ja päätyy itsensä käkkäräpään juontamaan televisiokilpailuun. ""Juoni"" tosin kannattaa ymmärtää tässä vaiheessa lähinnä omaksi tulkinnakseni, sillä koko elokuva tuntui koostuvan lähinnä yksittäisistä toisiinsa hädintuskin liittyvistä ideoista ja juonenpätkistä, jotka eivät kovinkaan usein johtaneet mihinkään ja jotka yleensä vain unohdettiin kätevästi jossain vaiheessa. Kaikkein pahin moka löytyy lopusta, jossa koko puolitoistatuntisen kohelluksen keskeinen konflikti ratkaistaan yksinkertaisesti toteamalla teinipupun voivan olla sekä pääsiäispupu että rumpali. Tämä ei siis ole vitsi. Tässä elokuvassa ei ole yhtään mitään omaa, vaan kaikki mahdollinen on jälleen perinteiseen Illumination-tyyliin kopioitu vain siekailematta muista paremmista elokuvista. Satumainen karkkitehdas esimerkiksi on luonnollisesti suoraan Jali ja suklaatehtaasta, pääsiäispupun rumpalipoika on rumpalipoika koska Bambissa oli rumpalipupu ja animoidun jäniksen ja oikean näyttelijän yhteispeli on Kuka viritti ansan, Roger Rabbit?:in kierrätystä. Itse ""tarinan"" runkokin on vastaavasti lähestulkoon jokaisesta 2000-luvun nuorisoelokuvasta tuttu buddy-kuvio ja sekaan ujutetut kasariviittaukset edustavat dekadentin 2010-luvun elokuvan ärsyttävimpiä kliseitä heti pahan korporaation jälkeen.",Epämääräinen kokoelma ammoin kulahtaneita kliseitä.
443,60.0,"Hopealuoti. Elokuva, joka perustuu Stephen Kingin ohkaseen teokseen Ihmissuden vuosi. Tämä leffa kertoo jo etukäteen (ennen elokuvan katsomista), että kyseessä on aiheeltaan hyvin yksinkertainen pläjäys eikä kunnolla perustu itse kirjaan. Minua itseä harmitti tämän elokuvan yksinkertaisuus.Juoni. Tarker Mill'sin pikkuisessa kaupungissa alkaa tapahtua julmia veritekoja. Jotkut väittävät sitä hulluksi tyypiksi, joka riehuu täydenkuun aikaan. Mutta pian aletaan ymmärtämään, että kyseinen ""psykopaatti"" ei ole ihminen. Ja pyörätuoli-poika Marty Coslaw (Corey Haim) tuntuu tietävän, kuka kyseessä on.Pitäisin tätä älyttömän surkeana leffana verraten kirjaan, mutta onneksi itse Stephen King on toiminut käsikirjoittajana koko leffassa, joten se lepyttää minua.Tehosteet ovat toisinaan semmoista luokkaa, että niille pitää nostaa peukut, mutta yksi asia suretti minua: ihmissusi. Se ei näytä ihmissudelta. Liian muovinen olemus. Näyttää itse asiassa miehen kokoiselta Muppet-hahmolta, joka on rakennettu näyttämään pelottavalta (Juu, hui hui hui tosiaan!).Ohjaus on aika tylsän oloista. Minulle Daniel Attias ei kuulosta kovin tutulta tyypiltä, mutta nyt tiedän, kenen leffoja pitää vältellä.Sitten kiiritään näyttelijä suorituksiin. Elokuvan lapsistara Corey Haim loistaa leffan aikana, saaden hymyn huulille. Samaa ei voi kylläkään sanoa Megan Followsista, vaikkei hänkään hullusti näyttele. Everett McGill tekee hyvää työtä, mutta minusta Gary Busey tekee Ä-L-Y-T-T-Ö-M-Ä-N hyvää työtä! Tyyppi esittää Martyn hauskaa Red-enoa (kirjassa Al-setä mutta mitä väliä) ja hän on se, jonka takia tätä leffaa yleensä pitää katsoa. E-hei, tarkoitankin kahden näyttelijän takia! Gary Buseyn ja Corey Haimin takia!Loppujen lopuksi keskinkertaista viihdettä. Ei ole Kingin parhaimistoa - siitä joutuvat kauhufanit pettymään - mutta King-faneille tämä voi ehkä upotakin. Olisin kyllä itse toivonut vähäsen parempaa suoritusta.PS. Elokuvassa esiintyvää poliisipäälikköä esittää Terry O'Quinn (tyyppi joka esittää Lostissa John Lockea).","Attias - nyt tiedän, kenen leffoja pitää vältellä."
444,40.0,"Tuskin olivat Tappajakoira-Cujon ilmaan potkimat pölyt laskeutuneet, kun (varsinkin 80-luvulla) kiirettä tuotantonsa kanssa pitänyt Stephen King kirjoitti jo leffaväelle kässäriä omasta ihmissusikirjastaan. Ja sen tuotoksen nimi on luonnollisestikin genreä kunnioittava Hopealuoti.Hopealuodista huomaa koko keston ajan, että se on 80-luvun tuotantoa. Eikä nyt puhuta pelkästään ajan hius- tai vaatemuodista. Musiikista lähtien kaikki on varustettu pelottavan ja alkuun vain vilahtelevan kummajaisen kohtaamista varten. Tarina on perinteinen: nukkuva, kaunis kyläpahanen Tarker's Mill, huolettomia ihmisiä tietämättöminä ulkopuolella puhkuvasta vaarasta, ja tietenkin Kingin tuttu ja turvallinen lapsiperspektiivi.Lähinnä tunnettuihin televisiosarjoihin pieniä ohjaajavierailuja tehnyt Daniel Attias ohjaa perusvarmasti ja genreuskollisesti. Ei kai sitä parane mitään uutta uskaltaa tuotokseensa änkeä! Näin Attias tuumi ainakin ennen kuin näki leffansa tappiolliset myyntiluvut. Parasta leffassa on pyörätuolillaan seikkailevan päästarapoitsun olemus. Välillä 11-vuotiaan jantterin täyttää kunnioitus rakasta alkoholipullon turmelemaa Red-setää kohtaan ja sitten pintaan nouseekin tuon ikäisen pieni ilkikurinen olemus, jota kukaan ei tahdo ottaa vakavasti. Aikuistumisen kynnyksellä oleva isosisko joutuu huomaamaan veljensä leikkimielisyyden. Toisaalta moinen on pientä häiriötä kylässä, jossa joku pistää täydenkuun aikaan ihmisiä lihoiksi.Ongelmaksi muodostuu se, että Hopealuoti ei missään vaiheessa kurkota tarpeeksi korkealle. Susi on melko ilkeä, tunnetta on jonkin verran, intohimoa elokuvan tekoon on selvästi piisannut – sitäkin vain hieman. Miten siinä sitten voisi palkita kunnianhimonpuutetta potevan elokuvaryhmän? Tai siis pikemminkin: kuinka kunnianhimoton ryhmä voisi palkita leffasta maksavan yleisön?Buddy Holly Storysta Oscar-ehdokkuuden napannut Gary Busey taisi olla muutama vuosikymmen sitten vielä ihan isokin stara, sen voisi jopa tämän keskinkertaisuuden perusteella uskoa. Nyky-yleisölle Busey-nimi taitaa silti vain kaikua tyhjyyttä, senkään tekijän varaan leffa ei rakennu. Sittemmin urallaan hyytyneestä lapsitähti Corey Haimistakaan ei moiseen ole, joten näyttelijäosasto ansaitsee kaikkineen korkeintaan välttävän. Kertojan roolissa olevalle Megan Followsille symppispojot, muttei muuta. Kömpelösti kuvattu ihmissusi kaataa uhrejaan yllättävän kovaan tahtiin, mikä osoittautuu haittatekijäksi: pikkaisen meinaa virnuiluttaa, kun karvainen hansikas lakoaa raavaita miehiä usvaisessa metsässä, eikä yritäkään näyttää aidolta. Tästä huolimatta etenkin rytmityksen suhteen ollaan ihan klassisilla mörkö versus ihminen –poluilla. Kingiä ei ole syytä dissata tämän tarinankuljetuksen tiimoilta.Hopealuoti on mitä se on. Puolinainen jännäri, jolle hörähtely on välistä ihan suotavaa. Leffa, joka toimii pysyessään Coslawin perheen kuvauksessa, mutta eksyy metsään melkeinpä jokaisessa kauhusegmentissään. Keskinkertaisella sävellyksellä tahditettu kertakäyttöleffa. Ehkäpä jo ensiulvaisusta olisi pitänyt tajuta, että leffa on lähempänä sutta kuin katselunautintoa?","Kyläpahanen, joukko ihmisiä tietämättöminä ulkopuolella puhkuvasta vaarasta ja tietenkin Kingin tuttu lapsiperspektiivi."
445,60.0,"Pitkästä aikaa televisiosta tuli western, jota ei ollut aikaisemmin tullut nähtyä. Länkkärin laatu oli lisäksi positiivinen yllätys!Tarina on aika perinteinen eli muukalainen ilmestyy pikkukaupunkiin ja tulee samalla hämmentäneeksi kaupungin elämää. Morg Hickman (Henry Fonda) on entinen sheriffi, nykyinen palkkionmetsästäjä. Hän saapuu kaupunkiin etsintäkuulutettu vainaja mukanaan ja esittää sheriffille vaatimuksen tämän myötä ansaitsemistaan rahoista. Kaupungin sheriffinä toimii nuori Ben Owens (Anthony Perkins), joka on ottanut homman vastaan edellisen sheriffin jouduttua pari metriä mullan alle. Tutustuttuaan hivenen enemmän lyhytsanaiseen ja juroon Morgiin, Ben uskaltaa kysellä miehen menneisyydestä vähän enemmän. Morg nimittäin väläyttää ampumataitojaan siihen malliin, että jopa kömpelö Ben tajuaa, että miehessä on jotain. Pienen taivuttelun jälkeen Morg ryhtyy opastamaan Beniä sheriffinä toimimisen saloihin ja siinä sivussa hoidellaan kaupungin pahikset pois tieltä.Leffa sisältää kaikki peruslänkkärin elementit kaksintaisteluineen kaikkineen. Mukana on myös rasismin käsittelyä Nona Mayfieldin (Betsy Palmer) ja tämän intiaaniverta omaavan pojan myötä eli ihan kevyintä westerniä ei ole luvassa.Henry Fondan työskentely itsevarmana Morgina on taattua laatua. Fondassa on vain jotain vangitsevaa! Perkinsin kohkaava näyttely sen sijaan tökkii meikäläisen silmään. Tyyli sopii hyvin Psykoon, mutta ei tällaiseen länkkäriin, vaikka epävarman sheriffin roolista onkin kyse.Keskivertoa parempi länkkäri 50-luvulta, mutta ei aivan ykköskaartia kuitenkaan. Vähän liian tavanomaisista western-palikoista kasattu kokonaisuus. Fonda pelastaa kuitenkin paljon!",Leffa sisältää kaikki peruslänkkärin elementit kaksintaisteluineen kaikkineen.
446,20.0,"Troma ei ole pelkästään Lloud Kaufmanin remellyskenttä huonon maun suhteen. Bisnestä kyseinen lafka tekee myös direct-to-video (käytän retrohenkistä ilmausta)-tuotoksilla. Itse asiassa koko Troman tuotanto on juuri sitä. Nyt käsittelyssä oleva Horror of the Hungry Humongous Hungan jo nimessä olevan kiroitusvihreen vuoxi antta erinommaisetsi hywän enssivaikudellman. Jopa Troman leffojen välillä on laadussa eroja.Randall Dininni rustaili parin kaverinsa (kätyrinsä) kanssa jonkinlaisen käsikirjoituksen virkaa tekevän vastikkeen (eli siinä ei ole sitä ihteään ollenkaan), suostutteli/palkkasi/uhkaili (poista tarpeeton) muutamia tyyppejä kameran (halpa, huono ja epävakaa sellainen väärällä avtomaatilla) eteen ja on siinä jonkinlainen hirviökin (David A. Yoakam) mellastamassa. Troma otti sen julkaisuunsa ja nyttemmin sen voi jopa boingata ilmaisesti intterwebbin peikkolandiasta jos viitseliäisyyttä löytyy. Allekirjoittanut ei kuitenkaan pysty arvaamaan miksi joku haluaisi altistaa itsensä tälle elokuvatukselle joka ei saavuta kalkkuna-arvoakaan. Tarinassa ei ole järjen häivääkään, elokuvan nimi ei mitenkään liity elokuvaan itseensä ja kaiken lisäksi se on surkeasti rytmitetty ja toteutettu. Reilun puolentoista tunnin mitassa on juonta huomattavasti vähempään ja loppuosa on tarpeetonta turvoketta. Ei täytettä - turvoketta.Näyttelijöitä tästä elokuvasta ei voi mainita, sillä heitä ei ole. Dialogin puumäärä riittää parin talon rakentamiseen, eleitä ei saa jähmeämmiksi edes superliima-agar-hyydykkeellä ja lavastuksen itsensä tasosta ei voi edes puhua. Sellaista ei nimittäin ole. Jopa tärkein rooli (hirviö) on kössitty ja se on aika surkeaa. Jopa Ro-Man (Robot Monster) on vakuuttavampi hirviö omassa calccunaklassikossaan, sillä johonkin tätä elokuvataiteen merkkiteosta on verrattava. Lisäksi vonkuileva syntikkamusa niin suuresti alleviivaa tapahtumia että mitään yllätystä ei voi muodostua.Tämän elokuvan katsomisen jälkeen Allekirjoittanut ei yhtään ihmettele miksi Randall Dininni (ja kätyrit) omaa vain yhden IMDB-maininnan. Tämä elokuva on äärimmäisen epäpätevä tekele jonka matala budjetti on tuskallisen selkeästi nähtävissä, toteutus on surkea ja käsikirjoitus on ylipitkä, väkinäinen ja väkisin väännetty. Ainoa piirre mikä antaa bonusta (itse asiassa ainoa pisteitä antava piirre) on leffan nautinnollisen hoopo nimi. Suuresti kadun sitä etten kaatanut kurkkuuni ainakin kahta tirkillistä 12-vuotiasta Johnny Walkeria ennen elokuvan katsomista. Ne olisivat auttaneet suuresti, sillä pikakelausnappi oli kovassa käytössä.",Vain nimi antaa pisteitä tälle elokuvalle.
447,80.0,"Tietokoneella työstettyjä animaatioelokuvia on viime vuosien aikana putkahtanut kuin sieniä sateella. Elokuvien taso on vaihdellut shrekmäisen hyvästä beemoviemaisen ärsyttävään ja ideoita ollaan lähdetty etsimään mitä erilaisimmista asetelmista. Horton Hears a Who! perustuu samannimiseen kirjaan, jonka tohtori Seuss kirjoitti 50-luvulla.Elokuva kertoo Noolin viidakossa asuvasta elefantti Hortonista, joka eräänä päivänä kuulee ääniä apilan päällä lepäävästä hiukkasesta. Elefantille käy pian ilmi, että hiukkasessa sijaitsee aivan oma maailmansa, Whoville, jonka hieman hömelö pormestari joutuu vaikeuksiin ystävystyttyään taivaista puhuvan norsun kanssa. Horton itsekin joutuu muiden viidakon eläimien silmätikuksi, etenkin kenguruäiti on kauhuissaan elefantin päähänpistosta. Pelastaakseen Whovillen pikkuriikkisen maailman, Hortonin on lähdettävä pitkälle matkalle ja kuljetettava apila hiukkasineen suojaisaan paikkaan.","Kaikkea, mitä hyvän animaatioleffan täytyy ollakin."
448,70.0,"Noolin viidakossa asustaa norsu nimeltään Horton (Jim Carrey), joka eräänä päivänä kuulee heikkoja ääniä apilan päälle asettuneesta hiukkasesta. Hortonille selviää, että hiukkasen sisällä on kokonaan uusi maailma, Whoville, jonka pormestari (Steve Carrell) ystävystyy avuliaan Hortonin kanssa. Mutta pian kun koko viidakon korviin kiirii sana Hortonista, joka puhelee apilalle, ilkeä kenguru (Carol Burnett) kääntää kaikki Hortonia vastaan. Tästä huolimatta Horton aikoo viedä ystävänsä ja hänen perheensä turvaan, mutta matkan varrella vastaan tuleekin yllättäviä esteitä.Hortonin parasta antia animoinnin ohella on ehdottomasti laadukas ääninäyttely. Loistavasti animoituja päähahmoja ääninäyttelevät Jim Carrey ja Steve Carrell, jotka molemmat lukeutuvat nykypäivien huippukoomikoihin. No, okei, Jim Carreyn koomikontaitojen taso on laskenut huimasti sitten Ace Venturoiden, mutta ääninäyttely ainakin sujuu todella hyvin. Myös Steve Carrell on hyvä, muttei niin hyvä kuin Carrey. Hortonin jo valmiiksi miellyttävään olemukseen, ulkomuotoon ja empaattiseen luonteeseen Carreyn ääni sopii vallan mainiosti. Hortonin kaltaisia olentojan on Maan päällä huolestuttavan vähän.Elokuvan animointi on mahtavaa. Whoville ja Noolin viidakko ovat ympäristöltään aivan erilaisia paikkoja, eikä kyllästyminen tule mieleenkään kun ympäristöä vaihdetaan sopivin väliajoin, mutta todellisuudessa niiden molempien asukkaat ovat hyvin samankaltaisia. Molempien asukkaat ovat hyvin herkkäuskoisia, etten sanoisi jopa typeriä, joilla on tiettyjä ennakkoluuloja erilaisia eläviä kohtaan, mutta onneksi joukosta löytyy myös muutama poikkeus, kuten esimerkiksi Horton ja Whovillen pormestari. He osoittavat, että ystävyys on tärkeintä, huolimatta siitä minkä näköinen tai kokoinen kukin on. Horton on piirrosanimaatio vailla vertaa, ja se pääsee ehdottomasti parhaiden tietokoneanimaatioiden kastiin. ",Hortonin kaltaisia empaattisia olentoja on Maan päällä huolestuttavan vähän.
449,80.0,"En enää muista miten kauan aikaa on kulunut siitä päivästä kuin Horus, auringon prinssin muinoin Leffatykkiin lisäsin, mutta olen edelleen täysin äimä ettei kukaan ole vieläkään rohjennut tätä katsoa vaikka kyseessä on kaikkien myöhempien Studio Ghiblin klassikoiden varhainen prototyyppi, yksi kaikkien aikojen uraauurtavimmista ja merkittävimmistä yksittäisistä animeleffoista sekä Isao Takahatan ja Hayao Miyazakin ensimmäinen merkittävä yhteistyö, jälkimmäiselle samalla myös ensimmäinen huomattava askel pitkän elokuvan ihmeellisessä maailmassa. Harhaanjohtavasta nimestään huolimatta Horus, auringon prinssi ei sen enempää liity kuin sijoitukaan Egyptiin vaan myyttiseen skandinaaviseen muinaismaailmaan, joka sekin on todellisuudessa saanut kipinänsä japanilaisen ainu-kansan muinaislegendoista. Luonnollisesti valinnan ilmeisenä tarkoituksena on silkan eksoottisuuden ja  ainu-kansaan itseensä liittyvien itämaisten intohimojen lisäksi ollut samalla päästä heittelemään viittauksia tekijöiden inspiraationaan käyttämiin länsimaisiin animaatioihin, erityisesti neuvostoliittolaiseen Lumikuningattareen.Versiosta riippuen Horuksena tai Holsina tunnettu teini-ikäinen päähenkilö tulee alussa kohdanneeksi tulevan arkkivihollisensa, eeppisen jään ja susien herra Grunwaldin, joka alkuperäisessä versiossa haluaa itselleen veljeksi ja länsimaisessa julkaisussa vain kätyrikseen. Horuksen kieltäydyttyä tämä sälyttää käskyläisensä tuhoamaan pojan, mutta Horus löytääkin lopulta tiensä läheiseen kalastajakylään, jossa tämän läsnäolo herättää asukkaissa sekä ihailua ja kateutta. Grunwald ei kuitenkaan ole luopunut suunnitelmistaan tuhota Horus ja lopussa mittely huipentuukin eeppiseen taisteluun hyvän ja pahan välillä.Juonireferaatti jäikin tällä kertaa varsin laihaksi, mutta toivon mukaan siitä kuitenkin jo huomaa miten erilainen teos Horus pohjimmiltaan on verrattuna vaikkapa vanhoihin Disney-leffoihin: tässä ei esimerkiksi ole kyse laisinkaan satuleffasta eikä Takahata hyödynnä ainuttakaan genren arkkityyppiä tai klisettä vaan Horus on ennemmin  aikuisille suunnattu vakavampi animoitu fantasiaseikkailu. Henkilöhahmot ovat jo tästä syystä  huomattavasti aikansa keskivertoanimaatioa monimutkaisempia ja väkivalta näyttävämpää sekä riittoisampaa. Eräs keskeisistä henkilöhahmoista esimerkiksi on sekä päähenkilön läheinen ystävä että tarinan roiston sisko, joka nähdään kamppailemassa läpi tarinan kokemansa velvollisuuden ja syvempien toverillisten tuntojen välillä. Keskivaiheilla tuleva taistelu jättimäistä haukea vastaan on yksi koko Takahatan elokuvan kuuluisimmista yksittäisistä kohtauksista, vaikka lopputaistelu kaikessa eeppisyydessään viekin tästä silkassa näyttävyydessään voiton helposti.Erään vanhan läpyskän mukaan tarinan eräänä tarkoituksena olikin kuvata yhteisöllisen kalastajakylän avulla sosialistista idylliä, jossa rohkean yksilön kasvu ja ponnistelut hyödyttävät koko yhteisöä ja jossa köyhälistö onnistuu kollektiivina karistamaan sorron ikeet niskoiltaan. Muistinko jo mainita tämän imeneen inspiraatiota nimenomaan neuvostoliittolaisista leffoista?Horus, auringon prinssi toikin useassa kohtaa jo vahvasti mieleen oman henkilökohtaisen Ghibli-suosikkini Prinsessa Mononoken, joka niinikään on saanut vaikutteita ainu-kansan kulttuurista ja tarinoista. Lienee hyvin mahdollista, että Miyazaki olikin tarkoittanut viimeiseksi suunnitellun teoksensa jonkinlaiseksi löyhäksi tribuutiksi nimenonaan tälle varhaisvuosiensa klassikolle. Niin tai näin, ei tästä kuitenkaan kannata liikaa alkaa etsiä merkkejä tulevasta, sillä tekniikka on tässä vaiheessa vielä niin paljon kehittymättömämpää sekä tarina ja hahmotkin muistuttavat vain karkeasti myöhemmän muodon saanutta korkeaa standardiaan.",Takahatan debyytti kuuluu jokaisen vähänkään animea seuraavan pakolliseen perusyleissivistykseen.
450,100.0,"Hostel ei sitten koskaan tullut Suomessa teatterilevitykseen, vaikka sitä kovasti uhottiinkin. Onneksi olin oikeassa paikassa oikeaan aikaan. Viime kevään Night Visions -elokuvafestivaali tarjosi hienon tilaisuuden nähdä Hostel teatterissa. Heti leffan nähtyäni jäin odottamaan DVD-julkaisua, jonka sitten viime syksynä kaappasin syliini. Nyt sain aikaiseksi kuunnella kommenttiraidan, jossa valotetaan mukavasti kaikkea leffan tekemisestä.Kaksi amerikkalaista miehenalkua rellestävät Euroopan reissullaan. Mukaan on myös eksynyt islantilainen tyyppi, joka ottaa kaiken irti reissusta. Pojille tarjotaan tilaisuus lähteä unelmien täyttämään paratiisimaiseen kylpylään, jossa on naisia joka sormelle. Aluksi juoni saattaa tuntua huonolta teinikomedialta, jossa poltetaan paljon pilveä ja hässitään kaikkea mitä eteen tulee. Näin ei kuitenkaan ole, tai oikeastaan pilveä poltetaan ja melkein kaikkea mikä eteen tulee hässitään, mutta silti pinnan alta paljastuu jotain niin karua, ettei kauhuelokuvissa ole sellaista valovuosiin nähty.Hostel on erinomainen esimerkki elokuvasta, jossa kaikki toimii. Näyttelijät luovat uskottavan tunnelman. Eikä heidän karua kohtaloaan ole kiva katsella sivusta. Hahmoihin samaistuu elokuvan aikana aivan erityislaatuisella tavalla, ja syvältä riipaisee, kun täytyy katselle tyyppien kuolevan yksitellen. Kivana lisänä Hostel ei vain tyydy tappamaan sen tähtiä, vaan se muodostaan niiden ympärille oikean kidutusoopperan, joka pitää otteessaan loppuun asti.Eli Roth todisti lahjansa jo Cabin Feverissä. Nyt Roth on saanut kovan luokan kumppanin, Quentin Tarantinon, joka on hyvin läsnä keromassa mietteitään kommenttiraidalla. Kommenttiraita paljastaa monia pieniä saloja leffasta, ja sen kuunteleminen on erittäin suositeltavaa. Roth ja Tarantino heittävät hyvää läppää koko raidan ajan, sekä paljastavat monia pieniä juttuja leffasta.Pienet yksityiskohdat tekevät Hostelista niin erinomaisen. Takeshi Miiken cameo, jos mikään on riittävä todiste erinomaisista yksityiskohdista. Gore on myös hyvin tarkkaa ja erittäin graafista. Harvoin näkee mitään näin inhottavan realistista verellä mässäilyä. Mutta kun moottorisaha pärähtää käyntiin, on katsoja tippua penkiltä; saha pärisee kiitettävän karusti. Jottei meno olisi jo tarpeeksi ällöä muutenkin, niin Roth päätti mitä ilmeisimmin luoda eräänlaista realistisuutta pistämällä melkein jokaisen uhrin oksentamaan. Oksennus toden teolla tuo realistisuutta. Vaikka sitä onkin inhottava katsoa, voi silti vain todeta, noin mäkin tossa tilanteessa tekisin.Lopputuloksena Hostel on äärimmäisen häiriintynyt katselma ihmismielen sadistisista tarpeista, jossa on ripaus Rothille tyypillistä huumoria. Sitä toivoi ja pelkäsi jatko-osaa, mutta nyt sitä vain lähinnä odottaa, sillä sen verran kovia juttuja Roth on jatkikseen mukaan saanut (enkä nyt viittaa suomalaisen Vera Jordanovan esiintymiseen siinä), että siitä ei missään nimessä voi tulla huonoa leffaa.","Pinnan alta paljastuu jotain niin karua, ettei kauhuelokuvissa ole sellaista valovuosiin nähty."
451,80.0,"Heikosta Cabin Fever -kauhuelokuvasta pinnalle potkaissut ohjaaja Eli Rothin uusin elokuva Hostel on varmastikin raaimpia elokuvia aikoihin. Itse Tarantinon Quentin oli laittanut dollareita likoon pläjäykseen, mikä olikin varmaan yksi syy kohtalaiseen hyvään menestykseen maaimalla, Suomessa Hostel katseltiin dvd:ltä, vältti teatterikierroksen viimeiseen asti, ainoastaan Night Visionilla tämä pyötähti. ""On olemassa paikka, jossa sairaimmatkin fantasiat käyvät toteen."" Tuo trailerissakin nähty lause pitää todellakin paikkansa. Hostel alkaa jonkinlaisena komediana, jossa pojat pitää vähän hauskaa, mutta mitä pidemälle leffa etenee sitä inhottavammaksi se käy. Leffan viimeiset 30 minuuttia ovat jo sellaista splätteriä mitä ei olla aikoihin nähty.Juonenpoikanen ei kummoinen ole. Kolme kaverusta kiertelee Slovakiaa ja pitää hauskaa. Naisia, yökerhoja ja alkoholia. Pojat saavat salaperäisen vihjeen syrjemmällä sijaitsevasta majatalosta, jossa hauskuudella ei ole rajoja. Kaverukset eivät kauaa mieti, kun ovat jo matkalla kohti kyseisestä aluetta. Perille päästyään pojat todella huomaavat, että heille ei valehdeltu. Hauskuudella on vain tällä alueella kova hinta.Hostel ei ole kovin pelottava kauhuelokuva, mutta inhorealismia riittää senkin edestä. Varsinkin loppupuolen tapahtumat: eipä hetkeen tule mieleen missä olisi ollut ihmisen ruumiinosia yhtä paljon. Kidutuskohtaukset on toteutettu aidosti, joka välillä tuntuu jopa itsessään. Ohjaaja Eli Rothilla on ilmeisesti ollut pakontarve näyttää sadismia oikein kunnolla, sillä sitä tässä piisaa reilusti. Näyttelijä puolella tehdään kohtalaista jälkeä. Jay Hernandez tekee Paxtonina porukan parhaan roolin, jonka näkökulmasta koko elokuva lähes nähdäänkin.Sloviakiahan syytti elokuvaa maansa mustamaalaamisesta, tiedä sitten oliko mainoskikka vai tosijuttu?Kokonaisuutena Hostel on tarpeeksi omaperäinen kauhuelokuva, jossa verta ja ruumiinosia ei olla säästelty. Herkkähermoisilta menee varmaankin yöunet hetkeksi tämän nähtyään. Jatko-osa on jo suunniteilla. Nykyajan teinikauhuelokuvat ottakaa tästä opiksenne. Halvat euromatkat houkuttelevat tämän jälkeen. Dvd-julkaisu on varsin laadukas extroineen.  ""Welcome to worst nightmare""nimimerkki: andy",Leffan viimeiset 30 minuuttia ovat sellaista splätteriä mitä ei olla aikoihin nähty.
452,60.0,"Tarantinon nimi myy. Siksipä moni erehtyy luulemaan Hostelia sen tuottajan eli Q:n ohjaukseksi, mitä se ei tokikaan ole. Asialla on nimittäin elokuvissaan mm. elimien irrotteluun innostunut Eli Roth eli bondmaisesti lausuttuna Roth, Eli Roth.Superristiriitaisen vastaanoton saanut Hostel on pienen budjetin leffa, jossa mm. ohjaajan kaveri, islantilainen bisnesmies Eythor Gudjonsson pääsee vetämään yhden päärooleista. Jay Hernandez on yksi harvoista vähän tutummista nimistä. Pienimuotoisuudesta huolimatta Rothin veriroiskeisessa läpässä on jotakin, joka saa Tarantinon nimen läsnäolon tuntumaan täysin hyväksytyltä. Päähenkilö-dudejen täysin huoleton asenne, popcorn-sanailu sekä leffan kaihtamattomuus paljaan pinnan näyttämiseen ja väkivaltaan eli yksinkertaisesti mielipiteitä luova provokaatio ovat Tarantinon mieleen tuovia. Nimenomaan vain tiettyyn pisteeseen saakka.Miinuspuoliltaan elokuva vaikuttaa jopa perverssillä tapaa siltä, että setä Eli eli Hostelin myötä vain palasen omaa (sadistista) fantasiaansa. Huolettoman sumuisesta naiskentelevasta reilailuelämästä lopun kidutussessioihin asti. Ja että mukaan istutettu kapitalisminvastaisuus olisi vain se kuulu tekosyy erilaisten elämäneliksiirien roiskinnalle. Hostelin verikekkerit Slovakiassa alkavat oikeastaan vasta viimeisellä puolituntisella, sitä ennen Euroopassa olon kunniaksi on kuultu paljon erilaisia kieliä, dokattu ja näytetty paljon povenkaarta. Kieltämättä komea ja sairaalloisesti verta roiskiva leffa jää lopulta keskinkertaisuudeksi – ei vähiten lopun onnahtelevien sattumusten myötä. Ja kun status vaihtuu Erittäin hyvästä Elittäin hyväksi, niin se tarkoittaa sitä, että toista yötä moisessa matkustajakodissa ei kyllä jaksaisi.",Status vaihtuu lopulta erittäin hyvästä Elittäin hyväksi. Eli veriroiskeista läppää on luvassa.
453,30.0,"Tarttui Makuunin hyllystä käteen sitten tämä Quentin Tarantinon nimellä myytävä kauhupläjäys. Odotukset olivat kuultujen kehujen jälkeen todella korkealla, mutta hyvästä ideastaan huolimatta Hostel on valtava pettymys. Ohjaaja/käsikirjoittaja Eli Roth on hukannut kiehtovan idean typerällä toteutuksella. Elokuva alkaa kuin mikä tahansa teiniseksikomedia amerikan maalta paitsi että paljaita tissejä nähdään jopa selvästi enemmän. Kiitos kuuluu Euroopassa kuvaamiselle? No melkein puoliväliin saakka Hostel tarjoaakin tätä herkkua eikä jännityksestä tai kauheuksista ole tietoakaan.Jälkimmäisellä puoliskollakaan tissien määrä ei vähene, mutta nyt päästään jo vihdoin asiaan ja pääosan pojilta alkaa typerät vitsit vähetä. Hauskuuden väheneminen on kuitenkin valitettavasti käänteisverrannollinen uskottavuusongelman kanssa ja lopulta katsoja voi vain ihmetelllä mihin paskaan Tarantino onkaan kehdannut nimensä laittaa. Elokuva on täynnä sattumuksia ja tapahtumia, joiden realistisuuteen uskovat vain Ihmeperhettä tositarinana pitävät lapsoset.Jos Saw II:n taustatarina kauheuksien aikaansaamiseksi ei täysin sinuun uponnut, niin Hostel on siihen verrattuna suorastaan umpisurkea. Pääosien roolihahmoista ei hyvien eikä pahojen puolelta löydy yhtään, jonka selviytyminen kiinnostaisi, joten elokuvan loppu menee täystuhoa toivoessa. Näyttelijäsuorituksetkaan eivät häikäise, mutta Jan Vlasák sadistisena bisnesmiehenä on kohtalaisen mainio.No tokihan lopun sadistiset, erittäin veriset kohtaukset ovat osittain ahdistavaa katsottavaa, mutteivät kylläkään pelottavaa missään vaiheessa. Kun vielä osa näistä veriruiskutteluista on tehty koomisesti, ei tätä elokuvaa todellakaan voi hyvänä kauhuleffana pitää. Useat leffassa nähdyt tissiparit saavat kyllä viisi tähteä, mutta Hostel elokuvana vain 1,5. Katsokaa Wolf Creek tai Descent mieluummin.nimimerkki: Dreamer","Elokuva on täynnä sattumuksia ja tapahtumia, joiden realistisuuteen uskovat vain Ihmeperhettä tositarinana pitävät."
454,90.0,"Kolme kaverusta kiertelee ympäri Eurooppaa etsien naisia, viinaa, pilveä ja naisia. Amsterdamissa kolmikko eksyy bordelliin ja palattuaan sieltä he huomaavat majapaikkansa ovien olevan jo lukossa. Parittaja, Alex, kutsuu heidät huoneeseensa jossa kaverukset kuulevat Bratislavan lähistöllä sijaitsevasta pikkukaupungista jossa on paljon kauniita naisia. Niinpä kolmikko lähtee matkaan ja eipä aikaakaan kun kaverukset ovat taas olutlasi kourassa, marisätkä suussa ja seksikäs tyttönen vieressä. Erinäisten kommellusten jälkeen yksi kolmikosta katoaa...Hostel alkaa hyvin vapaana ja kevyenä komediana, mutta loppua kohden se muuttuu jännityselementtien saattelemana brutaaliksi kauhuksi, verilöylyksi, joka saa turtuneimmankin katsojan irvistelemään. Elokuva menee lähelle äärirajoja niin seksin kuin väkivallankin kanssa onnistuen kuitenkin välttämään väkivallan ihannoinnin ja pornoelokuvaksi muuttumisen. Hostel jyrää koko ajan eteenpäin kuin suuri höyryveturi ohjaaja Eli Rothin latoessa hiiliä, tai pikemminkin irtoraajoja, uuniin.Elokuvan näyttelijäkaarti on suhteellisen tuntematonta sakkia mutta osaa työnsä sitäkin paremmin. Elokuvan keskeisin ""pahis"" on jopa upeasti näytelty. Luontevimmat ja ehkäpä mahtavimmat roolisuoritukset löytyvät kuitenkin sivuhahmoista.Kokonaisuutena Hostel on yksi 2000 -luvun mahtavimmista kauhuelokuvista yhdessä Neil Marshallin kahden ensimmäisen elokuvan kanssa. Hostel on puhdasta kauhuviihdettä ilman turhia juonikoukeroita. Tissit heiluvat, veri roiskuu, saha pärisee, aseet paukkuvat ja uhrit huutavat. Bratislavan lähellä rahalla voi ilmeisesti tehdä mitä tahansa. Mitä tahansa.Hostel sai kuitenkin ainakin minut miettimään hetken aikaa, miten on tultu tilanteeseen, jossa ihmiset haluavat katsoa toisia ihmisiä brutaalisti kidutettavan ja silvottavan, ja lopuksi tapettavan. Vielä viime vuosisadan puolessa välissä ihmiset katsoivat ja kauhistelivat vampyyreja ja ihmissusia, puhumattakaan Frankensteinin hirviöstä! Nyt kansa tahtoo aina vain verisempää ja raaempaa viihdettä ja studiot antavat kansalle mitä se haluaa. Yhteiskuntamme muuttuu koko ajan väkivaltaisemmaksi ja elokuvateollisuuden tabut ovat lähes hävinneet. Nykyään voi tehdä lähes mitä tahansa jos on rahaa. Hostel vain vähän kärjistää sanomaa ja toimittaa sen moottorisahan kera perille.","Verta, ruohoa ja tissejä."
455,70.0,"Kolme kaverusta kiertelevät eurooppaa bilettäen sanan kaikissa merkitysissä: Naisia riittää, huumeista tai viinasta puhumattakaan. Kolmikko saa vihiä Bratislavassa sijaitsevasta hostellista, josta löytyy kaikkea mitä he reissulleen ovat tulleet etsimään. Kuitenkin kauniiden naisten ja idyllisen kylpylän kulissien takana vaanii jotain todella järkyttävää, jonka olisi mieluummin voinut jättää kokematta...Hostel-elokuva on helposti jaettavissa kahteen osioon. Ensimmäinen tunteroinen pyörähtää estottomissa merkeissä, seuratessa veikeän kaverusporukan toilailua ja armotonta biletystä. Ensimmäisen tunnin aikana elokuva hetkittäin vajoaa jopa teinileffan alalukemiin. Tässä elokuvassa se ei haittaa. Lienee jopa viisasta pohjustaa tulevia kauheuksia hieman vapaammissa merkeissä. Sitten toinen osio viimeinen puolituntinen räjäyttää kankaalle jotain mitä ei ihan joka päivä ollakkaan nähty. Käsittämättömät väkivaltaisuudet pääsevät valloilleen. Sanat armo ja sääli eivät kuulu näiden silmiä repivien mielipuolien sanavarastoon. Hostellin viimeinen kolmannes esittelee meininkiä joka saa varmasti useat jo kaiken nähneet gorefriikitkin jaloilleen. Sanotaan kauniisti että kysymyksessä on materiaalia, joka ei ole missään määrin mukavaa katsottavaa. Ohjauksesta vastaa goreguru Eli Roth ja Tarantinokin on antanut filmille siunauksensa. Eräänlainen laaduntae on siis kasassa. Näyttelijätyö onnistuu ja nuorukaisten kokemia kauheuksia ei toivoisi edes vihollisilleen, joten myötätunto seisoo vakaasti kolmikon tukena. Järkyttävä ja kauhukuvia herättävä Hostel lienee väkivaltaisimpien elokuvien kymmenikössä mitä on tullut nähtyä. Jos etsit biletystä, seksiä ja ultimaattista sadismia olet löytänyt etsimäsi. Genren joukoissa seisovana annan näinkin suuren pistemäärän, vaikka mielestäni tällainen väkivalta on sairasta ja kauheaa. Tämän lajityypin elokuvat muistuttavat meitä siitä, että maailma on sairas paikka jossa rahalla voi ostaa vaikka toisen hengen.",Näyttelijätyö onnistuu ja nuorukaisten kokemia kauheuksia ei toivoisi edes vihollisilleen.
456,40.0,"Kolme reppureissaajaa, Oli (Eythor Gudjonsson), Josh (Derek Richardson) ja Paxton (Jay Hernandez) suuntaavat hollantilaisen liikemiehen (Jan Vlasák) neuvosta Slovakiaan erittäin hedonistisissa aikeissa. Valitettavasti em. trio ei ole tainnut kuulla Kaikista Vanhimpien Temppujen Kirjasta, sillä juuri kaikista vanhimmasta tempusta on kyse. Luonnollisesti yksi jää henkiin tasaamaan tilejä, joten verta valuu uudelleen.Eli Roth ohjastelee ja riipustelee kauhuelokuvan mikä voidaan laskea ns. fyysiseen kauhuun. Se ei perustu tuntemattomaan, klaustrofobiaan tai mielen romahdukseen vaan puhtaasti fyysiseen meininkiin. Karkeasti sanoen se on sellainen elokuva missä verisiä kuolinkohtauksia venytetään kyllästymiseen asti ja meikki- ja tarpeistojuipit painavat pitkiä päiviä. Paljas pinta on aika usein veren peitossa ja henkilöhahmot ovat pelkkiä ärsyttäviä pahviukkoja. Se ei ole uusi alagenre, mutta elpyi 2000-luvun ekan vuosikymmenen puolivälissä ja Hostel on se vähemmän kekseliäs elvyttäjä.Näyttelijäntyö ei loista, mutta tuska ja pelko vaikuttaa erittäin aidolta ja fyysiseltä myös. Ongelmaksi heille muodostuu käsikirjoitus, sillä tarinassa ei ole oikein minkäänlaista käännettä. Lisäksi mitään selkeää, tunnistettavaa antagonistia (edes mörkönä) ei ole havaittavissa ja Jan Vlasákin merkitys on varsin viitteellinen. Pääroolien triadi on pelkkiä ärsyttäviä nilkkejä joiden verinen loppu ei merkitse yhtään mitään.Vaikka juoni on tyhmä ja henkilöt lihatiskille kuuluvaa jätettä niin ohjauksessa on onneksi puhtia. Alku on aivan eri genren elokuvasta ja varsinaisen gorno-osuuden alkaessa huomaa että Eli Roth todella osaa ohjata erittäin karmivia ja kivuliaita kuolinkohtauksia hyvin vähällä varsinaisella gorella. Kaikki ei kuitenkaan ole katsojan mielikuvituksen varassa, sillä moottorisahan kanssa liukastuminen johtaa veriseen haaveriin ja verisen rääkkäykset jäljet myös näytetään. Ohjauksesta ja goren tasokkuudesta tuleekin bonusta, mutta elokuvana Hostel putoaa mitättömien goremässäilyjen joukkoon. Se on ehkä myöhemmin ja isommalla budjetilla tehty, mutta aivan yhtä tympeä ja tarkoitukseton se osaa olla.Veriroisketta, T&A-kuvastoa ja niiden alla piileksii yhdentekevä elokuva. Bongatkaa japanilainen, rankkoja leffoja tekevä ohjaaja!",Elokuva missä verisiä kuolinkohtauksia venytetään kyllästymiseen asti.
457,100.0,"Hostel on erinomaisen Cabin Feverin ohjaajan toinen ohjaustyö ja täysiverinen mestariteos omalla sarallaan eli sadisitsessa kauhussa, joka on pitkään ollut alamaissa. Usein on Saw laitettu tähän kategoriaan, vaikka se on trilleri. Hostel kertoo kolmesta ystävyksestä (kaksi amerikkalaista ja islantilainen), jotka ovat kiertelemässä Eurooppaa reput selässä. Slovakiassa pojat päätyvät retkeilymajataloon, jossa on..hmmhyvä palvelu. yön aikana Oli, porukan islantilainen vahvistus katoaa mystisesti. Mutta siitä vasta saavat alkunsa sadistiset tapahtumat.Hostel on elokuvia, joiden aikana tulee päähän ajatus: hyi helvetti! Ihmisiä tapetaan ja kidutetaan. Verta ja irtoraajoja riittää vaikka kuuteen splatter-leffaan. Tästä voisi saada aikaan kammottavan huonon elokuvan, mutta kun ohjaajanpallilla istuu Rothin kaltainen visionääri, on tuloskin sen mukaista. Cabin Fever oli kauhuelokuvafanin tekemä kauhuelokuva muille genren ystäville, mutta tämä on jo turvallisesti omilla teillään. Cabin Feverissä ollutta vinksahtanutta huumoria ei ole enää mukana ja meno on vedetty muutenkin muutama astetta synkemmäksi. Ja ne elokuvan tehosteet. Au!! harvoin näkee elokuvaa, jossa on näin inhottavan aidot tehosteet. Välillä tehdään luonnollisesti selväksi, että katsoja katsoo kauhuelokuvaa eikä likaista snuff-pätkää, mutta  ihailtavan häilyväksi raja on vedetty.Elokuvan ainoaksi heikkoudeksi voisi laskea oikeastaan vain käsikirjoituksen yksiulotteisuuden, joka on kuitenkin helposti annettavissa anteeksi, koska elokuva toimii. Ohjaus pelaa ja näyttelijätkin ovat yllättävän hyviä. Vaikka kolme päähahmoa ovatkin pelkkiä kiimaisia (elokuvan alussa ei tehdäkään muuta kuin pannaan) nilkkejä ovat he ainoita, joihin katsoja koko elokuvassa haluaa samaistua ja heidän kärsimyksensä sattuu katsojassakin.Hostel on kerännyt kehuja leffafestivaaleilla ja saa täältäkin päin vain täydet pojot. On myös huomioitavaa, että elokuvan on tuottanut itse Quentin Tarantino, jonka nimellä ainoastaan tätä on joissain maissa levitetty. Lisäksi ohjaajalegenda Takashi Miike vilahtaa cameo-roolissa. Eli Hostel paras kauhuelokuva vuosiin. Jopa The Descent jää tälle kakkoseksi ja se on jo paljon se.nimimerkki: Daniel Baldwin",Verta ja irtoraajoja riittää vaikka kuuteen splatter-leffaan.
458,60.0,"Pari vuotta sitten dvd-hyllyyn suoraan pamahtanut Hostel sai moneltakin osin varsin suopean vastaanoton. Se kertoi itäeurooppalaisesta majatalosta jonka ulkomaalaiset asukit kylmänviileästi kaupattiin rikkaiden sekopäiden kidutettaviksi ja tapettaviksi. Täysin saman idean varaan nojaa myös nyt nähty kakkososa, eikä se tarjoilekaan varsinaisesti mitään uutta.Leffa alkaa pienellä kertauksella edellisosan tapahtumiin, jonka jälkeen esitellään seuraavat epäonniset Amerikkalaismatkaajat: Beth, Lorna ja Whitney (Lauren German, Heather Matarazzo, Jordan Ladd) Tämän tyttökolmikon mukaan lyöttäytyy myös Axelle (suomalainen Vera Jordanova), joka johdattelee uhrilampaat tuttuun Slovakialaiseen hostelliin. Tyttökatraan ohella seurataan välillä myös vastakkaista osapuolta eli kahta herrasmiestä, jotka ovat tehneet tyttöjen päistä tarjouksen ja valmistautuvat nyt listimään nämä jahka heidät on ensin saatu satimeen. Tämä vastakkainasettelu onkin varsin toimiva ratkaisu ja se onnistuu hieman valottamaan sitä, mitä näiden mulkkujen päässä oikein liikkuu. Elokuvan alkupuolisko ei tämän johdosta myöskään laahaa aivan yhtä pahasti kuin ykkösessä. Tunnelma on kautta linjan hyytävän kylmä ja väkivaltainen, mikä tekee vääjäämättömän yhteentörmäyksen seuraamisesta tuskallisen mielenkiintoista. Ensimmäistä osaa haukuttiin toisaalla sadistisen väkivaltaiseksi, eikä mikään ole tässä tapauksessa muuttunut. Yleensä elokuvaväkivalta ja ennen kaikkea ylitseampuva veriroiskeilla mässäily on jokseenkin huvittavaa seurattavaa. Nyt tilanne on kuitenkin toinen ja viattomien ihmisten silmitön kidutus tekee hieman pahaa. Elokuva onkin äärimmäisen anteeksiantamaton ja julma. Armoton asenne toki sopii kyseiseen pätkään kuin nyrkki silmään, mutta tätä katsoessa tulee väkisinkin hieman perverssi olo. Ohjaajan mielenterveys arvelluutaakin, sillä näin taannoin myös erään haastattelun, jossa Eli Roth kertoo naama riemusta vääränä kuinka sairas, verinen ja mahtava Hostel: Part 2 on.Kaikesta tästä huolimatta elokuvasta voi kuitenkin yrittää löytää syvempiä merkityksiä ja itse näenkin Hostel-leffat ennen kaikkea kuvauksena ihmismielen hirvittävästä julmuudesta. Enkä totta puhuen olisi suurestikaan yllättynyt vaikka moista toimintaa jossain päin maailmaa oikeasti harrastettaisiinkin. Oli niin tai näin, elokuvan tarjoama puolitoistatuntinen kuluu varsin sutjakasti, joskaan tätä ei aivan kaikille voikaan suositella.",Tunnelma on kautta linjan hyytävän kylmä ja väkivaltainen.
459,70.0,"Eli Rothin jatko-osa kohua harrastajapiireissä (ja muuallakin herättäneelle) Hostelille ei tunnu niinkään kakkososalta, kuin alunperin tarkoitetulta jatkolta elokuvalle. Kauhuelokuvayleisö on nähdäkseni Rothin Hostel-kaksikon edessä jakaantunut aika selvästi niihin, jotka näistä elokuvista eivät perusta, ja niihin jotka pitävät näitä uuden suuntauksen alkuna.Varsinaisesti mitään uutta Hostel 2 ei kuvastollaan ykkösosaan verrattuna tarjoa, mutta jotain on sentään muuttunut. Ykkösosan karu hylätty tehdas Takashi Miikeineen on vaihtunut entistä hylätympään tehtaaseen, jonka käytäviä partioivat leveäharteiset bodarit koirineen ja kymmenine kameroineen. Edellisen osan inhottava kidutuslaitoksen kotikutoisuus on vaihtunut teolliseen rahantekolaitos-meininkiin, jossa jopa maksavat asiakkaat ovat järjestelmän sääntöjen alaisia. Jos ensimmäisen Hostelin saattoi sormien välistä katsoa jonkin näköiseksi kommentiksi kapitalismin lomakohteiden kääntöpuolesta, raottaa kakkososa itse dystopian nurjaa puolta. Se viimeistään kysyy, onko riittävä varakkuus oikeutus käyttäytyä Elizabeth Bathoryn tavoin tai kiusata sirkkelillä valokuvamallia, ja onko se ettei ole ""kokenut jotain äärimmäistä"" pois ihmisen olemuksesta. Se saattaa järkyttää juuri siksi, ettei kukaan väitä kiduttajille vastaan, ja jos väittää, on jo sidottuna tuoliin juuri ennen kuin vartija tunkee kumipallon suuhun.Elokuvallisilla arvoillaan (jos niistä voi tässä yhteydessä puhua) tekele jää ykkösen varjoon, sillä uutuuden viehätys on kadonnut. Se, mikä elokuvasta ykkösen jälkeen tekee katsomisen arvoisen on sen uudet päähenkilöt: kidutukseen pian osallistuvat amerikkalaiset liikemiehet. Miehet ovat nähneet maailmaa yhdessä ja kokeilleet tabujen rikkomista sukupuolitauteihin asti, mutta ihmisen tappaminen on vielä jäänyt koittamatta. Hostellista he löytävät näppärän ja siistin keinon tämän epäkohdan korjaamiseksi, ja ykkösestä poiketen elokuvan keskeiseksi anniksi ei jää se jännite miten ""uhrit"" päätyvät kidutettaviksi vaan se kuinka kiduttajat rooliinsa valmistautuvat. Juonesta sen enempää paljastamatta täytyy myöntää, että vaikka Hostel Part 2sta voi katsoa alentuvasti, on kohtaus jossa liikemiehet kumiessuissaan marssivat musiikin tahdissa kohti kidutuskammioitaan jotain sellaista, mitä ei kovin usein länsimaisessa elokuvassa tapaa. Ehkä hyvä ettei.Jos Hostelit tahtoo katsoa äärikapitalismin kritiikiksi, ne osuvat kultasuoneen. Jos väkivallan kokee halpana tapana ""shokeerata"" yleisöä, on paras jättää Hostellit niihin mielikuviin, joita sen poranterä suussa sen ensimmäisen elokuvan kannessa aiheuttaa.","Ykkösosan karu hylätty tehdas on vaihtunut entistä hylätympään tehtaaseen, jonka käytäviä partioivat leveäharteiset bodarit"
460,50.0,"Meillä täällä Suomessa on porot, pukki, sauna, makkara, järvet, avannot ja olutta. Slovakialla on puolestaan sairaita paskiaisia, tissejä, kidutusta ja verenlotinaa. Ainakin mikäli on uskominen Eli Rothin Matkusta sinäkin Slovakiaan! -mainokseen eli Hostelin kakkososaan.Hostel: part II pärskähtää käyntiin siitä, mihin Elin edellinen kidutusfantasia jäi. Jay Hernandez tuodaan ruudulle pikakäänteiden saattelemana ja sitten on aika aloittaa ykkösosasta tuttu matkailukierros uudelleen. Avausosan nähneelle tämä on suuri rasite, sillä vaikka kolme jätkää onkin vaihtunut kasaan mallibeibejä, niin tarpeeton koko juonen tehotoisto on jatko-osissa ikuinen ongelma. Lähinnä meno haiskahtaa ykkösosan käyttämättömän potentiaalin täytäntöönpanolta, ja nimenomaan pakkopullailun kautta.Jotta tuttu meno saisi vähän uutta pontta, on Roth kirjoittanut leffaan lisäperspektiivinä kahden tavisjätkän matkan Hostel-tyyliselle huvittelumatkalle. Herrojen Barti & Burgi viihdevierailu Keski-Euroopan kulttuurikehtoon vaikuttaakin hetken julman nerokkaalta käänteeltä, mutta viimeistään lopun twist-henkisyys ravistelee voiman noilta suorituksilta. Lopussa nähdään myös muutenkin yllättävän paljon irrottelua, ja korni päätöskohtaus, jolle on hymyiltävä aidosti.Hostel II on elokuva, jossa hahmoihin todella poraudutaan vain ja ainoastaan konkreettisesti. Jatkis tarjoaa edeltäjäänsä sairaammat verikekkerit, mutta ilman aiempaa särmää ja puhtia: ja tällaista tehotoistoa, jos jotakin, kannattaisi harjoittaa mieluummin vireänä kuin puhdittomana. Paljon parjatussa ”nimettömässä” näyttelijäkaartissa ei ole mitään yhtään suurempaa vikaa, enemmän haittaa juuri se seikka, että tuota pikaa ensiminuuttien jälkeen tietää juuri millaisen (ja kuinka keskinkertaisen!) stoorin sitä saa nähtäväkseen. Kertakäyttösuosituksen saavassa filkassa nähdään myös suomalaisväriä Vera Jordanovan muodo(i)ssa.",Roth pistää verikekkerit uusiksi - nyt 'juhlitaan' naisvoimin.
461,80.0,"Edellisenä vuonna Eli Roth ohjasi kauhuelokuva Hostelin, jossa kolme nuorukaista matkusteli pitkin Eurooppaa ja päätyivät lopulta Slovakiaan mystiseen Hosteliin, jossa riemua riitti yllin kyllin, kenenkään tietämättä siihen liittyvää rahakasta salaisuutta. Eli Roth lähti työstämään jatkoa Hostelille lähes heti ja lopputuloksena saadaan jälleen matkustella pitkin Slovakiaa ja päädytään takaisin Hosteliin. Tällä matkalla nuoret miehet ovat vaihtuneet nuoriksi naisiksi ja perehdytään tällä kerralla hieman enemmän siihen rahakkaaseen organisaatioonkin kuin ensimmäisessä osassa. Ja jälleen Roth tuo ruudulle toinen toistaan häiriintyneempää kidutus festifaalia ja herättää luultavasti jälleen pahennusta joissain piireissä.Hostel II alkaa suoraan siitä mihin ensimmäinen osa katsojan jätti. Hostelista selvinnyt Paxton (Hernandez) saapuu junalla perille, josta hän pääsee sairaala hoitoon. Toisaalla ihmisistä maksava organisaatio saa kaksi uutta jäsentä riveihinsä Stuart (Bart) ja Todd (Burgi) alkavat oppimaan miten ihmisiä kidutetaan. Sitten lähdetään seuraamaan kolmen sinkkunaisen Bethin (German), Whitneyn (Philips) ja Lornan (Matarazzo) matkaamista. He tapaavat sattumalta Axellen (Jordanova), joka kertoo heille nuorten suosimasta Hostellista. Eipä aikaakaan kun kolmikko on kovissa bileissä mukana, kunnes yksi heistä katoaa ja pian sadistiset menot ovat päällä jälleen.Eli Roth jatkaa loistavalla linjalla ensimmäisen Hostellin tapaan. Alku lähtee mukavan hitaasti liikkeelle ja Roth antaa pikku hiljaa rajujen kidutusten tulla ruudulle. Hostel II:sessa verinen aste ollaan viety asteen rankemalle tasolle ja nähdään tässä varmastikkin yksi verisimmistä kidutuskohtauksista kenties koskaan. Roth tasapainottelee sopivasti kuvaten nuorten naisten matkaa kohtalonsa päähän ja toisaalla kahden miehen oppimmista kidutusten mestareiksi. Itse Q Tarantino on tuonut rahapussinsa Rothille, joka luo toinen toistaan rajumpia roiskeita pitkin ruutua ja antaa kauniin audiovisuaalisuuden viedä mukanaan. Roth tarjoaa tyypillistä mustaa huumoriakin sekaan, jota kaikki ei vältämättä huumoriksi edes tunnista.Rothin tekemä käsikirjoitus antaa hahmoilleen aikaa tulla tutuiksi katsojalle ja näin sekä mies, että naispuoliset katsojat voivat valita suosikkinsa, joka tosin voi menehtyä hetkenä minä hyvänsä. Roth kuvaa myös kauniisti kuvat Sloviakin kaduilta, kahden naisen herkkähetki uima-altaassa ja rankat kidutus kohtaukset tuodaan sen verran realistisesti katojan eteen, että varmasti tietää minkälaista elokuvaa on katsomassa.Näyttelijät tekevät toimivaa työtä. Roger Bart ja Richard Burgi näyttelevät hyvin Hostelin uusia kiduttajia, joiden omatunto hieman kolkuttaa välillä. Edwige Fenech käy tekemässä pienen roolin organisaation johtajana. Kauniit naisnäyttelijät Lauren German, Bijou Phillips ja Vera ""Iiro Seppäsen heila"" Jordanova pärjäävät rooleissaan jopa paremmin kuin ensimmäisen osan pojat ja kyllähän tässä elokuvassa silmä lepäsi kivasti.Kokonaisuutena Hostel II on kohtalaisen onnistunut jatko-osa Hostelille ja samalla yksi kauneimmin kuvatuista elokuvista pitkiin aikoihin. Mielipiteet tulevat varmastikin jakautumaan rajusti kahtia, mutta Eli Rothin ohjaustöihin kiinnostuneille Hostel II on matka perversioiden täyttämään ja groteskiin maailmaan.nimimerkki: andy",Matka perversioiden täyttämään ja groteskiin maailmaan.
462,60.0,"James Wanin ohjaaman Saw-trillerin (2004) jälkeen alkoikin tulla melkoiseen tahtiin runsaalla gorella hyöstettyjä kauhuelokuvia. Yksi tälläinen tapaus on Eli Rothin ohjaama ja Quentin Tarantinon tuottama Hostel (2005), joka kertoi kaveriporukan matkasta Slovakiassa. Yllätyshitiksi osoittautunut sadistinen Hostel suorastaan huusi jatko-osaa ja sellainen valmistui pari vuotta myöhhemmin, jälleen Eli Rothin ohjaamana ja Quentin Tarantinon tuottamana: nimellä Hostel Part II. Idea säilyi melko samanlaisena. Ainoastaan ensimmäisessa osassa ollut poikaporukka korvattiin nuorilla naisilla ja sadistisia kohtauksia vietiin astetta julmemmalle tasolle. Nyt trilogiaksi asti ennättanyt Hostel-sarjan uusin osa Hostel: Part 3  julkaistiin muutamia kauhufestareita lukuun ottamatta suoraan DVD-levitykseen. Eli Roth pysyttelee tällä kertaa vain käsikirjoittajan ja tuottajan hommissa. Ohjaajana häärii ennenkin Hostel-tiimissä mukana ollut ja kauhuelokuvien parissa työskennellyt Scott Spiegel.Hostel:Part 3:sen tarinassa ollaan siirrytty Slovakiasta-Las Vegasiin. Scott (Hallisay) on menossa viikon kuluttua naimisiin ja hänen paras ystävänsä Carter (Pardue) järjestää kahden muun kaverin Justinin (Hensley) ja Miken (Stone)kanssa Scottille polttarit Las Vegasissa. Ilta käynnistyy tylsästi eräällä casinolla, mutta pian porukka saa vihiä hieman kaupungin kupeessa sijaitsevasta uudesta yökerhosta. Seuraavana aamuna hotellihuonessa kukaan ei tunnu muistavan edellisestä illasta mitään ja Mike on kadonnut jälkiä jättämättä. Samaan aikaan eräs Ukrainalainen pariskunta herää oudossa kalterihäkissä.Hostel: Part 3 on viihdyttävä jatko ja toivottavasti (päätös) Eli Rothin luomalla tarinalle. Tarinan siirtäminen Slovakiasta- Las Vegasiin voikin tuntua aluksi hieman hölmöltä idealta. Tarinaan on selkeästi haettu vaikutteita ensimmäisestä Hangover-Kauhea kankkunen elokuvasta, joista kertoo polttarit Las Vegasissa ja lievä muistinmenetys seuraavana aamuna. Tunnelma pysyy jälleen sopivan ilkeänä ja pieni annos huumoria antaa hyvän potkun kyljelle. Seuraava kappale SPOILAA hieman juonta.Uutena tässä tarinassa nähdään miten Elite Hunting Clubin maksavat asiakkaat katselevat teatterin tapaisessa salissa miten heille valittuja uhreja kidutetaan ja he saavat myös valita tekotavan miten haluavat uhria satuttaa. Kidutuskohtauksissa ei aivan mennä edellisen osan tasolle. Tälläkin kertaa tosin on luvassa sopivan inhottavaa meininkiä: mm ihon repimistä naamalta, ihmisen syöttämistä torakoille ja ihmisen ampumista juosilla lähietäisyydeltä. Loppu puoli elokuvasta onkin enemmän vain väkivaltamättöä, juoksemista ja arvailua kuka kuolee seuraavaksi ja millä tavalla. Parin juonenkäänteen voimalla tietenkin.Näyttelijäporukka ei nyt mitenkään juhli rooleissaan. Monien sivuroolien veteraani Thomas Kretschmann ja Chris Coy ovat sopivan sadistiset Elite Hunting Clubia pyörittävinä jäseninä. Kip Pardue, Brian Hallisay, Skyler Stone ja John Hensley ovat perus porukka pitämässä hauskaa, mutta joutuvat hieman väärään paikkaan väärään aikaan.Kokonaisuutena Hostel: Part 3 päättää Hostel trilogian kohtalaisen viihdyttävästi, mutta terävin terä alkaa olla jo vähän ruosteessa. Tähän olisi todellakin hyvä päättää Elite Hunting Clubin ihmismetsästyskausi.  ","Päättää Hostel trilogian kohtalaisen viihdyttävästi, mutta terävin terä alkaa olla jo vähän ruosteessa."
463,60.0,"Nytpä sitä kovasti toivoisi, että olisi tullut lukeneeksi vähän ensi alkuun Mauritz Stillerin Hotel Imperialin tuotantohistoriasta sekä myöhemmästä maineesta ennen sen näkemistä, sillä kaikenlainen taustapöhinä on tämän kohdalla oikeasti vähintään yhtä kiinnostavaa tarinaa kuin itse tuotoskin. Alunperinhän Stiller lähti Victor Sjöströmin jalanjäljissä kovapalkkaiseen tähtiohjaajan virkaan Hollywoodiin, mutta piankos mestari joutuikin vastatusten unelmakaupungin legendaarisen hankalan studiojärjestelmän kanssa, mikä viimeistään Viettelijättären epäonnistumisen jälkeen johti sellaiseen tosielämän draamaan, että koko sotkusta saisi jo ihan hyvän elokuvankin aikaiseksi.Hotel Imperialin kohdalla maailmalle lähteneen suomalaissyntyisen Stillerin legenda vain paisuu entisestään. Ohjaaja itse kuoli vain vuotta myöhemmin keuhkotautiin, kuten kävi myös tämän roistoa näyttelevälle George Siegmannille. Hotel Imperialin kuvausten aikaan kuoli myös naispääosanäyttelijä Pola Negrin silloinen rakastaja Rudolph Valentino, Negrin itsensä huippu-uran Amerikassa lässähtäessä täydellisesti vuosikymmenen loppuun mennessä. Miespääosaa esittävälle James Hallille kävi samoin kuin Negrille ja reilu vuosikymmen myöhemmin mies olikin jo maan mullissa. Myöhemmin Hollywood-pomot päättivät tuottaa Stillerin ""kirotusta elokuvasta"" vielä ääniraidalla varustetun remaken, mutta sekin ajautui nopeasti täydelliseen tuotantohelvettiin, josta syntynyt lopullinen tuotos floppasi täydellisesti lippuluukuilla.Monenmoista tarinaa ja legendaa löytyy, mutta palataanpa vielä hetkeksi itse teoksen perkaamiseen. Hotel Imperial on ensimmäisen maailmansodan kaaoksen keskelle sijoittuva kertomus pieneen hotelliin piilottautuvasta itävaltalaisesta upseerista, joka jää lopulta ansaan venäläisten joukkojen vallattua kaupungin ja asettauduttua taloksi samaiseen majataloon. Itävaltalaisen apuna kuitenkin nähdään hotellin jalo palvelijatar, jota kohtaan tämä alkaa pikkuhiljaa muodostaa syvempiä tunteita.Tulkoon jo tähän alkuun murjaistua, että itselläni oli huomattavia vaikeuksia pitää mielenkiintoa yllä koko Hotel Imperialin keston ajan, mikä Stillerin leffoja katsellessa on tunne, jonka parissa en vielä koskaan ole tähän päivään mennessä joutunut mielessäni painiskelemaan. Syynä tähän lienee käsikirjoituksen heppoisuus, joka ei jätä varsin perinteisen draamansa lisäksi itse tarinaan tai hahmoihin oikein minkäänlaista kunnollista syvyyttä, itselleni ei edes tarttumapintaa. Silmämääräisesti arvioisin Hotel Imperialin vielä lukeutuvan tuotantoarvoiltaan vähäisempiin tuotoksiin, joten mitään lavastetaiteen tai pääkaksikon suoritusta kummempaa lajinsa riemuvoittoa on turha tältä odottaa.",Heppoinen käsikirjoitus ei jätä tarinalle tai hahmoille kovinkaan kaksista syvyyttä.
464,80.0,"Richie ja Eddie ovat kaveruksia jotka yrittävät pitää talouttaan pystyssä perustamansa hotellin avulla. Asiakkaita ei juuri näy koska hotelli on syrjäisellä seudulla ydinvoimalan vieressä. Kaiken lisäksi pojat tykkäävät tirkistellä asiakkaita.Eräänä päivänä sitten tapahtuu. Kuuluisa näyttelijätär saapuu hotelliin. Pojat tietenkin retkahtavat kaunottareen. Pian alkaa nolojen tilanteiden sarja, jossa Rich ja Eddie kokevat kovia. Soppaa hämmentää se vielä kun näyttelijättären poikaystävä saapuu hotelliin.Hotelli Paradiso on väkivaltaista junttihuumoria parhaimmillaan. Elokuva on suoraan sanottuna huono. Miksi neljä pistettä? Koska tälläistä jätettä pitää rakastaa. Se on hauska ja suruton. Jätkät hakkaavat, toisinaan se on taidetta.  Eli elokuva suoraan sanottuna on hauska ja hyvä. Ohjaus on syvältä ja näyttelijät (Pääkaksikkoa lukuunottamatta) surkeita.Mutta tätä elokuvaa pitää rakastaa. Leffa on hauska, hyvä, tyylitön ja huono. Siinä kaikki mitä juntti huumorinkuluttaja tarvitsee.",Väkivaltaista junttihuumoria parhaimmillaan.
465,60.0,"Hotelli Paradiso on maailman huonoin hotelli. Tai ainakin finalisti kyseisessä kisassa. Richard Twat, jonka nimi äännetään 'Thwaite' (Rik Mayall) on töykeä, epäpätevä, varastaa asiakkaiden alusvaatteita ja hän myös pukeutuu niihin. Eddie (Adrian Edmondson) on juoppo ja epäpätevä. Kaikki menee pieleen epäpätevän kaksikon ränsistyneessä hotellissa ja epäonnen kruunu on Gina Carbonara (Helene Mahieu) joka on paossa hullulta poikaystävältä, Gino Bologneselta (Vincent Cassel) jolla on asennevamma monien asioiden suhteen.Rik Mayallin ja Adrian Edmondsonin anarkistinen Richiestä ja Eddiestä koostuva koheltajaduo on hotellin johdossa ja kokonaisuus on täynnä ivailevaa dialogia, slapstickia ja ylivedettyä meininkiä, mutta jää harmillisen heikoksi kokonaisuutena, vaikka yksittäiset kohtaukset ovat ajoittain huutonauruhauskoja. Mukaan mahtuu myös vihreää limaoksennusta, kumisia haarattomia pikkuhousuja ja monia muitakin sekopäisyyksiä. Helene Mahieu on se naiskaunistus komediakokonaisuudessa ja hahmo jää harmillisen vähän hyödynnetyksi elementiksi, vaikka verbaalikomediaa hänestäkin irti saadaan. Kierojen eurooppalaisnilkkien erikoismies, Vincent Cassell revittelee olan takaa elukkamaisena Ginona ja sotkeutuu em. vihreään limaoksennukseen.Meno on huonon maun mukaisen hölmöä, mutta kokonaisuus jää harmillisen ohueksi monen komediaelementin jäädessä paitsioon. On pakko jälkiviisaasti sanoa että Richien ja Eddien sekopäinen komedia toimii huomattavasti paremmin TV-sarjassa. Tässä tapauksessa sekä hauska juoni että puhdas koominen revittely jäävät pahasti vajaiksi ja kokonaisuus naurattaa, mutta jättää huonon jälkimaun.","Naurattaa, mutta jättää huonon jälkimaun."
466,100.0,"Afrikan tapahtumat ovat aina olleet melko taka-alalla. Tavalliset ihmiset eivät yleensä tiedä alueen sodista muuta kuin sen, mitä kerrotaan uutisvälineissä eli eivät paljon mitään. Muun muassa Ruandassa 1994 hutujen järjestämä tutsien kansanmurha ei saanut kovinkaan paljon huomiotta, mutta kun se oli ohi, niin tapahtuma unohdettiin melko pian. Terry George, joka oli muun muassa käsikirjoittamassa Hart’s Waria, ohjasi käsiteltävänä olevan Hotelli Ruandan muistutukseksi tästä tapahtumasta. Elokuva näyttää myös kuinka piittaamaton muu maailma on Afrikkaa kohtaa.Hotelli Ruandaa on verrattu paljon Schindlerin listaan, eikä aivan syyttä. Hotelli Ruanda kertoo koruttomasti Ruandassa vuonna 1994 tapahtuneesta tutsien kansanmurhasta. Kuvaus on lähes yhtä rankkaa kuin Schindlerin listassa. Tämä leffa kuvaa hotellinomistaja Paul Rusesabaginan (Don Cheadle) yrityksiä suojella yli tuhatta tutsipakolaista hutujen militanteilta. Eikä muu maailma pahemmin ole kiinnostunut tapahtumasta. Muun muassa YK:n rauhanturvaajia kielletään sotkeutumasta asiaan ja heitä jopa kehotetaan vetäytymään Ruandasta.Hotelli Ruanda kuvaa hyvin Ruandassa tapahtunutta kansanmurhaa. Hutujen raakuus tutseja kohtaan tulee hyvin esille. Tutseja teurastetaan ikään kuin he olisivat tuhoeläimiä. Eikä elokuva unohda myöskään sitä, kuinka piittaamaton muu maailma on tilanteesta. YK:n sotilaat eivät saa puuttua tilanteeseen ja heidät vedetään pois. YK:n paikallinen komentaja eversti Oliver (Nick Nolte) haluasi auttaa, mutta hän ei voi eikä saa auttaa. Ketään ei yksinkertaisesti kiinnosta Ruandan tapahtumat.",Melkein kuin afrikkalaisten oma Schindlerin lista.
467,100.0,"Hotelli Ruanda kertoo tosi tarinan Des Mille Collines-hotellin johtajasta, Paul Rusesabaginasta (Don Cheadle), joka pelasti yhteensä 1 268 tutsin ja hutun hengen Ruandan kansanmurhan aikaan vuoden 1994 kesällä. Länsimaat sulkivat silmänsä tältä tragedialta ja YK:kin lähetti Ruandaan vaivaiset 300 miestä, jotka eivät saaneet edes ampua. Ihmiset kohauttelivat olkiaan eivätkä välittäneet..Elokuvan alussa Paul on täynnä länsimaista materialismia ja elämän tapoja, jossa kuubalaisella sikarilla mitataan valtaa ja tyylikkyyttä. Hän päättää pitää huolta vain perheestään, työpaikastaan ja asiakkaistaan, vaikka ympärillä oleva ihmiskunta ""oireilee"" pahemman kerran. Yhtenä iltana Paul ja hänen vaimonsa Tatiana (Sophie Okonedo) heräävät kadulla tapahtuvaan toimintaan niin karu totuus alkaa syntyä Paulin ja hänen perheensä ympärille. Ja heti seuraavana päivänä kauhut pääsevät valloilleen. Paul saa lahjottua poliisit viemään hänet perheineen ja muutamia naapureita turvaan hotelliinsa, joka toimii jonkin aikaa turvapaikkana, kunnes länsimaat päättävät viedä omansa takaisin kotimaihinsa ja Paul sekä huteista ja tutseista koostuvat ihmiset saavat pärjätä omin nokkineen. Terry George ohjaa elokuvan kulkua varmasti sekä vakaasti. Hän on myös käsikirjoittanut elokuvan yhdessä Keir Pearsonin kanssa ja sekin toimii moitteettomasti.Don Cheadle elokuvan pääosassa yllätti minut täysin. Hän näytteli Paulia sellaisella tunteella ja vähäeleisyydellä, että. Tähän asti hän on näytellyt mm. elokuvissa Traffic, Rush Hour 2, Salasana Swordfish, mutta uskon, että tämän jälkeen häntä tullaan näkemään vakavemmissakin rooleissa. Sivurooleissa nähdään mm. Nick Nolte, joka vetää hyvän roolityön karheana YK-kenraalina, joka purkaessaan pahaa mieltä hotellinjohtajalle sanoo: ""Niiden mielestä sinä olet sontaa. Et ole edes nekru. Olet afrikkalainen."" Joaquin Phoenix on länsimaalainen toimittaja, joka on paikalla todistamassa kauheuksia. Hän sanoi Paulille: ""Jos ihmiset näkevät tämän videon, he sanovat 'Herran Jumala, tuo on kauheaa', ja sitten jatkavat illallisiaan."" Ranskalainen Jean Reno nähdään hotellin  belgialaisena omistajana, joka yrittää parhaansa mukaan auttaa Paulia ja muita ihmisiä hotellilla. Mutta silti näistä kaikista hyvistä näyttelijöistä parhaimman roolin vetää Sophie Okonedo, Paulin tuskan vääristämillä ja itkuisilla puheillaan roolistaan Don Cheadlen tapaan Oscar-ehdokkuuden ja olisi sen kyllä ansainnut samoin Cheadle (vähättelemättä yhtään Jamie Foxxin ja Cate Blanchetin rooleja). Elokuvan musiikki on täydellistä elokuvan tunnelmaan ja toimii oikeissa kohdissa. Paul Rusesabagina oli Ruandan Schindler, joka käsittelee aika ajoin samaa aihetta. Hyvien elokuvien ystäville, historiasta kiinnostuneiden sekä yleissivistystä haluaville Hotelli Ruanda on oivallinen valinta. Ja nyt ei muuta kuin odottelemaan DVD:tä.nimimerkki: Mara","Hyvien elokuvien ystäville, historiasta kiinnostuneille sekä yleissivistystä haluaville."
468,100.0,"Tässäpä oli elokuva! En olisi uskonut tätä vuokratessani, että elokuvan loputtua pää olisi näin täynnä ajatuksia, joita tässä nyt yritän purkaa.Elokuva siis sijoittuu 1990-luvun puolen välin aikaiseen Ruandaan, jossa on sisällissotaa, rauhanneuvotteluja, lisää sotaa ja murhia, jotka lopulta saavat kansanmurhan nimen. On tässä vaiheessa myönnettävä, että minulle Afrikan lähihistoria on ollut aina pimeydessä, mutta en olisi ikinä uskonut että siellä voisi tapahtua tällaista! Elokuva on tärkeää näyttöä siitä, etteivät poliittiset murhat, likvidoinnit, oman kansan murhaaminen ja muusta maailmasta eristyneisyys romahtaneet Neuvostoliiton mukana! Maa on joutunut kokemaan kauheuksia, joita ei uskoisi Toisen maailmansodan jälkeen voivan tapahtua missään. Elokuva antaa myös realistisen kuvan tämänkin hetken läntisestä maailmankuvasta, rotusorto ei ole kuollut, YK:n rauhanturvajoukot ovat useassa paikassa turhan panttina, maailman päättäjillä ei ole halua auttaa apua tarvitsevia. Hotelli Ruanda on kuolemaa koriseva huuto antikapitalismin puolesta.Katsomisen jälkeen ei voi ymmärtää, miksi tällaista tapahtuu? Elokuva on vetoomus. Sen kuulee, mutta lannistavaa on ymmärtää; mitä minäkin tuolle asialle olisin voinut tehdä? Vuoden tärkein elokuva!nimimerkki: Mingus",Hotelli Ruanda on kuolemaa koriseva huuto antikapitalismin puolesta.
469,90.0,"Hotelli Ruanda kertoo hotellijohtaja Paul Rusesabaginasta (Don Cheadle), joka pelasti Ruandan sisällissodan aikana satoja ja satoja ruandalaisia, sekä hotellin turisteja. Paikalle on kutsuttu myös YK:n rauhanturvajoukkoja, johtajanaan eversti Oliver (Nick Nolte), mutta hekään eivät tunnu estävän sodan leviämistä. Aihe on todella vähän käsitelty, ja osin arkakin, mutta ohjaaja Terry George pystyy loistavasti luomaan sotaisen Ruandan tunnelman. Neroudesta ei tosin liiemmin kärsitä, vaan George noudattaa lähes orjallisesti ""Schindlerin lista""-teosta.Täytyy myöntää, että Hotelli Ruanda yllätti minut. Sen poliittinen sanoma ja kannanotto on todella vahva, mutta se jää maailmassa auttamatta suurempien voimien jalkoihin. Elokuvan musiikki on hyvin rauhallista, mutta painostavammassa ilmapiirissä musiikki kohoaa mahtipontisemmaksi. Näyttelijätyö on hyvää, mutta Rusesabaginan vaimoa esittävä Sophie Okonedo ei tunnu pysyvän roolissaan sisällä, ja perhe muutenkin on aika sekava seurakunta.Hotelli Ruanda sai silmissäni ehdottoman ylistyksen. Kun lähes kaikki palaset loksahtavat paria säröä lukuunottamatta kohdalleen, tuloksena on koskettava draamaelokuva, ja saa paatuneenkin hautausurakoitsijan pakahtumaan. Tosiasioita ei peitellä tässä elokuvassa, eikä haudata. Leffa valitettavasti sortuu heikkoon loppuun, joka harmittaa, koska itse luulin elokuvan pitävän otteessaan lopun ylitsekin. Hotelli Ruanda on nykyisen elokuvataivaan kirkkaimpia tähtiä.nimimerkki: Mokoma","Koskettava draamaelokuva, ja saa paatuneenkin hautausurakoitsijan pakahtumaan."
470,30.0,"Aivan sama, kuka tai mikä joukko Hotel Transylvanian on rustannut, tuottanut ja ohjannut. Valmis leffa on niin mehuton pötkäle, että siitä voivat nauttia korkeintaan ne perheen pienimmät, jotka eivät ole nähneet yli kolmea amerikkalaisanimaatiota viime vuosien aikana. On Hotel Transylvanian animointi toki sulavaa ja ihastuttavan yksityiskohtaista aina hyytelömäisesti löllyvän hirviön liikemaailmasta miellyttävän kreivi Draculan hiusveden kiiltoon, mutta leffan juoni ja tarina ovat kuin suoraan halpamakkaratehtaan putkesta.Leffan sisältö on helppo tiivistää: Adam Sandlerin kasvonpiirteet omaava ja lapsille turvalliseksi kirjoitettu vampyyrikreivi pitää hotellia hirviöille kaukana pelottavista ihmisistä ja kasvattaa tytärtään Mavisia karttamaan niitä, kunnes yksi tavallinen reppureilaajapoika eksyy Draculan mestaan ja panee kaiken sekaisin. Elokuvan ideana on opettaa suvaitsevaisuutta, mutta paketti on niin moneen kertaan käytetyistä asioista koottu, että puistattaa. Parasta ennen -päiväystä ei esim. klassisilla monstereilla Frankensteinin hirviöstä zombeihin ole, mutta Romeo ja Julia -muunnelmat sekä ""nytpä järjestämme cooleimmat synttärit koskaan"" -kyhäelmät haiskahtavat vahvasti pilaantuneelle. Jälkimmäiselle Hotel Transylvaniassa uhrataan niin pitkä aika, että järkevämpää sisältöä hakevan kannattaa pysyä tästä animaatiosta erossa. Ihan pikkuisimpia katsojia tosin huvittanee, kun hassut hirviöt törmäilevät, tanssivat ja laulaa lurauttavat (juuri niissä kohdin, missä se on käsikirjojen ja oppaiden mukaan optimaalisinta elokuvan rytmiä ajatellen). 3D:nä nämä kohtaukset ovat tyylikkäitä, eikä lisäulottuvuuden käyttö ole häiritsevän tuntuista. Shokkiefektejä on selvästi pyritty välttämään, vaikka päähenkilöt ovatkin monserimaailmasta.",Tusinatarinatuokio.
471,90.0,"Hot Fuzzia ei voinut yksinkertaisesti odottaa suomijulkaisuna syksyyn vaan homma piti saada käsiin heti ja ei muuta kuin visa vinkumaan ja lättyä saarivaltakunnasta Suomeen.Leffa kertoo lontoolaisesta ""superpoliisista"", Nicholas Angelista (Simon Pegg). Tämä muilutetaan kaukaiseen Sandfordin kyläpahaseen, koska on niin hyvä hommassaan että saa ahkerimmatkin työkaverinsa näyttämään tyhjäntoimittajilta.Uinuvassa kylässä ei tunnu tapahtuvan mitään (ja tämä oli muilutuksen tarkoituskin), mutta tilanne muuttuu yllättäen kun asukkaita alkaa kuolemaan yksi toisensa jälkeen. Virkaintoisen Nicholaksen kyttäparina häärii rennonmanpuoleinen poliisimies, sheriffi Butterman ja muukin poliisilaitos tuntuu olevan tosi outoa sakkia. Hot Fuzzin tekijät ovat aiemmin tehneet mm. Shaun of the Dead -zombiehuumoripläjäyksen. Näyttelijäpuolella loistaa edellämainitun leffan päänäyttelijöiden lisäksi tutunnäköisiä brittikasvoja mm. alkuperäisestä Office-sarjasta. Timothy Daltonkin on saatu mukaan kaartiin ja kyllähän konkari piristää leffaa.",Yksi vuoden parhaista komedioista.
472,100.0,"Hot Fuzz on brittiläinen toimintakomedia, joka kertoo poliisikonstaapeli Nicholas Angelista (Simon Pegg), joka on lievästi sanottuna omistautunut työlleen. Hänen pidätysprosentti on 400 % korkeampi kuin toiseksi parhaimman. Hän on niin hyvä, että hänet pitää siirtää pois Lontoon poliisista, jotta hänen kollegojensa työpaikat säilyvät. Nicholas ylennetään ylikonstaapeliksi rauhalliseen pikkukylään Sandfordiin. Sandfordissa Nicholas saa parikseen pomonsa hieman kömpelön ja toimintaelokuvia rakastavan pojan Danny Buttermanin (Nick Frost). Tilastollisesti Sandford on Iso-Britannian turvallisin kylä, jossa ei ole ollut murhaa 20 vuoteen, mutta ”onnettomuuksia” sen sijaan tämän tästä. Nicholas joutuu totuttelemaan uudenlaiseen poliisityöhön tässä pikkukylässä.Edgar Wrightin ja Simon Peggin edellisessä yhteistyöelokuvassa Shaun of the Deadissä irvailtiin zombie-elokuvien kustannuksella. Tällä kertaa kyytiä saavat amerikkalaiset poliisiactionelokuvat nerokkaaseen brittiläiseen tyyliin. Shaun of the Dead oli jo täyttä rautaa, mutta Hot Fuzz pistää vielä paremmaksi.Hot Fuzz on dynamiittia alusta loppuun asti. Sen voi katsoa monta kertaa, koska tähän elokuvaan ei kyllästy. Tästä elokuvasta on vaikea keksiä pahaa sanottavaa, sillä kaikki soundtrackiä myöten on erinomaista. Muuten hyvää DVD-julkaisua on pakko moittia tekstityksistä, jotka ovat muutaman kerran vähän myöhässä. Toivottavasti elokuvan tekijät pitävät tulevaisuudessa saman linjan. Komediaa parhaasta päästä.“My, my, here come the Fuzz.”",Hot Fuzz on dynamiittia alusta loppuun asti.
473,100.0,"""My, my, here come the Fuzz.""Vuoden 2004 kauhukomedialla Shaun of the Dead tiimi Edgar Wright ja Simon Pegg sekä myös edellisten herrojen tuotoksissa päärooleissa näyttelevä Nick Frost saavutti pienoisen kulttiaseman. Eräänlainen jatko-osa tuolle kaikkien aikojen terävimpiin komedioihin kuuluvalle leffalle räjäyttää perinteisen englantilaisen maalaisidyllin kunnolla. Tarkemmin ilmaistuna tulilinjalle joutuu Sandfordin levollinen pikkukylä, johon lontoolainen superkyttä Nicholas Angel (Pegg) siirretään saatuaan virkaveljensä näyttämään naurettavilta. Angel joutuu kylän rauhallisuuden lisäksi totuttelemaan ääliömäiseen pariinsa Danny Buttermaniin (Frost), joka uneksii toiminnantäyteisestä elämästä poliisielokuvien äärellä. Vauhtia Sandfordiin uniseen arkielämään on luvassa, kun useat karmivat ”onnettomuudet” ravistelevat kylää.Hot Fuzz ei ole niitä tapauksia, jotka luottavat alapää- ja/tai eritehuumoriin katsojaa viihdyttäessään. Peggin ja Wrightin kirjoittamassa tekstissä piisaa tiukkatehoiseen tykitykseen sekä tyylitajuiseen leikkaus- ja kameratyöskentelyyn nojaavia vitsejä (joita löytyy yllättäen poisleikatuista kohtauksista asti), tehokasta toimintaa sekä ennen kaikkea lukuisia elokuvaviittauksia, jotka tekevät leffasta ennen kaikkea parodian toimintakomedian sijasta.Leffaviittauksien kanssa ei kuitenkaan olla solvaavia, joten Hot Fuzz toimii myös erinomaisena toimintakomediana. Meno on kuitenkin niin päätöntä, että vakavissaan tätä ei voi ottaa. Osittain myös tälle – usein tahattomalle – kömpelyyden ja tehokkuuden rajalle sijoittuvalle toimintaelokuvien ilmiölle perustuu se, että itsessään toimiva toimintaleffa kääntyy hellähköksi parodiaksi. Lukuisat elokuvaviittaukset eivät kuitenkaan ole alleviivaavia tai edes selkeitä (toisin kuin Jason Friedbergin ja Aaron Seltzerin vuosittain viattomia katsojia kiusaamaan saapuvissa ääliöviritelmissä) vaan viittauksiin lukeutuu yksittäisiä repliikkejä (”By the power of Grey Skull!”), kuvakulmajäljitelmiä sekä muita pieniä yksityiskohtia, joiden yhteyksiä muihin elokuvia ei välttämättä huomaa, jos ei niitä erikseen pyri tarkkailemaan. Erityisen vaivaamaan jäävät kohtaukset, jotka näyttävät lainatuilta, mutta joita ei vaan osaa yhdistää muihin elokuviin.Luvassa on reipashenkinen kaksituntinen, joka ei takuulla jätä katsojaa kylmäksi. Kun päätön vitsitykitys saadaan käynnistymään, on sitä hankala lopettaa. Katsojalle ei aina edes anneta aikaa toipua edellisestä ryöpytyksestä, kun seuraava jo tulee. Loppua kohden meno muuttuu selvästi verisemmäksi ja viimeinen välienselvittely on jo hurmoksellista paahtamista. Kertaus on opintojen äiti, ja useat elokuvan repliikit toistetaan uudessa valossa tunnelman tehostajina. Monipuolinen musiikki sähköistää katsojan, mutta osaa myös rauhoittaa tämän tilanteen niin vaatiessa. Timothy Dalton loistaa velmussa sivuroolissaan, joka on entisen Bond-tähden merkittävimpiä kahteen vuosikymmeneen (kertoo myös jotain miehen urasta). Muitakin isoja ja pieniä brittitähtiä vilisee siellä täällä. Jopa Peter Jackson ja Cate Blanchett ovat mahtuneet mukaan.On paha mennä sanomaan, että onko Hot Fuzz kaikkien aikojen paras komedia, vaikka mieli sitä kovasti tekisi. Pikainen miettiminen ei kuitenkaan keksi vastaavaa merkkipaalua 2000-luvun puolelta, joten trion uutta, työnimellä The World’s End kulkevaa elokuvaa odotellessa apaattisen päivän iloksi suositeltava Hot Fuzz pysynee alkaneen vuosituhannen parhaana komediana.","Luvassa on reipashenkinen kaksituntinen, joka ei takuulla jätä katsojaa kylmäksi."
474,100.0,"Oletko kyllästynyt samoihin vanhoihin romanttisiin komedioihin ja parodioihin, eikä mikään enää tunnu naurattavan? Nyt tarjolla olisi jotain aivan uutta ja ainutlaatuista, sillä parin vuoden takaisen zombiekomedian Shaun of the Deadin tekijät esittelevät nyt uuden komediansa. Tällä kertaa ei mässäillä zombeilla, vaan seurataan pikkukaupungin poliisien työtä, joka ei olekaan niin tavallista kuin luulla saattaa.Nicholas Angel (Simon Pegg) on Lontoon paras poliisi: hänen pidätysprosenttinsa on 400 % parempi kuin kenenkään muun. Jottei hän saisi muita poliiseja näyttämään ammattitaidottomilta, hänet siirretään maalle, pieneen Sandfordin kylään. Siellä hän saa parikseen hölmön Dannyn (Nick Frost), joka rakastaa toimintaelokuvia, ja on innostunut uudesta paristaan, jonka luulee olevan oikean elämän actionsankari. Sandfordin kylässä kaikki on rauhallista, eikä siellä tapahdu oikeastaan mitään, kunnes mystisten murhien sarja alkaa vavahduttaa kylää. Kumma kyllä kaikkien mielestä murhat olivat vain onnettomuuksia, ja Angelin on selvitettävä mistä oikein on kyse.Hot Fuzz on kerrassaan loistava elokuva. Nykyään Hollywoodista pursuaa kaikenmaailman turhia ”eeppisiä parodiaelokuvia”, ja Hot Fuzz todistaa, että Britanniassakin osataan tehdä laadukasta komediaa. Simon Pegg ja Nick Frost ovat huippuhauskoja, ilman heitä elokuva ei olisi varmaankaan edes näin hyvä. Myös sivuhahmoista löytyy hauskoja heppuja, ja voi bongata myös jotain vanhoja tuttuja, kuten Timothy Daltonin. Toiminta- ja poliisielokuville vitsaileva tarina on täynnä fiksuja vitsejä, joita ei kuitenkaan korosteta liikaa. Tämän vuoksi jokainen katsoja voi itse nauraa mille haluaa, eikä juttu luisu pieruhuumorin tasolle. Elokuvassa ei kertaakaan tule kyllästymisen tunnetta, sillä koko ajan saa arvuutella kuka kylän asukeista on murhaaja. Sen voin kertoa, että loppuratkaisu yllätti minut, enkä osannut aavistaa mitään tällaista. Mutta niin, sitten on vielä se toiminta. Hot Fuzz on suurimmaksi osakseen rauhallinen elokuva, mutta lopun puolituntinen onkin täyttä toimintaa. Upeasti keksityt tulitaistelut ja kaahailut on hienosti toteutettu ja läppä lentää kilpaa luotien kanssa.Hot Fuzz takaa monet naurut, eikä siihen kyllästy monenkaan katsontakerran jälkeen. Toivotaan että tämä parivaljakko nähtäisiin tulevaisuudessakin uusissa komedioissa. Hot Fuzz on ehdottomasti yksi parhaista komedioista, mitä olla voi. Piste.",Ehdottomasti yksi parhaista komedioista.
475,90.0,"''Hei, tässähän on samat tyypit kun Shaun of the deadissa !'' Ajattelin, kun  nappasin Hot Fuzz devarin. Koska Shaun of the Dead oli loistava kauhukomedia, olivat odotukset korkealla tämän elokuvan suhteen, enkä pettynyt. En todellakaan.Elokuvan päähenkilö on  Nicholas Angel (Simon Pegg) joka on Lontoossa poliisi työkseen ja on vielä ihan pirun hyvä siinä. Nicholas saa Lontoon muut poliisit näyttämään huonoilta, ja hänet siirretään Sandfordin peräkylään. Siellä Nicholas ihmettelee uuden parinsa Danny Buttermanin (Nick Frost) kanssa kylässä tapahtuvia raakoja murhia, joihin selitys on joka kerta sama : ''pelkkä onnettomuus'' . Nicholas jatkaa kuitenkin tutkimista, ja huomaa että Sandford onkin vähän kuolettavampi paikka kuin uskoisi...Monta katselukertaa kestävä Hot Fuzz on todella hulvaton ja ennen kaikkea viihdyttä elokuva. Ehkä hieman tönkön alun jälkeen elokuva latoo katsojan silmille toinen toistaan hauskempia ja verisempiä kohtauksia jotka saavat katsojan - ainakin minut - nauramaan kuin viimeistä päivää. Elokuvan on myös kuvattu hienosti ja näyttelijät ovat tehneet loistavaa työtä. Vaikka alku ei ollut omasta mielestäni mikään kovin lupaava, niin kyllä Hot Fuzzista tuli elokuvan päätyttyä yksi lempielokuvistani ja yksi 2000- luvun parhaista toimintakomedioista.Nicholasta näyttelevä Simon Pegg on yksi lempinäyttelijöistäni, eikä hän petä minua tälläkään kertaa. Poliisin työtä rakastava Nicholas on loistavasti näytelty ja häneen samaistuu elokuvan aikana. Nicholaksen pari Danny Butterman on todella hauska hahmo, ja Nick Frost selviytyy taakasta loistavasti. Hahmon dialogit ova todella hauskoja, Danny nimittäin haluasi vähän actionia jota Sandfordissa ei valitettavasti pahemmin ole. Niinpä Danny ihailee Nicholasta ja kyselee häneltä toinen toistaan tyhmempiä kysymyksiä. Muista hahmoista mainittakoon loistava Timothy Dalton, jonka näyttelemä epämiellyttävä ja ennen kaikkea epäilyttävä paikallisen kaupan pomo on loistava hahmo.Kokonaisuutena Hot Fuzz on loistava ja viihdyttävä tapaus, joka kekseliäästi irvailee toimintaelokuvien kliseille, omaa loistavat näyttelijät ja tarinan ja on samalla yksi lempielokuvistani. Jos pidät Simon Peggistä, toimintakomedioista, komedoista, hyvistä elokuvista tai muuten vain elokuvista, on Hot Fuzz todellakin elokuva, joka kannattaa katsoa.",yksi 2000- luvun parhaista toimintakomedioista.
476,60.0,"Nicholas Angel (Simon Pegg) on erinomaisen kyvykäs poliisi. Itse asiassa liiankin kyvykäs jopa erityisen kunnostautuneeksi poliisiksi. Hänestä täytyy siis päästä tavalla tai toisella eroon, joten hän saa siirron mitä rauhallisimpaan kylään Sandfordiin, mikä tilastoissa on Iso-Britannian turvallisin paikka. Poliisivoimat ovat siis asianmukaisen rentoja ja lain kirjaintakaan ei niin tarkasti noudateta. Valitettavasti mikään ei ole miltä näyttää.Simon Peggin autoritaarinen ja urbaaniin kovaotteisuuteen tottunut mestarijepari muodostaa hykerryttävän vastakohdan joviaalille maalaismeiningille. Peggin suorastaan maanisen ja tylyn suorituksen vastapainona on mitä sekopäisempi lauma omituisia sivuhahmoja. Nick Frost tämän paikallisena työtoverina repii nauruhermoja olemalla kömpelö, mutta myös hyväntahtoinen auttaja.Simon Pegg ja Edgar Wright iskevät pilkkakirveellä poliisiactionia ja osuvat myös maaliin, mutta tolpan kautta. Hyperaktiivinen toimintaleffan leikkaus yhdistettynä suorastaan absurdeihin puitteisiin ja kohtauksiin naurattaa hetken, mutta koska pituutta on miltei kaksi tuntia ehtii vitsi kulua loppuun. Mukana on myös elävöittävää splat- ja slapstickia ja Timothy Dalton suorastaan kiemurtelee omissa, maukkaan yläluokkaisissa currymehuissaan Simon Skinnerinä joka omituisesti tuntuu tietävän yksityiskohtia joiden ei pitäisi olla kenenkään tiedossa.Lukuisilla viitteillä ja suorastaan itsetietoisella väkevyydellä tehty hellä parodia naurattaa, mutta vitsitykityksen virta hyytyy ennen loppua. Hauska ja kunnioituksella tehty hupailu, mutta ei sen enempää.","Hellä parodia naurattaa, mutta hyytyy ennen loppua."
477,70.0,"Lontoon poliisivoimissa työskentelevät Nicholas Angel (Simon Pegg) lähetetään rauhalliseen Sandfordin kylään, koska hän on työssään ""liian"" hyvä. No, Angelin saavuttua Sandfordiin hän pääsee heti tositoimiin, kun outo Viikatemiehen näköinen murhaaja alkaa silpomaan kyläläisiä toinen toistaan karummalla tavalla. Muut poliisit uskovat murhien olevan pelkkiä onnettomuuksia, mutta Angel on eri mieltä - ja hän aikoo ottaa asiasta selvää.Edgar Wrightin edellinen ohjaus, Shaun of the Dead oli kauhukomedia, ja aika karu sellainen. Tällä kertaa onkin toimintakomedian vuoro, joka on vähintään yhtä karu. Hot Fuzzin tekijätiimi on pääosin sama kuin Shaun of the Deadissa. Ohjaajana ja käsikirjoittajana toimii edelleen Edgar Wright, näyttelijänä ja käsikirjoittajana Simon Pegg ja toisena pääosanäyttelijänä Nick Frost. Myös Timothy Dalton, joka muistetaan ehkäpä parhaiten 80-luvun Bondeistaan, tavataan sivuroolissa velmuna osastopäälikkönä.Näyttelytyö on kaikinpuolin laadukasta, ja se takaakin muutamat hirnahdukset. Vasta Shaun of the Deadissa tutuksi tullut Simon Pegg vakuuttaa kivenkovan ammattipoliisin roolissa, ja tyypin käsikirjoituskin on laadukasta. Nick Frost on juuri sopiva valinta toimintaleffoja ihailevan vähä-älyisen kytän rooliin. On myös pakko nostaa hattua aivan tuikituntemattomille sivurooleihin tyytyneille näyttelijöille, joiden nimet eivät meinaa upota päähän mitenkään.Hot Fuzz sisältää hurjan paljon vitsejä, mutta yleensä, kuten ei nytkään, kaikki vitsit eivät naurata. Napakymppejäkin on vain muutama, mutta on pakko antaa lisäpisteitä oikein hyvin toiminnan keskelle ujutetuista pikkuvitseistä, jotka kyllä takaavat sen, että katsoja pysyy ruudun ääressä. Kyllähän Hot Fuzz hauska ja viihdyttävä on, muttei läheskään sen maineen veroinen. Hauskempiakin komedioita on nähty.","Kyllähän Hot Fuzz hauska ja viihdyttävä on, muttei läheskään sen maineen veroinen."
478,60.0,"Hot Fuzzia on hehkutettu yhdeksi vuoden 2007 parhaimmista komedioista, joten siihen nähden elokuva on pettymys. Tätä ei kuitenkaan pidä ymmärtää väärin: Elokuva on hauska, kekseliäs ja toiminnallinen, ja sitä voi hyvällä syyllä suositella kaikille. Se ei kuitenkaan yllä omien elokuvasuosikkieni joukkoon.Elokuvan juoni on yksinkertainen ja juuri sopiva. Poliisikonstaapeli Nicholas Angel, jolla on 400% pidätysvarmuus ja kaikki kunniamerkinnät, joita poliisi voi haluta, siirretään ylikonstaapeliksi Sandfordin kylään. Sandford on toistuvasti valittu Britannian ""Vuoden Kyläksi"" ja sen pitäisi olla rauhan tyysija. Käy kuitenkin ilmi jotain muuta. Alaikäisille myydään alkoholia pubissa, jotta he pysyisivät poissa pahanteosta ja järkyttävät kuolemantapaukset luetaan automaattisesti onnettomuuksiksi. Nicholas yrittää taistella tätä kaaosta vastaan ja saa puolelleen poliisikomisarion pojan, Dannyn (Nick Frost), joka fanittaa yhdysvaltalaisia toimintaelokuvia ja toivoisi itsekin elävänsä sellaista elämää.Elokuva onnistuu naurattamaan jatkuvasti. Toiminnan ja huumorin yhteennivoutuminen vetää vertoja Robert Rodriguezin Desperadolle!Miinustakin elokuvasta löytyy. Kaikki vitsit eivät naurata ja parissa kohdassa väkivalta menee komedian tyylilajille yllättävästi mauttoman puolelle. Kohtaukset, joissa kylän sanomalehden toimittaja saa kiven päähänsä ja Timothy Daltonin näyttelemän kauppiaan leuka lävistyy kinkontornin pienoismallilla, ovat tarkoituksellisen groteskeja, mutta eivät hauskoja. Myönnettäköön, samanlaisia vitsejä nähtiin Shaun Of The Deadissa, tekijöiden aiemmassa kauhukomediassa, mutta silti en odottanut että samanlainen meno jatkuisi poliisikomediassa. Elokuvan lopusta tulee myös miinusta, sillä se tuntuu ikävästi venytetyltä räiskinnän ja huulenheiton jo loputtua.Komediasta jäi loppujen lopuksi hyvä mieli, mutta kuten jo todettua, se ei ole lajityyppinsä parhaimmistoa. Kuitenkin ihan katsomisen arvoista keskivertokomediaa. Ja tietenkin täytyyhän ottaa huomioon, että elokuva on brittiläinen, ja se luo komiikkaan aivan oman kontekstinsa. Enpä usko, että minulla olisi ollut näin hauskaa, jos elokuva olisi ollut amerikkalainen!",Parissa kohdassa väkivalta menee komedian tyylilajille yllättävästi mauttoman puolelle.
479,80.0,"Stuntmiehenä eläminen ei ole helppoa, varsinkaan kun omaa väkivaltaisen isäpuolen ja joukon pöhköjä kavereita. Tämä on Rod Kimblen elämää. Edesmenneen isänsä jalanjäljissä asteleva Rod on amatööri stuntti, joka haaveilee vielä joskus hyppäävänsä 15 bussin yli mopollaan. Kun Rodin isäpuoli on vakavasti sairas, täytyy hänen alkaa treenata viimeistä koitostaan varten, jotta saisi kerättyä rahat isäpuolen pelastamiseksi. Isäpuoltaan hän tosin vihaa, mutta tahtoo säilyttää ylpeytensä ja koettaa pelastaa tämän hengen, jotta voisi rökittää hänet kunnolla todistaakseen olevansa mies!",Kaikille rämäpäille!
480,60.0,"Hot Shots! oli aikamoinen sensaatio ilmestyessään ja näemmä se keräsi tarpeeksi nappulaa, kun jatko-osakin ilmestyi, joten pitemmittä puheitta... Topper Harley (Charlie Sheen) on vetäytynyt munkkiluostariin, koska hänen sydämen valittunsa Ramada (Valeria Golino) on jättänyt hänet. Mutta nyt CIA haluaa hänet tehtävään, joka suoritetaan Irakissa. Hänen pitää pelastaa pelastusryhmä, jotka menivät pelastamaan edellistä pelastusryhmää, jotka... jotka menivät pelastamaan panttivankeja, jotka jäivät Irakiin Aavikkomyrskyn jälkeen. Usaa johtaa nykyään presidentti Tug Benson (Lloyd Bridges) ""hieman"" seniili 80-kymppinen, jonka tapasimme edellisessä elokuvassa Amiraalina.Yksinkertaistettuna tämä elokuva käsittää ammuskelua, jotka on otetty hittielokuvista kuten Rambo, Robocop, T2 ja Commando. Tämmöiset kreisikomediat tarjoavat kaikkea, mikä saa vatsan kippuralle ensimmäisellä katselukerralla mutta muut kerrat ovat asia erikseen. Kaikki huvittavat vivahteet viittaavat muihin elokuviin ja taustalla vilisee yksityiskohtia kuten laavalamppu munkkiluostarissa ja huutosakki latotappelussa. Tug Bensonin sotavammojakaan ei kyllästy kuuntelemaan. Kynänteroitin korvassa ja asbesti-iho ovat vain ensimakua. Näyttelijät eivät ole mitenkään erikoisia tai mieleenpainuvia, mutta hauskoja kylläkin. Kaikki ympäriltä tupsahtelevat taustahahmot, kuten Geronimo ovat hulvattomia. Charlie Sheen parodioi hyvin Ramboa ja kurttu otsassa tuo myös mieleen Steven Seagalin. Rowan Atkinson on pienessä sivuroolissa, mutta ei kumminkaan ole parhaassa vedossa niinkuin TV-sarjoissa Musta Kyy ja Mr Bean. Ammuskelut ovat myös koomisia ja ruumislaskuri, joka toteaa tämän kaikkiena aikojen verisimmäksi elokuvaksi. Eräs aika ironinen kohta on kun yhtä amerikkalaista ammutaan se tehdään hirveällä dramaatikaalla, kun taas Irakilaisilla ei tunnut olevat mitään ihmisarvoa. Semmoistahan se on toimintaelokuvissa. ",Charlie Sheen parodioi hyvin Ramboa.
481,70.0,"Hot Shots 2 - kaikkien jatko-osien äiti jatkaa Topper Harleyn seikkailua siitä mihin hauska ykkösosa jäi. Jim Abrahams vastaa jälleen ohjauksesta ja osittain myös käsikirjoituksesta pitäen komediamiehen mainettaan yllä mukavasti. Tällä kertaa Topper (Sheen) on saanut esimiehekseen hemaisevan blondi Michellen (Bakke) ja teloitettavakseen joukon Irakin pahiksia, jotka ovat kidnapanneet jenkkisotilaita. Leffa etenee Ramboa  kunnioittaen, mutta aloitus on lattea ja vauhtiin päästään vasta vihollisen maankamaralla. Siellä jalapenot räjähtelevät kuin rakennukset Renny-filmeissä ja kanakin oppii lentämään tappavan tehokkaasti. Abrahamsin tyyliin leffa vetää kaiken tahallisesti ylilyöden ja aiheuttaa sekä onnetonta huumoria että nauruhermoja kutkuttavia hetkiä. Lähi-idässä banaanit toimivat aseina ja ”alarm”-nappula taidetaan tuntea siellä nimellä ”Hälärm”. Lloyd Bridgesin tulkitsema presidentti on legendaarinen sotavammoineen, joskin Yhdysvaltain nykyinen pressa taitaa olla vielä tollompi…Hot Shots 2 - kaikkien jatko-osien äiti ei ehkä ole nimensä mukainen kaikkien jatkisten äiti, mutta laadukas actionparodia silti. Se tarjoaa Rambohengessä revittyä huumoria ja kaikkien aikojen verisimmän komediataiston. Saddam saa tuntea Topperin ja muiden nuijien koston. Oman osansa saavat myös 90-luvun alussa suositut Gladiaattorit ja Duracell-pupu. ","Actionparodia, jossa jalapenot räjähtelevät ja kanakin oppii lentämään tappavan tehokkaasti."
482,80.0,"Sotasankari Topper Harley (Charlie Sheen) saa tehtäväkseen lähteä Irakiin pelastamaan amerikkalaisia panttivankeja.Hot Shots 2 on vuonna 1993 ilmestynyt kreisikomedia, jonka on ohjannut yksi kyseisen genren asiantuntijoista, Jim Abrahams. Elokuva on helposti edeltäjäänsä parempi ja ehkä jopa myös miehen kaikista komediaohjauksista se paras. Kaikenlaisia älyttömääkin älyttömämpiä mutta hupaisia vitsejä ja läppiä virtaa kovaa vauhtia esille leffan koko puolentoista tunnin keston ajan ja parodioitakaan ei ole unohdettu. Pääosin elokuva irvailee Ramboille, mutta parodiat johtavat myös Casablancasta ja Kaunottaresta ja Kulkurista Basic Instinctiin ja Terminatoriin.Pääroolin suorittaja Charlie Sheen tekee toimivaa työtä Rambo-kloonin näköisenä Topper Harleyna, joka taitaa niin perustoimintasankarin rutiinien hoitamisen kuin ajoittaisen tyhmyydenkin. Leffan suurin vaikutuksentekijä on kuitenkin Lloyd Bridges äärimmäisen koomisena Yhdysvaltain presidenttinä, jonka elimet on korvattu muun muassa hampulla, koirankielellä ja teroittimella. Kaikki muut näyttelijät, joita ovat esimerkiksi Richard Crenna, Miguel Ferrer ja Rowan Atkinson, tekevät tasaiset suoritukset. Samaa ei kuitenkaan voi ihan sanoa naispääosan suorittajasta, Valeria Golinosta. Tiedän, että hänen hahmonsa on tarkoituskin olla suorastaan kliseisen ylinaisellinen, mutta meikäläinen ei kyllä voi välttää pientä ärtymystä häntä seuratessaan.Golinon lisäksi elokuvassa on muutama muukin pieni heikkous. Huumoria on tungettu moniin kohtiin, joissa pitäisi ehkä keskittyä johonkin tarinan kannalta kenties tärkeään dialogiin tai juonikuvioon. Lisäksi elokuvan varsinainen tarina jää pahasti lukuisten hupikohtien jalkoihin, mikä kuitenkin saattaa olla tarkoituskin.Edellä mainituista pienistä heikoista lenkeistä huolimatta Hot Shots 2 on totisen hulvaton ja viihdyttävä komedia. Sen toimivuus johtuu varmaan siitä, että sen älyvapaa huumori ei anna hengähtää hetkeäkään.",Älyvapaa huumori ei anna hengähtää hetkeäkään.
483,60.0,"Juuri sitä Jim Abrahamsin kohellusta mihin on saatu tottua. Olkoonpa aihe mikä tahansa niin huumori on juuri tätä samaa nokkelaa ja älyvapaata. Kyseinen huumorigenre ei jaksa oikein enää naurattaa niin kuin joskus ennen. Uudet Abrahamsin ja Zuckerin tuotannot tulee kuitenkin ihan tavan vuoksi tsekattua aina kun sellainen ilmestyy.Hot Shots! parodioi Top Gunia ja myös muutamia muita saman aikakauden menestysleffoja. Pläjäys tulikin katsottua nyt kymmenen vuoden jälkeen hiukan eri meiningillä kuin ilmestymisvuonna. Syystä, että Top Gunit ja muut parodian kohteet eivät ole tuoreimmassa mahdollisessa muistissa. Viitteet Irakiin ja Saddamiin tuntuvat olevan maailman menon takia ajankohtaisia edelleenkin.Top Secret ja Hei me lennetään -leffat ovat edelleenkin sitä parasta tämän lajityypin edustusta. Noissa hölmöilyissä on ideoiden tuoreus tallella ja todettavissa eikä älyvapaa komiikka ole alkanut vielä pahemmin toistamaan itseään. Jokaisessa Abrahamsin ja Zuckerin tuotannossa on tottakai omia oivalluksia, mutta melkein 1,5h on liian pitkä aika jaksaa nauraa tälle huumorille. Parhaimmillaan nämä kaikki pätkät toimisivat lyhyinä Tv-sarjoina ja Police Squad on tästä hyvä esimerkki.","Tuttua ja turvallista älyvapaata kohellusta, jossa ei pahemmin vaadita ajattelua."
484,40.0,"Kesän auringossa ja ilossa ihmisten päät ilmeisesti kevenevät ja pehmenevät syvällisyyden tavoittelemattomiin. Näin olettanee ainakin leffabisnes; kesä tuo tänäkin vuonna teattereihin kevyttä hassuttelua, älyvapaita chick flickejä ja kreisikomedioita. Viimeistä näistä edustaa Hot Tub Time Machine – Kasarikankkunen. Ei niin ovelasti viime vuoden Kauhean Kankkusen menestyksellä ratsastava pätkä lähtee juurikin niistä lähtökohdista mitä nimi lupaa; olipa kerran poreallas joka vei menneisyyteen. Eikä mihin tahansa menneisyyteen, vaan 80-luvulle, missä 3/4 elokuvan anti-sankareista vietti villiä nuoruuttaan. Äijien (John Cusack, Clark Duke, Craig Robinson, Rob Corddry) elämä on 2000-luvulla ollut lähinnä jatkuvaa alamäkeä myötähäpeän ja unelmien menetyksen vuoristoradassa, mutta kasarilla asiat olivat vielä hyvin. Iron Maiden -paidalla sai naista, shoteilla sai naista, bändissä laulamalla sai naista, yleensäkin sai naista. Äijät päätyvät samaan iltaan villiin laskettelukeskukseen, jonka ovat jo kerran eläneet vuonna -86, ja päättävät elää illan mahdollisimman pitkälti samalla lailla, jotta pääsisivät takaisin masentavaan todellisuuteensa. Koheltamiseksihan se menee; kasarilla vedettiin kaikkia käsiin sattuvia päihteitä kaksin käsin, iskettiin povekkaita ja kiimaisia naisia, jouduttiin tappeluihin ja biletettiin leopardihuivit heiluen Poisonin keikalla.  Hot Tub Time Machine iskee sikäli varsin oivaan ja markkinataloudellisesti laskelmoituun väliin, että 80-luku on tällä hetkellä sekä viileän trendikästä että nostalgista. Lamavuosien kasettisoittimia ja neonvärisiä vaatteita ja asusteita on hauska muistella ja osoitella, sikäli kun ainakin jälkimmäisiä on katukuvassa taas näkynyt. Kasarin nolouden kautta onnistutaan paikoittain itseironisoimaan myös nykyistä länsimaista maailmaamme. Leffan parhaat vitsit ovatkin nykyiselle digi-verkko-sosiaalinen media -yhteiskunnalle kuittailua ja naureskelua. Siis miten kasarilla oikein oltiin olemassa, kun ei ollut iLuureja, verkkopelejä, pikaviestejä tai muuta digitaalista identiteettiä? Myös leffan visuaalisuus on paikoittain hauskaa katsottavaa, puvustaja ja maskeeraja ovat päässeet revittelemään, ja jokainen kasarilla elänyt tuntenee myötähäpeää myös omia muistojaan kohtaan olkatoppauksia ja krepattuja hiuksia katsellessa. ","Potentiaalia oli siellä jossain, sekä kasarista että nykyisestä verkkoyhteiskunnasta läpän heittäminen olisi voinut olla hauskaa"
485,40.0,"Mahtipontista musiikkia, onnetonta dialogia, päätöntä toimintaa, suurta hajotusta, mukadramaattisia kohtauksia... Hot War on elokuva, joka sisältää näitä kaikkia. Itse asiassa Hot War voisi hyvinkin olla Michael Bayn ohjaama, sillä sen verran se muistuttaa hänen toimintarymistelyjään. Huipputiedemiehet ovat kehittäneet keinon lähettää alitajunnallisia viestejä television välityksellä. Tietysti elokuvan pahis Alien (Yin) kaappaa tiedemiehet ja pakottaa heidät työskentelemään laskuunsa. Samaan aikaan kehitteillä on ohjelma, jolla tavallisesta ihmisestä voidaan tehdä huippuagentti vain seitsemässä päivässä. Kun C.S. Koon (Chan) häitä ollaan viettämässä, päättää Alien kaapata agentti Bluen (Chen). Samalla hän tappaa Koon tulevan vaimon, joten kaikki palaset kostotarinalle ovat kasassa.Koo ja hänen kaverinsa Tango (Cheng) käyvät siis tämän superagenttiohjelman läpi, jotta voisivat pelastaa Bluen ja kostaa Alienille. Kuitenkin ohjelmaan liittyy ikäviä sivuvaikutuksia, jotka vaarantavat tehtävän ja ystävyyden.Elokuvaan on tungettu aivan liikaa turhaa toimintaa ja hahmojen ympärille ei rakenneta oikein mitään. Kun sitten katsojaa yritetään järkyttää mukadramaattisilla kohtauksilla päähenkilöihin liittyen, ei homma toimi ollenkaan. Ei ketään jaksa edes kiinnostaa, jos joku henkilö kuolee, kun hänestä ei ole kerrottu koko elokuvan aikana yhtään mitään.Elokuvan hahmojen nimet ovat käsittämättömän typeriä, eivätkä huonoudet lopu siihen. Lopputaistelu venytettään melkein parikymmentä minuuttia pitkäksi, mikä ei ole hyvä asia, sillä itse kyllästyin siihen jo parin minuutin jälkeen. Tapahtumapaikkaa pitää tietysti vaihtaa kolmekin kertaa sen aikana, ja pääsevätpä päähenkilöt lentämään tyhmän näköisillä kopterirepuillakin. Lisäksi melkein puolet dialogista on englanniksi, mikä ei kiinalaisten ääntämisen vuoksi ole ollenkaan hyvä ratkaisu.Hot War on aika tavallinen 1990-luvun loppupuoliskon toimintaelokuva, joka ei tarjoa katsojalle oikeastaan mitään muuta kuin räiskintää. Jos päättömästä paikkojen hajottamisesta ja ammuskelusta tykkää, niin kannattaa ehkä tämä katsastaa. Tämän nähtyäni en voinut olla miettimättä, että mitä jos Jingle Ma onkin kiinalainen salanimi tarkoittaen Michael Baytä.",Aivan liikaa turhaa toimintaa ja hahmojen ympärille ei rakenneta oikein mitään.
486,100.0,"Elokuva alkaa ”Minkäpä tyttö sille voi” –elokuvan – ohjaajan toisen suuren satiirisen oivalluksen – tapaan iskevästi, mutta tässä tapauksessa myös armottoman hyökkäyksen saattelemana. Hyökkäyksen uhrina on härskisti valehteleva mainosmaailma: katsojien nähtäville tuodaan heti alkuun sarja ulkokultaisessa älyttömyydessään huvittavia mainoksia, joissa tuotteiden esittelijät yrittävät epätoivoisesti säilyttää malttinsa ja uskottavuutensa, kun mikään ei mene niin kuin pitäisi. ”Houkuttelevat huulet” (alkuperäiseltä ja paremmalta nimeltään ""Will Success Spoil Rock Hunter?"") –elokuvassa näkyy kaikkialla ohjaajan taito hallita oma vapaa ohjaustyylinsä, jossa ei ole jäänteitä eikä häivähdystäkään mistään tasapaksuudesta eikä oppikirjojen pölystä. Turruttava ja tukahduttava tv-maailma avautuu tarinan tapahtumien lisäksi myös suoraan katsojille tarkoitetuissa ilmoituksissa, joissa ei kunnioiteta mitään tylsiä perinteisemmän elokuvan linjauksia. Elokuva todistaa eräässä mainostauossa ihailtavan mutkattomasti kuinka monella eri tavalla tv-ruutu voi pilata niin tv-ohjelmat kuin elokuvat. Elokuvaharrastajille tällaiset nerokkaat hetket ovat tietenkin myös arvokas muistutus siitä, että mikä on elokuvien alkuperäinen ja paras paikka, eli elokuvateatteri.Myös tähtimyytin tutkimisessa Tashlin on elementissään. Apunaan ohjaajalla on tässä tapauksessa Hollywoodin suuri seksisymboli Jayne Mansfield, joka tekee kohtauksissaan osuvaa pilkkaa omasta imagostaankin. Kaikista elokuvistaan Mansfield tuo itseään esille tässä monipuolisemmin kuin missään muussa. Täysin itsevarmasti ja kaikki komediennen kykynsä peliin tuova Mansfield esiintyy vapautuneesti irrotellen sellaisissa kohtauksissa, jollaisissa hän on joissain muissa töissään esiintynyt vakavammassa mielessä. Elokuva samanaikaisesti herjaa ja palvoo filmitähtiä. Tällaiset ristiriitaisuudet eivät ole mitään lipsahduksia vaan kuuluvat asiaan, kun ohjaaja valottaa ihailijoiden ja idolien välisen epämääräisen suhteen omituisuuksia. Mansfieldin tulkitseman filmitähden Rita Marlowen yhteydet näyttelijättären todelliseen persoonaan ovat ilmeisiä, mutta niitä ei korosteta enempää kuin ohjaajan näkemyksen kannalta on tarpeellista, mikä ei toki tarkoita sitä, että ohjaaja myöskään turhaan piilottelisi mitään olennaista. Mansfieldin parina elokuvassa on Tony Randallin antautuneesti näyttelemä mainosmies Rockwell P. Hunter, joka pelastaakseen itsensä työssään keksii hankkia Marlowen mainostamaan uutta huulipunamerkkiä. Kampanjan onnistumisen ehtona on se, että naimisissa oleva mainosmies teeskentelee mediassa olevansa Marlowen uusi rakastaja. Marlowe on siitä hyvässä asemassa, että hän voi huoletta aloittaa jälleen kerran uuden keinotekoisen suhteen uuden miehen kanssa, sillä se on yhtä lailla osa hänen persoonaansa kuin myös hänen kaltaisensa tähden ammatin lainalaisuus, kun taas Hunter puolestaan joutuu väistämättä vaikeiden valintojen eteen yksityisen elämän ja kunnianhimoisten – ja amerikkalaisittain pinnallisten - unelmien yhteentörmäyksessä.","Populaarikulttuuri, kulutuskulttuuri, tv-maailma, elokuvateollisuus, filmitähteys, julkisuus, yksityinen elämä ja henkilönpalvonta"
487,50.0,"Vai niin. Houkutus on trilleri, johon on koottu monta nousussa olevaa, joskin kovin himmeää tähteä. Melissa Georgea näkee silloin tällöin, viimeksi muistan nähneeni hänet samana vuonna ilmestyneessä halvassa The Amityville Horror -pelleilyssä. Jennifer Aniston lienee monille syy katsoa Houkutus, elokuva, joka ei kuitenkaan nouse verrokki Amityvilleä kuin asteen uskottavammalle tasolle.Clive Owen on näyttänyt kyntensä ennenkin. Vaikka hänen suosionsa tietysti perustuukin ainakin osittain naiskatsojien miesmakuun, on myönnettävä että hän on näyttelijänä mukavan monikäyttöinen. Tarpeeksi arkinen monenlaisiin rooleihin ja tässäkin helppo uskoa lapsen isäksi, joka kuitenkin ns. maistelee vierasta leipää huonoin seurauksin.Miljööt on valittu aika heikosti, kaikki yhtenäisyys puuttuu. Mikään ei erityisemmin kosketa tai jää mieleen, joten vähintäänkin runsas pintaremontti olisi tarpeen. Tunnelma ei ole kovin jännittävä, eikä oikealla tavalla ahdistavakaan. Vankilasta- vankilaan- kehärakenne jää sekin miedoksi.Pahikseksi kynäilty Vincent Cassel näyttelee hänkin ihan mukiinmenevästi. Hänen kansallisuutensa on aika turha mauste, jolla peitellään mätiä kohtia. Saa ranskalaisuus näkyä muutenkin kuin kykynä sanoa ""au revoir"". Schinen tyttären sairaus on samalla lailla keinotekoinen lisä.Entäs soundtrack? Löytyy sentään kohtuuräkäistä räppiä ja siihen estetiikaltaan ja maultaan täydellisesti sopiva sontainen slummialue. Ja jotta stereotypiat eivät vain haalenisi sivistyksen myötä, muistetaan elokuvan ainoa musta hahmo (Xzibit) esittää suurisuisena kälättäjänä.Raskas tunnelma on paikoitellen onnistunut, jossain taas ei lainkaan. Raiskauskohtaus hotellissa on todella kömpelö. Sitten Clive Owen saa kuonoonsa ja kunnolla, ja käy toisin kuin kaikissa muissa elokuvissa yleensä esitetään. Realistista ja onnistunutta juuri siksi. Vaan olisiko ollut paikallaan luoda tähän tusinajännäriin muitakin huippuja?","Tunnelma ei ole kovin jännittävä, eikä oikealla tavalla ahdistavakaan."
488,60.0,"Mainospäälikkö ja perheenisä Charles Schinellä (Owen) on hieman sairas tytär (Timlin) ja vaimo Deanna (George). Charles käy töissä junalla. Eräänä aamuna hän myöhästyy junastaan ja menee seuraavalla. Siinä hän tapaa hehkeän Lucindan (Aniston) ja heidän välillään alkavat heti kemiat sykkiä. Yhtenä päivänä Charles pyytää Lucindan baariin drinkille, jonka jälkeen lähdetään hotelliin pitämään hauskaa. Kesken lemmenleikin paikalle syöksyy kuin tyhjästä tuntematon muukalainen Philippe LaRoche (Cassel), joka hakkaa Charlesin ja vielä raiskaa Lucindan. Charles ja Lucinda yrittävät unohtaa menneen, mutta kun Charles pääsee kotiin puhelin soi ja sen jälkeen alkaa raju kirisyksen ja koston kierre.Houkutus perustuu James Siegelin novelliin. Houkutus on sekoitus eri trillerielementtejä; pettämistä, psykopaatteja, kiristystä ja kostoa. Ruotsalaiselle ohjaaja Mikael Håfströmille tämä oli ensimmäinen kansainvälinen elokuva. Miehen edellinen elokuvan oli kehuttu Pahuus. Houkutuksen kuvauskesta ja tunnelmasta tuli mieleen jonkinlainen 1980-luvun elokuva, sen verran hämärähkö oli kuvaus. Leffa liikkuu lähiöseudulla ja kaupunkialueella.Houkutuksen tarina alkaa hieman pitkitetysti. vasta noin 20 min kuluttua alusta päästään jännitykseen kiinni, mutta elokuvan muutamat juonenkäänteet paljastetaan katsojalle kuitenkin hieman liian aikaisin. Väkivaltakohtaukset olvat yllättäväkin rajusti toteutettuja. Nopeassa ajassa suurelokuviin noussut näyttelijä Cliwe Owen tekee hyvän roolin Charlesina. Vincent Cassel psykopaatti Philippe LaRochena on myös hyvä ja häneltä nähdäänkin paikoin todella kylmää näyttelemistä. Komediosta tunnettu Jennifer Aniston ei sopinut tähän elokuvaan alkuunkaan, jotenkin vain jäänyt Jenniferillä komedian rooli päälle. Pimp My Rid sarjan rappari/näyttelijä Xzipit tekee hyvän sivuroolin.Kokonaisuutena Houkutus on mukavan synkkä pettämis-kiristystrilleri, joka kuitenkin paljastaa katsojalle salaisuutensa hieman aikaisessa vaiheessa. Tasainen trilleriviihdyke yhdeksi kerraksi.nimimerkki: andy",Paljastaa katsojalle salaisuutensa hieman aikaisessa vaiheessa.
489,60.0,"Tattertownin kanssa ei mennyt Ralph Bakshillakaan täysin putkeen, mutta yritys hyvä kymmenen. Lähes identtisesti suussa kalskahtavan Hound Townin kohdalla otettiin sama uusiksi, mutta tällä kertaa kohderyhmänä olivatkin aikuiset, joten maestron luulisi ainakin lähtökohtaisesti olevan kerrankin omimmalla osaamisalueellaan. Tyylilajina tällä kertaa perinteinen valmiiksi naurettu härski ja likainen animoitu sitcom vähän myöhempien Simpsoneiden tyyliin. Itse asiassa kahden ensiesitysten välillä onkin aikaa vain muutama kuukausi, mutta Bakshin visio luonnollisesti ehti ensin vain tullakseen jälleen välittömästi hyllytetyksi.Pilotin tarina kutkuttelee samanlaisia kuvioita kuin esimerkiksi Illuminationin Lemmikkien salainen elämä, eli koirien arjen pieniä ja suuria kommelluksia, tässä tapauksessa myös parisuhdeongelmia. Varsinainen päähenkilö on Rusty-niminen pieni rakki sekä tämän paras ystävä rotukoira Napoleon, jotka iskevät alussa silmänsä naapurustoon muuttaneeseen kuumaan narttuun. Rustyn omistajat sattuvat olemaan kätevästi vieraissa, joten kaksikko päättää järjestää tämän luona bailut, joiden päätteeksi olisi tarkoitus vähän... tiedätte kyllä mitä. Mikään ei tietysti mene sitten suunnitelmien mukaan ja huumoria seuraa.Enpä voi taaskaan muuta kuin sanoa, että Hound Townin epäonnistumisen syy on jälleen helppo huomata, vaikkei tämäkään nyt mikään täysin toivoton tapaus ole. Käytännössä jokainen dialogi esimerkiksi pyörii tässä enemmän tai vähemmän seksin ja eritteiden ympärillä, huumorin taso heittelee pahimmillaan rajusti hihityttävän hauskoista sanaleikeistä nolostuttaviin puujalkoihin, jotka tuntuvat tuskaisuudessaan kuin kurkipotkulta katsojaparan nivusille. Onneksi sekaan on kuitenkin muistettu heittää hämmentäviä vitsejä mm. eläimiin sekaantumisesta, joten maku ei missään kohtaa ole ainakaan turhan poliittisesti korrektia ja herraskaista.Ralph Bakshi on kuuleman mukaan nimennyt tämän yhdeksi uransa pahimmista ja nolostuttavimmista epäonnistumisista. Omasta mielestäni ainut nolostuttava tässä on käsikirjoitus, jonka taso heittelee yhden ainoan episodin kuluessa rajusti laidasta laitaan; tylsän ja hitaan alun jälkeen koko homma alkaa esimerkiksi vesittyä nopeasti jo aiemmin mainitun luokattoman komiikan ohella lähinnä kokoelmaksi lajityyppinsä kulahtaneimpia kliseitä. Heitä sekaan muutama korni käänne, turhia juoniviritelmiä ja hyvin ennalta arvattava lopetus, lopputulos ei ole perinteisessä mielessä kovinkaan hääppöinen.",Maku ei missään kohtaa ole ainakaan turhan poliittisesti korrektia ja herraskaista.
490,80.0,"Japanilaiset kauhuelokuvat ovat nykypäivänä suurelle yleisölle tuttuja säikyttelyjä. Niiden juuret kuitenkin juontuvat hyvinkin kauas menneeseen. Ensimmäiset niin kutsutut tukkakauhut tehtiin varhain 60-luvulla tai jopa 50-luvulla. Yksi genren mielenkiintoisimpia teoksia on Nobuhiko Obayashin ohjaama House (Hausu). Vuonna 1977 valmistunut elokuva oli pitkään harvinaisuus, jota ei saanut mistään. Keräilijät olivat valmiita myymään sielunsa, jos vain saisivat käsiinsä kyseisen elokuvan. Nyt 2010-luvulla kaikki on kuitenkin toisin, kun elokuva vihdoin sai arvoisensa DVD-julkaisun.Tarina itsessään pyörii surrealistisen huumorin sekä perinteisen japanilaisen kauhun välimaastossa. Elokuvassa tyttöporukka matkaa syrjäiselle seudulle, jossa yhden heistä täti asuu. Tämä erakoitunut pyörätuolissa viruva vanhus asuu komeassa talossa, jonne hän ottaa avosylin vastaan koko tyttököörin. Juonta ei oikeastaan ole kovinkaan paljon. Leffa seuraakin varsin tuttua ja toimivaa kauhuelokuvakaavaa kirotusta talosta. Hahmot on sikäli kirjoitettu melko heikosti, että jokainen heistä edustaa jotain tiettyä stereotyyppiä, nimeä myöden. Mukana on ”lihava” vain ruokaa ajatteleva tyttö, kamppailulajit taitava naisenalku sekä pianoa soittava koululainen.Stereotyypit eivät oikeastaan haittaa elokuvaa ollenkaan, sillä surrealistinen ilme on niin uskomaton, että se todella saa haukkomaan henkeä. Voikin vain ihmetellä, miten tuohon aikaan on pystytty luomaan niin häiriintynyt fantasiamaailma. Mukana on jos jonkinlaista erikoisuutta. Ihmissyöjäpiano on yksi monista kummallisuuksista, kuten myös verta oksentava kissataulu. Talo on siis täynnä kaikkea eriskummallista, joka saa aikaan katsojassa paikoitellen hymyn ja toisaalta taas järkytyksen tunteen. Samanlaista shokkikauhua House ei kuitenkaan ole kuin sen uudemmat kollegat. Se on hyvin leppoisasti rullaava kokonaisuus, joka lepää varsin naivin huumorin harteilla. Tyttöjen toilailut ovat juuri niin lapsekkaita, mitä saattaa odottaa. Kauhuelementitkin luodaan hämmästyttävällä tavalla WTF-hetkistä. Leikkaukset sekä musiikit tukevat elokuvan yleisilmettä varsin mallikkaasti. Etenkin leikkaukset lisäävät entisestään elokuvan erikoista ulosantia. Tuntuu kuin elokuvan tekijät olisivat tahallaan leikanneet elokuvan kieliposkella aivan päin vittua. Aiemmin mainitsemani musiikit ovat myös häiriintymisasteikolla aivan omassa sarjassaan. Tunnelman kannalta niiden toimivuus on ehdotonta. Vaikka niin sanottuja biisejä on aika vähän, on niissä juuri sopivanlaista särmää. Melkein jokaisella elokuvan keskeisellä hahmolla on oma teemansa, ja se kuuluu sekä toimii vallan mainiosti. Olisi todella absurdia sanoa, että musiikit oikeasti ovat hyviä, mutta siinähän se juju piileekin. Nimittäin ne eivät ole hyviä, vaan sopivia juuri tähän elokuvaan. ",Surrealistinen ilme on niin uskomaton.
491,60.0,"Elokuva-alan opiskelu on osoittautunut useassa otteessa yllätyksellisen palkitsevaksi. Opit katsomaan miljoonien dollareiden hintalapun omaavia tehosteiloitteluita teknillisemmästä näkökulmasta, alat arvostaa taloudellisesti haasteellisia, mutta sitäkin  intohimoisemmin läpikäytyjä tuotantoja omina esimerkkeinään taiteesta ja vaikeuksien voittamisen monumenteista. Jaat ajatuksia kanssaopiskelijoittesi välillä, luoden kontakteja, vertaillen genrepreferenssejä, haluja ottaa kantaa painaviin kysymyksiin omilla, uniikeilla kerrontatavoilla.Näet myös elokuvia, joiden tulkitseminen on hiukan normaalia hankalampaa. Elokuvia, joiden kategorisointi olisi haaste itsessään, kirsikkana luovan järjettömyyden ja kuohuavan ajatusvirran aiheuttaman kaaoksen kakussa. The House oli tällainen kokemus. Minun pitäisi kiittää puolihulluja koulutovereitani siitä, että he soivat tämän elokuvan minulle katsottavaksi. Olen oppinut jotain uutta. Olen nähnyt värien ja epilepsiaa aiheuttavien kuvanvaihdosten silmiä raastavan poltteen, tuntenut kuinka yksinkertainen juoni onnistuu repimään tajuntaani aukkoja pahemmin kuin Volter Kilven Alastalon Salissa, varronnut henkisesti uupuneena hetkeä, jolloin elokuva viimein päättää heittää pyhkeen kehään ja päästää valloilleen ne viimeiset ohjaajan psyykkeen purkaumat, alitajunnan hunnun alla piilevät sommitelmat, joissa Japanilaiset Yokait ja muut henget tuovat jo valmiiksi saranoillaan vaappuvan kerronnallisen esiripun räjähtäen alas.Eli mistä the House sitten kertoo? Talosta, jossa kummittelee. Talosta, jossa kummittelee ja johon seitsemän japanilaista lukiolaistyttöä tekevät kesälomareissun toivoen, ettei elokuva hyvin epämääräisestä alkuskenaariosta huolimatta muunnu genremuureja murtavaksi pink filmiksi.Mikäli vaaditte edelliseen termiin yleissivistävää valistusta, googlatkaa omalla vastuulla.Mistä voin edes puhua kun juonikin on kaikessa ohuudessaan kelvoton kantamaan kokonaista kappaletta tässä kirjoituksessa? Hahmot? Seitsemän tyttöä, joilla on stereotyyppisemmät persoonallisuudet kuin seitsemällä kääpiöllä: Kung Fu-niminen tyttö, joka osaa tapella, Proffa-nimikkeellä toimiva silmälasipäinen älykkö, syömäri nimeltä Mac, koska Steakhouse olisi ollut liian ilmiantava. Kaiken taustalla pyörii Gorgeous-nimisen, persoonattoman päähahmon täti, kummitustalon omistaja, joka laukoo viisauksia keskusteluistaan kahvipannujen, lieden ja sohvien kanssa, samalla kun tapahtumien nexus on demoninen kissa ja tätä spiritualistisena kanavana käyttävä, kuollutta puolisoaan odottava naisen haamu. Jo tämän lauseen ääneenluku pitäisi olla merkkinä siitä leukaluun putoamisesta, jota tämä tuotos aiheuttaa.Se kaikki outous, jota olen tästä elokuvasta manannut lauseiksi on kuitenkin vaikeaa selittää, sillä se on puhtaasti sidonnainen visuaaliseen tuotantoon. The Housen tuotantohistoriaa päältä hiukan tutkittuani, yksi fakta tuli eteen useimmiten. Elokuvan tuotantotalo, Japanin filmiteollisuuden jättiläinen ja Godzillan synnyttänyt kehto Toho halusi saada markkinoille oman vastineensa 1970-luvun megahitistä ja kesäisten blockbustereiden kanta-isästä Tappajahaista. Jostain kumman syystä tämä johti Tohon ottamaan yhteyttä Nobuhiko Obayashiin, eksperimentaalista kuvankerrontaa käyttävään avant-garde-filmintekijään, jonka outojen lyhytelokuvien jälkeen tämän suurimmat ansiot olivat amerikkalaisten Hollywood-näyttelijöiden tähdittämät tv-mainokset. Chiho Katsuran kirjoittama käsikirjoitus tuntui monen tuottajan mielestä järjettömältä, mutta Obayashi otti haasteekseen tuoda tuon järjettömyyden ruudulle.Obayashi teki mahdottoman. Hän antoi järjettömyydelle fyysisen muodon, värin ja kuvan, filmin ja kelan. Obayashi teki the Housen.Kuvitelkaa mattamaalaus joka toisessa kuvassa. Kuvitelkaa tämän mattamaalauksen hämmentävä olemassaolon askarruttavuus jokaisen katsojan, elokuvantekijän ja jopa Kalliopen kyseenalaistaessa tätä luovaa ratkaisua. Enkä tarkoita tämän olevan viehättävä tyyliratkaisu kuin kabuki-teatterissa. Visuaalinen kädenjälki ja tuotantoarvo lähentelee enemmänkin Teletappeja. Ei, Pikku Kakkosta. Ei herranjumala, Pikku Kakkosessa oli tätä enemmän järkeä. Pilvet eivät liiku. Japanilaisen mytologian Bakeneko ja Nukekubi pyörivät ruudulla sydämestä ottavan blue screenin ja liitukynän arvoisen erikoisefektibudjetin voimalla. Tyttö leikataan paloiksi huonolla Chroma Keyllä. Kissan muotokuva oksentaa verta yrittäen upottaa tytöt. Hyvä jumala, en saa henkeä. Piano syö tytön. Toinen likka tappelee lentäviä puuklapeja vastaan, eikä edes välitä sellaisista pikkuseikoista kuin satanistiset polttopuut. Mattamaalaus on edelleen kaksiulotteisempi kuin ensimmäinen Mario. Tähtileikkaus ympyröi tytöt vihreällä chroma-hohteella heidän hypellessään portaikossa käsi kädessä. Ei enää, armoa. Leikkaustyö muistuttaa kahden sekunnin montaasiklippejä sateenkaaren kaikista väreistä. Lamppu syö tytön. Varjele, olen tulossa hulluksi. Mies yrittää pelastaa tyttöjä ja hän tykkää banaaneista. Hän muuttuu kasaksi baananeita. Kasalla banaaneita on miehen aurinkolasit ja hattu. Tytön äitipuoli näyttää keskisormea fysiikan laeille. Äitipuolen vierellä kulkee aina dramaattinen tuuli haromassa tämän hiuksia ja huivia. Sivuteemana häärii Japanin atomipommi-iskut. Kuollut rakas. Ruumiillinen possessio. Alaston tyttö. Rinnat. Sakkoliha. Amatöörinäyttelijät. Banaani. Ei banaania.  Jääkaapissani on vain päärynä.AAAAAAAAAAAAAAAAAAHHHHHHHH!...Voisin käydä läpi jokaisen adjektiivin suomen kielestä, mutta mikään ei riittäisi kuvaamaan sitä mitä the House minulle näytti. Voisin yrittää muodostaa jokaisen mahdollisen oksymoronin, mutta mikään niistä ei soveltuisi edustamaan sitä aistien liikennevalotonta risteystä, jossa the House sijaitsee. Voisin kävellä kuunvalossa yksin metsässä, ihastellen tähtiä ja nähdä kuinka yhdessä väläyksessä kuu laskeutuisi taivaalta ja personifikoituisi eteeni kauniina Pandiana, ja the Housessa olisi silti edelleen enemmän kakofoniaa ja visuaalista pandemoniaa verrattuna suoraviivaiseen mahdollisuuteen siitä että kuun jumalatar ilmestyisi polulleni.Outoa kyllä, kaiken turhautumiseni ja suoraan sanoen vessoja tukkivien pelkotilojen jälkeen, toivon että ihmiset katsovat tätä elokuvaa tulevaisuudessakin. Se on muisto oudolta ajalta, oudolta mieheltä, joka etsi omaa ääntään. Elän ikuisesti siinä mielessä, että jos edes yksikin ihminen on elokuvasta nauttinut, elokuva on ollut tekemisen arvoinen. Obayashi sai tilaisuuden seurata omaa ääntään, hän ei yrittänyt lelliä katsojia, sai pitkän uran ja sitä myöten paikan elokuvahistoriassa. The House sisältää sentään hetkiä, jotka ovat teknillisesti kauniimpia, kekseliäämpiä ja yleisesti katsoen paremmin toteutettuja kuin useat nykypäivän elokuvat. Juonellisesti keskivertokin elokuva voi muuttua taideteokseksi kunhan vain asialle pistetään hullu visionääri, jonka aikaansaannokset huomioidaan vielä neljänkymmenenkin vuoden päästä pimeässä koululuokassa, jossa muutama kajahtanut elokuva-alan opiskelija katsoo parhaaksi altistaa kollegansa osalliseksi sitä samaista hulluutta, josta kumpuaa se filmin läpi puskeva, seuraava suuri tarina järjettömyydestä ja neroudesta.Ja jos yksikin ihminen siitä tarinasta nauttii, on sekin ollut tekemisen arvoinen.",Tekemisen arvoinen.
492,70.0,"Kotikäynnit alkaa olla jo 30-vuotias elokuva, mutta sen aihepiiri on yhä ajan tasalla. Elokuva tökkii terävällä kepillä yhteiskunnan virheitä ja lisäksi osaa tehdä sen hauskasti. Se sekoittaa komediaa, kevyttä draamaa ja romantiikkaa samaan keitokseen eikä lopputulos ole niitä tavallisia Hollywood-siirappeja.Tohtori Charley Nichols (Walter Matthau) jää leskeksi pitkän avioliiton päätteeksi ja hän on päättänyt ottaa takaisin sen mitä menetti ollessaan naimisissa. Charley tapailee nuoria naisia, mutta valittelee sitä kun joutuu selittämään näille asioita. Sitten sattumalta hän tapaa hieman dementoituneen ylilääkärin Willoughbyn (Art Carney) naispotilaan, jonka vamman hän hoitaa ilman Willoughbyn lupaa. Myöhemmin hän tapaa saman naisen talk show'ssa ja tämä esittäytyy Anneksi (Glenda Jackson). Anne on juuri sen vastakohta mitä Charley halusi, keski-ikäinen, kovasuinen ja jakaa mielipiteitään joka asiaan. Tästä huolimatta he alkavat seurustella, mutta sen tielle tulee Willoughbyn vaatimus vastapalvelukseksi siitä että Charley vei häneltä potilaan. Nimittäin sairaalaa vastaan on nostettu syyte hoitovirheestä ja Charleyn täytyy vietellä nainen, joka on syytteen takana. Senkin lisäksi Charleyn täytyy tukea jo höperöä Willoughbya uudelleen ylilääkäriksi.Elokuvan näyttelijät ovat valittu osuvasti ja käsikirjoituskin on ihan näppärää, mutta paikoitellen hyytyy. Kerrankin elokuvassa ei ole nuoria ja kauniita näyttelijöitä vaan kokonaisuus on kypsä joka kantilta. Tässä osoitetaan, että voi elokuvassa olla keski-ikäsiäkin romantisoijia ja Jacksonin ja Matthaun kemiat sopivat hyvin yhteen. Sitä testattiin muutama vuosi myöhemmin elokuvassa Ruutuhypyt. Ehkä vitseissä ei tarvitse nauraa vatsalihaksiaan kipeäksi, mutta silti ne huvittavat, sillä hyvällä tavalla. Kokonaisuutena elokuva on keskitasoa, mutta silti tyypillistä parempaa.","Ehkä vitseissä ei tarvitse nauraa vatsalihaksiaan kipeäksi, mutta silti ne huvittavat, sillä hyvällä tavalla."
493,60.0,"Kun sain tilaisuuden katsastaa Rob Zombien esikoisohjauksen, House of 1000 Corpses, on pakko mainita, että elokuva yllätti minut. Vaikka se ei täydellinen olekaan, on se positiivinen yllättäjä ja juuri omaan kauhun puolella. Itse House of 1000 Corpses ei juonellaan jyllää vaan visuaalisella ilmeellä, joka onkin hyvää katseltavaa.Juoni lyhyesti. Pari nuorta paria ovat Amerikkaa kiertämässä ja päätyvät pieneen kylään ja saavat kuulla paikallisesta legendasta, Dr. Satan:ista, ja kiinnostuvat hänestä. He kuulevat, että samainen puu missä Dr. Satan tapettiin on melkein vieressä. He alkavat etsimään sitä, mutta sateessa on vaikea sitä löytyy mutta he ottavat kyytiin liftarin ja vievät hänet kotiinsa ja menevät itsekin sinne. Bad mistake. Siellä he tutustuvat kivaan perheeseen. Äiti Firefly, tytär Baby, isoisä Hugo, poika Tiny ja Otis. Kaikki on toinen toistaan hullumpia ja eikä taida olla mitään tervettä heissä. No, ei kauan kestä, kun perhe alkaa tekemään normaaleja päivärutiinihommia, hiukan kidutusta ja leikkelyä ja nuoret pääsevät sitä maistamaan.Vaikka juoni ei paljon tarjoa niin elokuvan visuaalinen toteutus ansaitsee pisteitä oikein roppakaupalla. House of 1000 Corpses:in värimaailma on hienointa mitä kauhuelokuvassa on ollut. Välillä kuva on rosoinen, haamu ja sinertävä, myös mustavalkokuvaa käytetään. Samoin musiikki on hoidossa, hoitaahan sen Rob Zombie. Rob Zombien esikoisohjaus on toimivaa kaikin puolin, mutta yhdessä hommassa hän mokaa, käsikirjoituksessa, ja pahasti. Käsikirjoitus ei paljon tarjoa, mutta kauhu on positiivista. Meno on välillä sairasta ja hyvä näin. Myös House of 1000 Corpses:in läpänheitto on mukavan kuuloista. ",Visuaalinen toteutus ansaitsee pisteitä.
494,70.0,"Odotin poikasena Rob Zombie-taiteilijanimeä käyttävän muusikon ensiulostusta elokuva-alalla kuin kuuta nousevaa. Muistan vielä elävästi, kuinka sydämeni hyppäsi kurkkuun samaa vauhtia, mitä filkka tippui postilaatikkoomme. Tuo tunteiden palo leimuu yhä, kun katsastan aina yhtä tyytyväisenä kauhuelokuvien aateliin kuuluvaa House of 1000 Corpsesia, yksinkertaisesta juonestaan se on uskomattoman kaunista, visvaista, sekä happoista visuaalitykitystä, komeinta sitten The Texas Chain Saw Massacren. Edellisestä pläjäyksestä sai tämäkin elokuva alkunsa, se on kuin verinen kunnianosoitus, siltikään alkuperäisideaa raiskaamatta. Juonesta sen verran, että epämääräinen joukko nuorisoa on automatkalla maalla, kaukana kotoa. Pakollinen tankkaustyhjennys kuitenkin houkuttelee elämänsä alkuun saaneet klopit etsimään legendaarisen Dr. Satanin hirttopaikkana toimivaa puunkäkkyrää, tästä seuraa tietenkin ikävyyksiä, joita venytetään niin pitkälle, että konsepti melkein natisee liitoksissaan, muttei kuitenkaan hajoa, tämä näkyy rennossa käsikirjoituksessa, että ohjauksessakin. Lisäharmia tuo tietenkin Fireflyn klaani tärähtäneineen patriarkkoineen(Sid Haig loistavana Cpt. Spauldingina), joka janoaa kumman uhkaavaan tahtiin kaveriporukan henkeä, että ruumista. Ho1kC On ääriväkivaltainen, happoinen, sekä suorastaan inhottava matka hulluuteen musiikkivideomaisella kuvauksellaan. Tämä lähentelee jo 70-luvun exploitaatiokuraa, mitä survottiin tuutista toiseen kulta-aikanaan, vain harva timantti selviytyi. Toisaalta tämänkin viehätys perustuu sen rakeisuuteen joka osa-alueellaan, juoni keskittyy kiemuraisuuden sijasta kumartelemaan klassikoille, samaten lavasteet, kuin ohjauskin, musiikitkin ovat itsensä Zombien kynästä, miten käsikirjoituskin. Tämä näkyy selvästi mm. happovälikohtauksessa, missä Baby(Sheri Moon) masturboi luurangolla kummallisten värien kanssa(ko. kohtaus purkitettiin Zombieiden kellarissa).Yksinkertaisesti loistavaa kamaa, ei ""niin huono että se on hyvä"", tai  toisinpäinkään, se on vain niin jumalattoman hyvä, tästä post-modernin kauhun uusi messias, joka piristää tunnelmallaan.","Ääriväkivaltainen, happoinen, sekä suorastaan inhottava matka hulluuteen musiikkivideomaisella kuvauksellaan."
495,100.0,"House of 1000 Corpses on brutaali, musiikkivideoiden ja 1950-luvun kauhuelokuvien estetiikan kanssa häpeilemättömästi flirttaileva vyörytys. Se on groteski ja makaaberi sukellus väkivallan ylistämisen alttarille. Sille samalle alttarille, jolle koko amerikkalainen viihdeteollisuus perustuu: murhien, väkivaltaisten raiskausten, mielipuolten ja syrjäytyneiden sadistien syntysijoille. Sen musiikkivideomainen kuvasto, nopeat leikkaukset ja tyylien vaihdot, sekä genrerajoilla leikittelevät kohtaukset muistuttavat Oliver Stonen mestarillista Natural Born Killersiä (1994). House of 1000 Corpses onkin eräänlainen kauhuelokuvien NBK. Ja kaikki nämä ylisanat elokuvasta, josta en alun alkaen edes halunnut pitää. Elokuvan perusjuoni on yksinkertainen: neljä nuorta matkalla Amerikan halki kotiin Halloweenin aattona. He eksyvät väärään paikkaan ja väärien ihmisten pariin. Elokuvan lähtökohdat ovat kuin suoraan Teksasin moottorisahamurhista, mikä ei ole ihme - elokuvahan käynnisti kokonaisen uuden kauhun genren säilyttäen paikkansa nykykauhun merkkiteoksena näihin päiviin asti. House of 1000 Corpses jatkaa kuitenkin pidemmälle, vieden katsojan ensin nykyisin kauhun genressä kovin suosittuun kidutuspornoon, mikä sinänsä on merkillepantavaa - kidutuspornon (tai ""gornon"") ensimmäisiksi elokuviksi yleensä lasketaan vasta House of 1000 Corpsesin jälkeen ilmestyneet Saw ja Hostel-elokuvat. House of 1000 Corpses kuitenkin vääntää vaihdetta kovemmalle, kunnes lipsahtaa surrealistiseen juoksutukseen yhä syvemmälle ihmismielen pahuuden  syövereihin. Enempää juonta paljastamatta voi todeta, ettei lopun unen logiikkaa noudattava, surrealistinen kerronta edes oikeastaan liity muuhun elokuvaan, mutta toimii siinä järkyttävän hyvin.House of 1000 Corpses on Zombien ensimmäinen elokuva, mikä saattaa olla eräs syy elokuvan kuvalliseen runsauteen. Nopeat leikkaukset ja kuvien jatkuvasti muuttuva muotokieli herättävät kysymyksen, josko aiemmin lähinnä musiikkivideoita ohjannut Zombie on pyrkinyt ensimmäisessä elokuvassaan käyttämään koko tyyliensä kavalkadin. Elokuva pyrkii sekoittamaan itseensä niin paljon kuvallisia ja tyylillisiä viittauksia, että se saattaisi hukkua niiden joukkoon. Se kuitenkin pysyy hengissä ja potkii hyvän ohjauksen, käsikirjoituksen ja näyttelijöidensä ansiosta. Sanalla sanoen: House of 1000 Corpsesissa on munaa. On mielenkiintoista, että monet sen jäljissä henkisesti astelevat nykykauhuelokuvat hukkaavat itsensä jo alkumetreillä, kun House of 1000 Corpsesia olisi käytännössä voinut jatkaa paljon pidempään. Elokuvan loputtua ensimmäinen kysymys onkin: mitäköhän sen seuraavan oven takana olisi ollut?Elokuva vangitsee amerikkalaisen kauhuelokuvan sielun mielestäni huomattavasti paremmin kuin Tarantinon ja Rodriquesin 1970-luvun eksploitaatioelokuville hatunnostona tehdyt Grindhouse-elokuvat. House of 1000 Corpsesin ei tarvitse turvautua filmikelan palamista jäljitteleviin efekteihin ja sen kotielokuvaa jäljittelevät kidutuskohtaukset ovat varmasti vaikuttaneet myös esimerkiksi uudempiin alternativekauhun tekeleisiin, kuten surullisen kuuluisaan August Underground -elokuvasarjaan. Juonellisesti House of 1000 Corpses ei tuo kehiin mitään uutta - päinvastoin nojautuu vanhaan. Visuaalisesti kyse on kuitenkin jostain täysin muusta. Myös musiikin luova käyttö virittää elokuvaan uuden tason. Kuten jo sanottu, en halunnut pitää tästä elokuvasta. Olisin halunnut, että Zombien esikoisen olisi voinut ohittaa olankohautuksella: ""Teki se myöhemmin pari ihan kivaa leffaa."" House of 1000 Corpses vie kuitenkin mukanaan, eikä se tyhjene yhdellä katsomiskerralla. Tämän elokuvan pariin voi palata useamminkin, vaikka se ihan sympaattisten nuorten tarpeeton teurastaminen jollain tavalla harmittaisikin. Toki jälleen pitää tarkastella elokuvaa ympäristössään - se on joillain laatustandardeilla surkea elokuva, mutta kauhuelokuvana ja varsinkin kauhun populaarikulttuurisena tiivistyksenä ohittamaton. Ennen katsomista halusin antaa tälle elokuvalle 2,5-3 tähteä. Nyt nuo tähdet eivät tunnu riittävän.",Sanalla sanoen: House of 1000 Corpsesissa on munaa.
496,40.0,"Kun leffan hurja nimi kertoo kilomäärästä ruumiita ja jo ennen alkutekstejä kapteeni Spaulding (Sid Haig) letkauttaa Killer Karlille (Chad Bannon) nelinkertaisen kehotuksen suvunjatkamiseen eri lähisukulaisten kanssa on luvassa hyvää meininkiä. Texasissa asuva Fireflyn perheyksikkö pistää lössiä lihoiksi ja meno on hurjaa.Rob Zombie (vaan ei saarnaaja) ohjailee, käsikirjoittaa ja tekee musiikkiakin Ameriikan junttimaille sijoittuvaa riemuräikeää lotrausremellystä. Dialogi on täynnä törkyletkautuksia, juoni sotkee mukaan kokonaisen liudan kauhuleffojen vakiratkaisuja ja lupaavasti hupaisan alun jälkeen leffa hajoaa sekalaiseksi kokoelmaksi ällökohtauksia mikä ei johda minnekään.Sid Haig on kapteeni Spaulding joka on mitään pelkäämätön pelle ja leffassa on iso ryhmä muitakin kauhuleffoissa kunnostautuneita persoonia. Kannibaaliklaani koostuu rumista näljäkkeistä ja verellä läträtään. Roolit eivät jää mieleen, mutta ne ovat erittäin kahkoja.Erinomaisesta alusta leffa romahtaa rikkonaiseksi sekametelisopaksi ja Zombien räikeä visuaalinen ilme ei helpota juonessa pysymistä ollenkaan. Parhaimmillaan nauruhermot ovat kireällä itsetietoisen töhkäisestä menosta, mutta pääasiassa sitä vain kiroaa epäselvää, ruudulta nähtävää sotkua.",Hyvää aloitusta seuraa loputon virta päämäärätöntä sotkua.
497,40.0,"Videovuokraamon hyllyt pursuvat murrosiän muutoksesta kertovia leffoja. Vuonna 2004 Filujen Mulderina paremmin tunnettu David Duchovny päätti tuoda oman visionsa näytille. Niinpä hän väsäsi käsikirjoituksen kuudessa päivässä, suoritti ohjauksen ja esitti tärkeän roolin elokuvassa. Lopputuloksen nimi on House of D.Päähenkilönä on 1970-luvun New Yorkissa elelevä melkein 13-vuotias pojankoltiainen Tommy Warshaw (Yelchin), jonka isä on kuollut ja äiti elää rauhoittavien avulla. Tommy tekee töitä eräässä lihakaupassa lähettinä yhdessä vammaisen kaverinsa Pappassin (Williams) kanssa. Sitten sattuu ja tapahtuu. Tytöt alkavat kiinnostaa ja omasta elämästä pitäisi ottaa enemmän vastuuta. Sitten tapahtuu jotain, mikä mullistaa Tommyn elämän täydellisesti.Duchovny on tunkenut leffaansa mukaan vaikka mitä kliseitä ja katsoja toteaa moneen kertaan leffan aikana, että teemoja on käsitelty monta kertaa aiemmin ja vieläpä paremmalla menestyksellä. Elokuvan suurin vika on siinä, ettei se oikein tiedä mistä haluaa kertoa. Duchovny itse on selvästi halunnut kertoa vakavan tarinan humoristisesti lähtökohtien vakavuutta kuitenkaan unohtamatta. Henkilöhahmoja on vähän liikaa ja potentiaalia olisi vaikka mihin, mutta lopputulos on aika ryhditöntä huttua. Isättömyydestä ja vaikeasta poika-äiti-suhteesta ei ole saatu mitään irti. Tommyn kaverisuhde yli nelikymppisen vajaaälyisen Pappassin kanssa tuntuu olevan elokuvan tukipilari, mutta siitäkään ei ole saatu mitään uutta irti, jos edes mitään vanhaakaan. Tuleehan filmiin aina koskettavuutta mukaan, kun joukossa on yksi erilainen, mutta nyt homma ei kyllä toimi. Olemattomalta tuntuvaa sanomaa aletaan viimeisten minuuttien aikana alleviivaamaan ihan liikaa. Ihme, ettei kynän terä katkennut. Tällaisten elokuvien pitäisi olla elämänmakuisia, mutta siinä ei nyt mitenkään onnistuttu. Realismia on yritetty tehdä niin, että Pepsodent-hymyn sijaan hahmoilla onkin keltaiset hampaat. Höm.Näyttelijätyöstäkään ei ihan moitteitta selvitä. Nuorena Tommyna nähtävä Anton Yelchin on ihan ok ja äitiä tulkitseva Téa Leoni aika huono, mikä saattaa johtua huonosti kirjoitetusta hahmosta. Aikuisena Tommyna nähtävä David Duchovny on se sama vanha pökkelö, mihin totuttiin jo Salaisten kansioissa. Pelastajana toimii loistava Robin Williams sympaattisena Pappassina. Jotkut eivät voi sietää Williamsia, mutta minuun ukon komiikka ja tyyli puree.","Elokuvan suurin vika on siinä, ettei se oikein tiedä mistä haluaa kertoa."
498,70.0,"Universalin kauhuklassikot takoivat aikoinaan hurjia summia rahaa. Suurimmille menestyksille filmattiin  vaihtelevalla menestyksellä jatko-osia ja juuri ne elokuvat ovat nykyäänkin ne kaikkein tunnetuimmat: Dracula, Wolf Man, Frankensteinin hirviö ja muumio. Kun jatko-osat eivät tuntuneet enää kiinnostavan yleisöä, keksittiin täysin uusi (ja hullu) idea: Multi-hirviö -elokuvat. House of Dracula on sellainen, sillä se yhdistää juuri nuo kaikki Universalin kuuluisimmat hirviöt, muumiota lukuun ottamatta.Elokuvaa mainostettiin alunperin viiden hirviön elokuvaksi, joihin laskettiin Draculan, Frankensteinin hirviön ja Wolf Manin lisäksi vielä hullu tiedemies ja kyttyräselkä. Periaatteessa toinen heistä on vielä laskettavissa sellaiseksi, mutta kyttyräselkäisen naishoitajan lisääminen hirviöihin tuntuu jo kohtuuttomalta... Noh, sillä on lisätty myyntiä.Elokuva kertoo Tohtori Edelmanista, jonka luokse eräänä yönä saapuu omalaatuinen vieras, joka pian paljastaa itsensä itse Draculaksi. Hän tarvitsee apua, koska ei halua enää olla vampyyri. Pian apua tulee hakemaan myös epätoivossa rypevä mies, joka tietää olevansa susimies, eikä halua enää ikinä muuttua sellaiseksi. Pelastettuaan miehen itsemurhalta, he löytävät myös Frankensteinin hirviön. Tohtorin ajatukset herättää se henkiin kuitenkin saavat jäädä hänen tajutessaan millaista vahinkoa se saisi aikaan... mutta pian tohtori joutuu huomaamaan, ettei Draculallakaan ole ihan puhtaat jauhot pussissa, sillä hän saa tietää, että on jo pitkän aikaa itse vastaanottanut Draculan verta! Ja kohta tohtori alkaa itse seota, eikä harvinaisista kukista saatavaa hometta ole vielä tarpeeksi kahteen leikkaukseen, susimiehelle, jotta tämä pääsisi vaivastaan ja kyttyräselkäiselle naiselle, jotta tämä pääsisi kyttyrästään.Multi-hirviö idea ei todellakaan ole mitään maailman nerokkaimpia, vaan tämäkin elokuva on tehty puhtaasti rahat mielessä. Kuitenkin tässä on sitä jotain, jonka takia jaksaa istua koko 67 minuuttia elokuvan parissa tylsymättä. Elokuva on aiheeseensa nähden erittäin onnistunut, jos sitä vertaa esimerkiksi saman lajin edustajaan, Van Helsingiin, joka onnistui vain tahraamaan klassisten olentojen maineen.Elokuvassa on paljon hyviä näyttelijöitä ja Lon Chaney Jr.:n näkeminen susimiehen roolissa riemastuttaa, onhan hän se ainoa oikea Wolf Man. Yksikään näyttelijä ei ole varsinaisesti huono, eikä kukaan sorru minkäänlaisiin ylilyönteihin. Käsikirjoitus on sitten jo yllättävänkin hyvä, sillä se kantaa loppuun asti. Hahmojen kohdalla on tottakai pientä epäloogisuutta (esimerkiksi Draculahan kuoli jo ensimmäisessä filmissään), mutta jos tämän antaa anteeksi, ei siinä ole suurempaa vikaa.Elokuvassa on hyvä tunnelma ja maisemat ovat erittäin kauniita (lue: perinteitä kunnioittavaa, goottista ja tyylikkään kauhuromanttista). Lavastuspuoli on laittanut parastaan ja se ansaitsee kunnon tunnustuksen näinä aikoina, jolloin suurin osa lavasteisiin ei sen suurempia panosteta.Kaiken kaikkiaan House of Dracula on hyvä elokuva kaikinpuolin, niin multi-hirviö elokuvana, mustavalkoisena kauhuelokuva klassikkona (tietääkseni se on sellainen), kuin hirviöelokuvanakin. Se ei välttämättä kuulu Universalin kauhufilmien parhaimmistoon, mutta päihittää samanlajin edustajat mennentullen ja pystyy olemaan aidosti mielenkiintoinen. Eli: Jos olet kiinnostunut multi-hirviö elokuvista, kannattaa paljon mieluummin valita tämä kuin Van Helsing. Elokuva löytyy Dracula Legendary Collectionista ja samassa boxissa on vielä neljä muuta Dracula elokuvaa, mukana tottakai alkuperäinen Bela Lugosin Dracula.","Multi-hirviö idea ei todellakaan ole mitään maailman nerokkaimpia, vaan tämäkin elokuva on tehty puhtaasti rahat mielessä."
499,60.0,"Leffassa on hullu tiedemies Edlemann (Onslow Stevens) ja tämä saa asiakkaakseen paroni Latoksen joka on salanimi Trakulalle (John Carradine). Trakula on kuitenkin kiinnostunut ihan muusta asiasta ja potilaaksi saapuu myös Lawrence Talbot (Lon Chaney Jr.) jolla on ihan vaan lääketieteellinen ongelma ilman taka-ajatuksia. Sattuman ansiosta löytyy myös keinotekoinen olento (Glenn Strange), joten kolme klassikkomörköä on valmiina riehumaan ja tohtorin kyphoosin ruhjomasta apulainen (Jane Adams) voidaan teknisesti laskea mukaan.Idea survoa jokainen hirvitys samaan leffaan ei ole uusi ja tämä Universal-yhtiön tuotos todistaa sen. Juoni on aikamoisen hoopo jopa genren vaatimukset huomioiden, mutta siitä löytyy tarpeeksi klassista kuvakerrontaa, Jack Piercen maskiefektejä ja hupaisaa meininkiä. Lisäksi leffa etenee takeltelematta, joten kyllästymään ei ehdi.John Carradine on Trakula ja se on aika liero ja Lon Chaney Jr. taas on aiheesta huolissaan tilanteesta. Glenn Strange toikkaroi olentona ja Onslow Stevens on A-luokkaisen hullu tiedemies ja Jane Adams on epämuodostunut kaunistus. Näyttelijöitä ei siis voi moittia ja luonnollisesti se kaikista sympaattisin hirviö selviytyy kasan päällimmäiseksi.Viihdearvo klassisten hirviöleffojen kuluttajille on aika korkea, mutta muiden kannattaa suhtautua leffaan varauksella. Allekirjoittanut viihtyi ja se ei ole myöskään liian pitkä.",Vanhojen hirviöiden kokoontumisajo.
500,70.0,"Alkuperäinen Frankenstein-sarja otti tämän elokuvan myötä käännöksen uuteen suuntaan. Frankensteinin hirviön lisäksi saamme myös Draculan ja Wolfmanin. Hirviötä esittää Glenn Strange, Draculaa esittää John Carradine (valitettavasti Bela Lugosia ei saatu rooliin), Wolfmania esittää, kukas muukaan kuin itse Lon Chaney Jr. Elokuvan päähenkilöä, hullua tiedemiestä, esittää itse Boris Karloff - mies joka alunperin teki Frankensteinin hirviöstä tunnetun.Valitettavasti kaikki elokuvan hirviöt eivät ole samaan aikaan ruudulla. Draculan osuudet ovat ensimmäisessä 25 minuutissa, loppuelokuva on omistettu Wolfmanille, ja Frankensteinin hirviö on ahdettu johonkin väliin. Taustatarina kertoo miehestä nimeltä Dr. Nimon, jonka veli on työskennellyt Dr. Frankensteinin kanssa. Nimon tahtoo jatkaa Frankensteinin jalanjäljissä tieteen kuninkaana. Alussa hän karkaa vankilasta kyttyräselkäisen miehen kanssa, josta tulee hänen uusi apurinsa. Matkalla he tapaavat edellämainitut hirviöt.Lopuksi voisin sanoa että elokuvasta on paljon positiivistakin sanottavaa. Tässä on luettelo positiivisista ja negatiivisista asioista elokuvassa.+Lavastus+Juoni+Näyttelijät+Hirviöt-Frankensteinin hirviön vähäinen osuus-Tylsät kohtaukset joissa on turhaa dialogia-Ei Bela Lugosia Draculana.","Välillä tylsä, mutta  kokonaisuutena laatuvihdettä."
501,30.0,"Teinikauhustelua video-pelien hengessä. Ei kuulosta kovin lupaavalta. House of the dead on kuin onkin juuri sitä. Yläosattomia naisia, kirkuvia teinejä (yläosattomissa) ja eläviä kuolleita teknojumputuksen siivittämänä. Viisi nuorukaista ovat matkalla syrjäiselle saarelle jossa on tiedossa huikeat bileet. Venesatamassa tulee vastaan ongelmia kun erään kalastusaluksen kapteeni, Kapteeni Kirk (mautonta?) kieltäytyy viemästä nuorukaisia Isla de Morte-nimiselle saarelle joka kuhisee kuuleman mukaan pahoja henkiä. Hetken neuvotteluiden ja 1000 dollaria rikkaampana kapteeni Kirk onkin jo matkalla saarelle lastinaan viisi innokasta bileteiniä. Teurastus voi alkaa.Alkutunnari on jopa huonompi kuin Mortal Kombatissa ja käsikirjoitus ja näyttelijäsuoritukset vielä hirveämpiä kuin Perjantai 13 päivä-rainoissa. Otosten väliin on jopa leikattu sekunnin välähdyksiä itse House of the dead-kolikkopelistä, joka on todella mauttomuuden huippu. Tappajahain klassista vedenalaista kuvakulmaa uimaritytöstä on käytetty häikäilemättömästi inspiraation lähteenä. Kirkin apurikin on pukeutunut ""Tiedän mitä teit"" -elokuvasta tuttuun keltaiseen sadetakkiin ja nähdään miehellä ensimmäisessä kohtauksessa koukkukin kädessä. Onko tämä olevinaan jonkinnäköinen parodia, tiedä sitten. Jopa Resident Evil-elokuvat pesevät tällä mestariteoksella pöydät puhtaiksi. Suositellaan... ei kenellelään. Sukellusvene U-96:sta tuttu Jürgen Prochnow kapteeni Kirkinä.Tyttö: They were dead people.Poika: Ok you guys, you saw the tape. You may not wanna believe it but those are re-animated corpses just like out of a Romero movie.Tyttö: A what?Poika: A Romero movie. You know like the whole trilogy ""Night"", ""Dawn"" and ""Day"". They say he's going to do ""Twilight of the dead"" one day but I don't believe it.","Onko tämä olevinaan jonkinnäköinen parodia, tiedä sitten."
502,10.0,"Ed Wood mainitaan usein maailman huonoimpana elokuvaohjaajana. Jokainen joka on nähnyt yhdenkään tohtori Uwe Bollin elokuvan voi hyvällä omalla tunnolla kiistää tämän väitteen. Tohtori Uwe Boll nimittäin on, kiistattomasti, absoluuttisesti, ehdottoman totisesti se kaikkein surkein elokuvaohjaaja jonka Saatana on maanpäälle saattanut tuhoamaan kaikkea, mikä on hyvää ja kaunista. Ja koko tohtori Uwe Bollin onnettoman uran heikkotasoisuuden kiteyttää tämä pelielokuvien surkean genren surkea edustaja, kauhua, toimintaa ja campia yhdistelevä ”elokuva”, joka tottelee nimeä House of the Dead.Joukko teinejä lähtee pahaenteisesti Isle del mortisiksi nimetylle saarelle pidettäviin teknobileisiin. Kun paikalle päästään, saavat nuoret havaita, että meininki on vähintään yhtä psykedeelistä kuin Konemetsässä. Syynä eivät tällä kertaa vain ole huumet vaan julmettu määrä zombeja, jotka käyvät teinien kimppuun loputtomana virtana. Peliin kun tekele perustuu, ovat tilanteetkin sen mukaisia: örvelöitä ilmestyy kimppuun tyhjästä, ammuksia on runsaasti eikä tappelukohtauksissa ole olennaista edetä sujuvasti tilanteesta toiseen, vaan teurastaa mahdollisimman suuri määrä zombeja. Kun niitä on tapettu tarpeeksi, päästään seuraavalle tasolle. Pelimäinen tunnelma on kyllä kieltämättä ihan hyvin saavutettukin; tätä edesauttavat oikeiden kohtausten väliin sijoitellut pätkät alkuperäisestä House of the Dead –valopistooliräiskinnästä.Ulkoasunsa puolesta House of the Dead voisi olla amatöörielokuva. Käsikirjoitus ei luo hahmoille minkäänlaista syvyyttä, ja synopsiksen voisi kokonaisuudessaan kirjoittaa yhdelle sivulle, ja silloinkin tapahtumia olisi jo selitetty aika laveasti. Huojuva käsivara kuvaus yrittänee luoda ahdistavaa tunnelmaa, mutta todellisuudessa vain vahvistaa vaikutelmaa harrastajien tekemästä elokuvasta. Pökkelöt näyttelijät täydentävät heikkoa kokonaisuutta, eikä edes ”Sukellusvene U96:sta” muistettava Jürgen Prochnow surkeasti luotuna kapteeni Kirkin hahmona kykene tekemään missään mielessä positiivista roolisuoritusta. Zombien maskeeraus tuo mieleen lähinnä Joe D'Amaton ""Anthropophaguksen"", eli mitään mestarillista ei silläkään saralla nähdä.Surkeuden kruunaa kuitenkin tohtori Uwe Bollin täydellinen kyvyttömyys rytmittää tarinaa. Edes äärimmäisen yksinkertainen tarina ei pysy kasassa, ja alun yritykset nostaa kauhuntunnetta epäonnistuvat totaalisesti. Ilmeisesti myös tohtori Uwe Boll tiedostaa tämän ja puolenvälin jälkeen tyytyykin tekemään tylsähköä toimintaräimettä (ei niin, etteikö se ”kauhu” osuus olisi tylsä). Jatkuva mättäminen huipentuu puolenvälin tienoilla nähtävään kymmenminuuttiseen todella puuduttavan rap-sävelmän säestämään toimintakohtaukseen, joka sisältää uskomattoman suuren määrän nopeita leikkauksia, bullet time –efektejä ja palasiksi räjähtäviä zombeja. Tohtori Uwe Boll on myös ilmeisesti päässyt House of the Deadia tehdessään leikkimään uusilla leluilla, joihin kuuluvat mm. still-kamerat. Tietokonepelimäiseen tyyliin toiminta keskeytetäänkin vähän väliä, jotta kamera voisi pyörähdellä henkilön ympärillä ja zoomailla villisti hänen asettaan. Jossain tekovaiheessa tohtori Uwe Boll tosin ilmeisesti kyllästyi still-kameroihin ja keskittyykin siksi loppupuolella kohtauksiin, joissa elokuvan sankarit hidastetusti juoksevat pakoon valtaisaa räjähdystä.Ottaen huomioon, että oli jo alun alkaen huono idea tehdä elokuva valopistooliräiskinnästä, on silti yllättävää, miten surkean elokuvan tohtori Uwe Boll on aiheesta saanut aikaiseksi. Minkäänlaista jännitystä ei House of the Dead synnytä, puhumattakaan kauhusta, vaikka elokuvallisesti kyseessä onkin karmaiseva tekele. Omaperäisyydestä ei voida puhua (missä kauhuelokuvassa tosin voidaan vuoden 1985 jälkeen?), vaan tohtori Uwe Boll on häikäilemättä apinoinut kaikkia genren klassikoita aina ”Hohdosta” ”Evil Deadiin”. Yhtymäkohtia ”Re-Animatoriin” on myös löydettävissä, jos niitä todella tahtoo etsiä. En olisi koskaan uskonut sanovani tätä, mutta jopa se Lordi-leffa oli pelottavampi. En missään nimessä suosittele House of the Deadia kenellekään, mutta pakollisen puolikkaan pisteen omistan ajoittain kukkaan puhkeavalle tahattomalle komedialle.",Pelielokuvien surkean genren surkea edustaja.
503,50.0,"Voi voi, taas on lauma teinejä eksyksissä ja samoaa verta janoavien hullujen mailla! 50-luvulla kauhua kylvänyt House of Wax on saanut 2k-versiointinsa ja voipa sanoa, että mukana ovat kaikki nykypäivän myyntiä edistävät valttikortit. Yleismeno puolestaan on odotettua, tuttua, ei pelottavaa, vaan pelottavan turvallista kiljuntaa.En ole nähnyt kohuttua ja kehuttua alkuperäisteosta, joten vertailuun ei tarvitse ruveta, vaan House of Waxia tarkastellaan muussa valossa. Tarinaltaan leffa on näkökulmasta riippuen joko klassikko tai maailman kulunein kauhuviritelmä: viisi nuorekasta, kaunista ihmistä viihdyttävällä matkalla kohti futismatsia. Sitten oikaisu sivutielle johtaakin suoraan manalan veroiseen kyläpahaseen, jossa mikään ei ole kunnossa. Vahakabinetti nököttää kukkulalla pahaenteisenä kuin Norman Batesin kotitönö. Moisessa paikassa vain se on varmaa, että hulluuden keskellä kasvaneilla heeboilla viiraa ja he käyttävät monenlaisia poppakonsteja tiellään kohti verenvuodatusta. Ja sankareilla sormi menee suuhun – ellei se sitten katkea sitä ennen.Ohjaaja Jaume Collet-Seran visiot eivät ole debyytissä vielä niin kohdillaan, että ilman markkinointipuolen yleisönkosiskelukikkoja projektista olisi tullut mitään. Niinpä onkin parasta paneutua suoraan nuorekkaan kauhu-remaken valttikortteihin ja ajanhermoon osuneisiin rahasampoihin.Valttikortti numero yksi: Paris Hilton. Niin, eihän Hiltonin Pariisi ole mikään kummoinen näyttelijä, mutta voi vain kuvitella minkälaisen massan videoillaan kohuttaneen diivan valkokangasdebyytti sai/saa liikkeelle. Ei ole yllätys, että Hiltonin pieneen rooliin kuuluu pepun keinuttelua ja vastapainona hysteeristä pakoilua tarinan virallisena blondina. Kuka nyt näyttelijäkyvyistä piittaisi, kun myyntiluvuista puhutaan? Ja ihan vakavasti on myönnettävä, että lähes aina kiukkua diivailullaan luova Paris ei edes ehdi missään vaiheessa ärsyttää.Valttikortti numero kaksi: Elisha Cuthbert. 24:ssa mieskansan hurmannut Kanadan lahja Hollywoodille pistää parastaan pääosaroolissaan. Välillä kaikesta kiljunnasta, mudassa ja vahamössössä uiskentelusta ja muka niin viattomasta (ja sexystä) lookista tulee Kim Bauer –roolin uusiminen mieleen, mutta eipä sekään suoranaisesti haittaa. Kuka nyt Elishasta pahaa voisi sanoa?Valttikortti numero kolme: pienehkö omalaatuisuuden pilkahdus. Vahamössöstä kaiken iljettävyyden irti ottava tarina lainaa tarpeeksi vanhoja juttuja, jotta tarina tuntuisi jopa sisältävän jotakin mullistavaa uutuudenviehätystä. Ja täytyyhän se myöntää, että höpsösti ryntäilevä stoori pyyhkii useimmilla nuorisokauhuleffoilla persettään. Lopussakin saa olla virnistellä muustakin kuin tahattomasta huumorista. Ja muutamassa kohtaa pieni säikähdyksen aaltokin pyyhkäisee ylitse. Tapu tapu siitä hyvästä.Valttikortti numero neljä: ne loputkin nuorisostarat. Pakko kai se on todeta lopunkin 80-luvulla syntyneen sakin hoitavan hommansa kuten vaaditaan. Chad Michael Murray kiskaisi pääpokaalin jostakin nuorisoleffa-jee-jee-gaalasta. Tämäkään ei toki sänkiposkisen naishurmurin suorituksesta tee mitenkään mullistavaa, mutta kukapa uskaltaisi mennä väittämään, että House of Wax yrittäisi olla muuta kuin omaan genreensä tiukasti sullottu kauhukikkailu? Tai no, ehkä väkinäisesti tarinaan yhdistelty Liam Howlettin (siis Prodigy) ja Marilyn Mansonin musa yrittää kosiskella myös goottiyleisöä. Vaan goottisävyt jäävät aika vähiin.House of Wax pullauttelee verta ruudulle yhden kauhuleffan kiintiöiden verran ja ehkä ylikin. Kuva on synkkää ja epäloogisuuksia piisaa. Perussyntinä ovat ainakin pakoilijoiden ihmeparanemiset järjettömän veristen vammojen jälkeen sekä loppua kohti kasvava kaoottisuus, joka vie osan katseluinnosta mukanaan. Tosin kukapa nyt keksisi nuorisokauhiksen, joka ei loppumetreillä lipsuisi hieman korniuden puolelle?","Ei pelottavaa, vaan pelottavan turvallista kiljuntaa. Loppua kohden kasvava kaoottisuus laskee pisteitä."
504,60.0,"1950-luvulla tehty samanniminen elokuva saa nyt uudelleen muokatun versionsa teinikauhuleffana, jonka pääosassa säntäilee Elisha Cuthbert ja sivuosassa seurapiirikaunotar Paris Hilton. Tämä oli siis aivan pakko nähdä ja täytyy myöntää, että olin jopa positiivisesti yllättynyt.Sekstetti nuoria lähtee matkalle katsomaan futismatsia ja yöpyy leirintäalueella. Aamulla auton huomataan olevan rikki ja pari tyyppiä lähtee hakemaan varaosaa vahakaupungista. Leffan alku, juonen rakentelu ja pari mukavaa käännettä lupaavat neljän tähden leffaa, mutta lopulta painetaan tuttu säntäilyvaihde päälle ja sen seurauksena pelottavuus ja uskottavuus katoavat. Juoni on simppeli, mutta toimiva. Lavasteet ovat hienot ja vahasta muovattu maailma näyttää visuaalisesti upealta, harmi että idea on suora kopio 1950-luvulta. Näyttelijöiden taso teinikauhuun on positiivisen hyvää luokkaa. Cuthbert vetää pääroolin kunnialla loppuun, mutta mielestäni hänen kannattaisi ehdottomasti havitella parempia rooleja, kun tuota ulkonäköä ja ammattitaitoa näyttää löytyvän. Päähenkilön veljeä näyttelevä Murray on luonteva valinta koviksen rooliin. Ja sitten Hilton. Täytyy sanoa että tyttö vetää roolinsa pirun hyvin, enkä pistäisi pahitteeksi vaikka hänet toisenkin kerran valkokankaalla näkisin.Ihan ok kauhupätkä kerran katsottuna, mutta toinen kerta voisi olla liian uuvuttava.",Lopulta painetaan tuttu säntäilyvaihde päälle ja sen seurauksena pelottavuus ja uskottavuus katoavat.
505,50.0,"Vahakabinetti on jälleen avattu. Vuoden 1953 Steven Pricen tähdittämä House of Wax on saanut 2000-luvun versionsa tuntemattoman Jaume Collet-Serran ohjaimissa. Leffan on tuottanut Dark Castle yhtiö jonka rahoittajat ovat Robert Zemeckis ja Joel Silver yhtiö mm Pahuuden Kartanon, Gothikan ja Aavelaivan takaa. Mikä sitten eniten arvailutti tässä elokuvassa? No mitä ihmettä Paris Hilton tekee tälläisessä elokuvassa?Tarina alkaa vuonna 1974 eräässä perheessä on kaksi hyvin outoa veljestä. Perheen äiti ja isä köyttävät heidät syöttötuleihnsa kiinni. Tästä siirrytään nykyhetkeen. Nuorisojoukko on menossa toiseen osa-valtioon jalkapallo otteluun. He päättävät oikaista ja päätyvät jonkinlaiselle leirintäalueelle. Yö vietetään tietenkin hauskuutta pitäen ja tietenkin joillain kaunaakin on kannettavanaan. Seuraavana aamuna kaksi neitokaista Carly (Elisha Cuthbert) ja Paige (Paris Hilton) päättävät vähän tutkia läheistä metsää. Samalla leiriin jääneet huomaavat toisen auton hajonneen. Metsän reunalle ilmestyy oudon tuntuinen mies maasturillaan ja lupaa viedä pari henkilöä läheiseen kylään. Päästyään kylään. Carly ja kumppanit törmäävät salaperäiseen Bo,hon (Brian Van Holt) joka lupaa auttaa nuorukaisia. Eipä mene kauaa kun heille selviää, että koko kaupunki on vahan peitossa ja sitä pitää yllä Bo ja hänen sekopäinen kaksoisveljensä Vincent.House of Wax ei ollut ollenkaan niin huono leffa mitä odotin. Kliseitä ei suinkaan ole unhodettu käyttää ja kyllä ne teinit jälleen kirkuivat. Kyllä tämä nyt tälläinen tyypillinen teinikauhu elokuva on, mutta kuitenkin yllättävän toimiva ja paikoin raakakin sellainen.Leffan tarinan alkukohtaus ja muutamat gore kohdat olivat toteutettu hyvin. Alun jälkeen leffaan tuleekin noin puolentunnin tylsästi venytetty kohta. Elisha Cuthbertistä ja Paris Hiltonista pitäville leffa on täyttä sulaa vahaa. Brian Van Holtin tulkitsema kaksoisrooli Bo,na ja Vincentinä oli hyvä ja karmaiseva. Leffan lavasteet olivatkin parasta-antia koko rainassa.nimimerkki: andy",Kliseitä ei suinkaan ole unhodettu käyttää ja kyllä ne teinit jälleen kirkuivat.
506,100.0,Sheffield on englantilainen kaupunki joka näki parhaat päivänsä yli 20 vuotta sitten rautateollisuusalalla. Nyttemmin kaupungin rautateollisuudesta ei ole paljon mitään jäljellä ja tämän takia työttömyys on huipussaan. Joukko entisiä rautatyöläisiä viettää päivät pitkät työtä etsimässä. Rahaa tarvitaan sillä yksi porukan miehistä tarvitsee rahaa huoltajuuskiistan ratkaisemiseen. Pian eteen tupsahtaa kuningasajatus: Ruvetaan strippareiksi ja tienataan naisilta rahaa! Tällä kertaa homma viedään loppuun asti eli kaikki vaatteet pois. Helpommin sanottu kuin tehty sillä porukalla on vaikeuksia tottua hillumaan lavalla alasti.Housut pois! on lämminhenkinen komedia työttömistä miehistä jotka aikovat sortaa työttömyyden erikoisella tavalla. Amerikkalainen alapäähuumori on tipotiessään ja tilalla on lämminhenkistä ja oikeasti naurattavaa huumoria joka vie elokuvaa letkeästi eteenpäin. Kutkuttavia tilanteita riittää ja elokuva tempaisee katsojan heti alussa mukaansa. Näyttelijäsuoritukset ovat elokuvassa laatuluokkaa ja etenkin pääosan esittäjä Robert Carlyle hoitaa hommansa todella mallikkaasti. Musiikkivalinnat ovat elokuvassa täysi kymppi. Elokuvassa kuullaan sellaisia kipaleita kuten Hot Chocolaten You Sexy Thing ja Donna Summerin Hot Stuff.Loppuun todettakoon että Housut pois! on parasta mitä on tapahtunut brittiläiselle komediaelokuvalle sitten Kala nimeltä Wandan. Vitsejä on revitty irti aiheesta kuin aiheesta todella mallikkaasti. Tämä on elokuva joka kestää monta katselukertaa ja onnistuu tuomaan hymyn katsojan huulille.,Parasta mitä on tapahtunut brittiläiselle komediaelokuvalle sitten Kala nimeltä Wandan.
507,90.0,"Teollisuuskaupunki Sheffield. Valitettavasti ihmiset liikkuvat vaikeammin kuin elinkeinot ja Gaz (Robert Carlyle) on yksi monista työttömistä duunareista. Hänellä on Nathan-poikaansa (William Snape) liittyvä huoltajuuskiista ja muutenkin elo potkii päähän. Pari epämääräistä episodia saa kuitenkin pään hammasrattaat liikkeelle ja röyhkeä idea muodostuu: ruveta miesstrippariksi - ronskiksi sellaiseksi ja tienata hieman rahaa. Onneksi hän ei joudu toteuttamaan hullua ideaa yksin ja komedian säännöt muistaen asia on helpommin sanottu kuin tehty.Peter Cattaneo ohjaa ja Simon Beaufoy käsikirjoittaa elokuvan minkä idea on naurettavuudessaan nerokas ja se toteutuu vielä nerokkaammin. Se on karu ja osoittelematon kuvaus työttömyyden aiheuttamasta epätoivosta ja ratkaisuista joiden toteuttaminen vaatii aivan uusien asioiden oppimista ja hyväksymistä ja ennen kaikkea se on tarina Toivosta. Toivosta joka lujittaa perheen, rikkoo tarpeettomat aidat ihmisten väliltä ja yleisesti ottaen parantaa maailmaa. Mukana on siis paljon draamaa, mutta sitä väritetään lempeällä, ihmislähtöisellä huumorilla.Robert Carlyle pääroolissa paukauttaa hienovaraisen ja karun suorituksen vähemmän nerokkaana Gazina jolla kuitenkin on sydän paikallaan ja ennen kaikkea rohkeutta lähteä täysin uudelle tielle. Mark Addy parhaana kaverina näyttää suorituksessaan sen että miehilläkin on paineita ulkonäkönsä suhteen ja hän joutuu valitsemaan pahojen aavistusten ja nolon totuuden välillä. Tom Wilkinson tuo mukaan työttömäksi jääneen pomon joka on samalla viivalla kaikkien muiden kanssa ja se ei ole hänelle kivaa. William Snape antaa mainiota vastapainoa Carlylelle tämän poikana joka kyllä huomaa isäukkonsa heikkoudet, mutta myös tarpeen vaatiessa potkaisee tätä perseelle. Henkilöhahmot ovat täysin uskottavia ongelmineen, mutta pahaksi onneksi käsikirjoitus ei ehdi ajaa jokaisen heistä tarinaa loppuun asti.Lujat näyttelijät ja käsikirjoitus joka tasapainottelee hienosti draaman ja komedian välillä luovat erittäin hyvän elokuvan. Lämmin ja hauska elokuva arkipäiväisistä ihmisistä ja heidän osoittamasta kekseliäisyydestä. Hyvä soundtrack on pelkkää bonusta.",Paljon komedialla väritettyä draamaa.
508,80.0,"Työttömyys ei ole varsinaisen hauska aihe, mutta siitäkin on tähän elokuvaan löydetty iloinen puoli. Moni työtön on varmaankin harkinnut oman yrityksen perustamista tai vastaavaa, mutta harva on keksinyt omalle yritykselle yhtä erikoista alaa kuin nämä brittimiehet.Sheffield oli 25 vuotta sitten rautateollisuutensa ansiosta merkittävä englantilainen kaupunki. Teollisuus on kuitenkin loistovuosien jälkeen kokenut kovia, ja kaupunkia vaivaa muun Englannin tavoin suurtyöttömyys. Joukko entisiä rautatyöläisiä on kokoontuu päivittäin työnhakukurssilla, kunnes Chippendales-miesstrippariryhmä saapuu paikkakunnalle. Rahanpuute ajaa entiset tehdastyöläiset toivottomiin, tai ainakin siltä näyttäviin tekoihin. Miehet päättävät perustaa oman strippariryhmän ja uskovat paikkakuntalaisten naisten maksavan tavallisten miesten näytöksestä vähintäänkin yhtä paljon kuin treenattujen ja kiillotettujen Chippendalesien näytöksestä. Alku aina vaikeaa, mutta monet asiat, kuten tanssi, ovat helpommin opittavissa kun löytää arkisesta elämästä jotain vastaavaa, tuttua. Lisää harmaita hiuksia miehille aiheuttavat pienet yksityiskohdat kuten se, että stripparin on todellakin riisuttava vaatteensa näyttämöllä. Tämä ei kaikille ryhmän jäsenille ole maailman helpoin asia...Elokuva on komedia, ja se ei varmaankaan jää kenellekään epäselväksi. Elokuvan kulun aikana purskahdin itse nauruun monta kertaa. Ei uskoisi työttömyyskassan jonossa olevan niin hauskaa kun tässä elokuvassa. Elokuvassa oli oikeastaan vain hauskoja ja todella hauskoja kohtauksia. Toki filmissä käsitellään myös arkisempia, vakavampia asioita kuten huoltajuuskiistaa, työttömyyttä ja seksuaalisuutta, jos tuon viimeisen haluaa vakavaksi lukea. Robert Carlyle, joka on Suomen televisiossa nähty mm. Ylämaan kettu-nimisessä televisiosarjassa, esittää työttömän, eronneen isän roolin hyvin. Hänen hieman ongelmallista mutta lämmintä suhdetta poikaansa kuvataan varsinkin elokuvan alkupuolella hieman tarkemmin. Elokuvan musiikki on hyvin tyyliin sopivaa, runsaasti torvia ja discopumppua: Gary Glitter, Donna Summer, Hot Chocolate, Tom Jones... Mikäli työläishuumori ja nolot tilanteet saavat sinut nauramaan, tämä elokuva saa sinut ratkeamaan.",Työttömyys ei ole varsinaisen hauska aihe
509,100.0,"Englannin Raahessa, Sheffieldissä, ukoilla ei ole kaikki hyvin. Työttömyys rienaa ja masennus valtaa alaa. Miesten itsetuntoa ei paranna yhtään että vaimot kusee seisaaltaan ja itsariakaan ei voi tehdä, kun ei ole yhtään niin hyvää ystävää että suostuisi ajamaan autolla yli. Korkeanpaikan kammoisena ei voi hypätä sillaltakaan.Housut pois! on pirun hauska tarina työttömien metallikaupungin miesten selviytymisestä allikosta parrasvaloihin. Elokuva ammentaa synkistä elämän solmuista hienolla tyylitajulla koomisia kohtauksia. Yksi parhaista koskaan valkokankaalle levitetyistä kohtauksista on kun luuseripoppoo on jo kerran antanut periksi haaveilleen riisuutumistähteydestä, mutta työkkärissä jonottaessa alkaa soimaan Hot Stuff. Rytmi alkaa ""raahelaisia"" viemään.Rososet, hevosennaamaiset Enkut saa kummaa karismaa leffoihin. Tulee mieleen Commitments jossa samassa hengessä käsitellään bändin kasausta. Housut pois! -leffassa hyvä puoli, kuten Commitmentsissakin, on että näyttelijöiden naamat eivät ole kuluneet aiemmissa tuotoksissa. No okei...Robert Carlyle on tuttu juttu, mutta perusbrittinä puolustaa paikkaansa. Tosin mielestäni hän on hyvänäkin huonoin Housut pois! -poppoosta.Housut pois! -leffa löysi myöhemmin tiensä teatterilavoille jopa Suomessa. Ja olihan meillä oma originaali rovaniemeläinen Full Monty -ryhmäkin kiertelemässä ja strippaamassa. Täytyy vain toivoa että elokuva ei saa jatko-osaa. Rima on nimittäin nyt niin korkealla, että sitä on mahdoton sivuta, saati ylittää.Musta huumori, itseironia ja maan läheiset tarinat iskevät tyylikkäästi toteutettuna. Jos joku saa revittyä hautajaisista, itsarista tai stondisvaikeuksista tämmöstä ilotulista, ei voi kuin nostaa hattua.","...mutta työkkärissä jonottaessa alkaa soimaan Hot Stuff. Rytmi alkaa ""raahelaisia"" viemään."
510,60.0,"Ilkeä kuningas Roderick (Parker) on kaapannut vallan Englannin ainoalta oikealta kruununperilliseltä, joka on kuitenkin vielä vauva. Väärää kuningasta vastustava Musta Kettu (Ashley) ja hänen apurinsa haluavat palauttaa vallan oikealle kunkulle, ja tähän vaadittava vallankumous onnistuisikin ihan iisisti linnaan johtavan salaoven kautta, mutta pahalla on kunkulla on ainoa avain oveen. Avaimen nyysimiseksi tarvitaan joku soluttautumaan linnaan. Tähän jobiin suostuu tappeluiden tuoksinaan kaipaileva hauskuuttaja Hawkins (Kaye) tekeytyen linnaan palkatuksi hovinarriksi. Loppu onkin sitten sattumusten ja lapsusten summa.Vaikka otetaan huomioon se seikka, että leffa on 50-luvulta, silti silmään pistävät lavasteet, jotka useimmiten näyttävät siltä kuin ne olisi pöllitty ala-asteen joulujuhlasta. Jos ignorataan tämä (pikku)seikka, on Hovinarri leppoisaa mehu-viihdettä, jota tapittaa mielihyvin.Onhan se myönnettävä että Kayen suu käy kuin parhaallakin torikauppiaalla, välillä laulujenkin muodossa, mutta viihde ei aina välttämättä meinaa huumoria. Leffa on voinut kukaties naurattaa vielä 70-luvullakin, hoviväellä ainakin tuntuu olevan hauskaa Dannyn tempauksia katsellessa, mutta ei tämä enää oikein onnistu nauruja kirvoittamaan lukuunottamatta pieniä pyrskähdyksiä antavaa lopun kaksinkamppailua. Nähtäväksi jää, tuleeko Jim Carreyn tekeleille käymään samoin.","Kayen suu käy kuin parhaallakin torikauppiaalla, välillä laulujenkin muodossa, mutta viihde ei aina välttämättä meinaa huumoria."
511,90.0,"Howard Stern. USA:ssa hän on räävitön radio/TV-juontaja, joka on suututtanut kaikenlaiset ihmiset pomoistaan uskonnollisiin, mutta hänellä on kummnikin oma kuulijajoukkonsa, jotka rakastavat härskejä vitsejä (kukapa meistä ei rakastaisi). Siviilissä on mukava mies, jolla on perhe. Vaimo kyllä vetää herneet nenään muutamista asioista, mutta rakkaus kestää. Muutaman kersankin vaimo on pyöräyttänyt. Suomessa Stern ei ole tunnetuimpia julkkiksia, mutta hänen elämänkertansa on varsin mielenkiintoista seurattavaa.Tuossa edellisessä kappaleessa oikeastaan kerrottiin juonikin. Elokuva seuraa siis Sternin elämää radioon tutustumisesta WNBC:hen. Sterniä näyttelee tietenkin Stern. Matkan varrella tavataan ihmisiä, joista tulee Sternin kumppaneita. Nämä henkilöt ovat Robin Quivers ja Fred Norris. Hekin esittävät itseään. Tämä hulvaton trio terrorisoi radiokanavia ja aiheuttaa pomoille harmaita hiuksia.Elokuva on silmittömän hauska. Klassikko, jota katsotaan vielä kymmenien vuosien päästä. Kaikki tällainen R-tavara amerikan malliin on parasta komediaa mitä voi toivoa. Rajoja tietenkin rikotaan kiroilemalla silmittömästi ja näyttämällä alastomia ihmisiä. Mikä amerikkalaisia riivaa alastomuudessa? Sehän täysin normaalia. Hehehe.Juoni on ainoaa laatuaan ja se on puettu hieman dokumenttimaiseen pukuun. Hauskinta elokuvassa on Sternin radiosekoilut, jotka panevat miettimään: Tapahtuiko tämä todella? On Howard-pojulla ollut pokkaa. Tempauksia on turha ruveta selostamaan sillä se pilaisi yllätyksen.Näyttelijät hoitavat hommansa kotiin kunnialla. Stern esittää Sterniä mallikaasti ja kun olet katsonut elokuvan ajattelet: Kukaan muu ei olisi pystynyt siihen. Kukaan muu ei voi näytellä Sterniä. Robin Quivers ja Fred Norriskin hoitavat homman kotiin. Tässä pätee sama sääntö kuin Sterniin. Kukaan muu ei olisi voinut näytellä tätä kolmikkoa.",Katsokaa tämä edes Eevan asussa olevan Jenna Jamesonin takia ;)
512,70.0,"George Lucas ei ollut kovinkaan tyytyväinen, kun näki tuottamansa elokuvan, Howard the Duck. Näin olen ainakin ymmärtänyt. Se perustuu Marvelin kustantamaan sarjakuvaan, joka ei varmastikaan ole kovinkaan monelle tuttu. Pelkästään jo siksi herääkin kysymys, miksi ihmeessä Lucas halusi tuottaa elokuvan ankasta, jota kukaan ei oikeastaan tunne. Eikö olisi ollut parempi tehdä elokuva vaikka Hämähäkkimiehestä tai jostain muusta tunnetusta Marvel-hahmosta. Riskillä tehty Howard the Duck on vähintäänkin kummallinen tapaus, jolla on varsin kyseenalainen maine. Joka tapauksessa päätin uhrata pienen palan sielua ja katsoa mistä elokuvassa on oikein kyse.Howard on ihan tavallinen ankka rinnakkaistodellisuudessa, paikassa jossa kaikki ovat ihmismäisiä ankkoja. Yhtenä katalana iltana hän saapuu kotiin uuvuttavan päivän päätteeksi. Alkaessaan katsomaan telkkaria kummallinen universaali imuvoima vetää hänet sekä sohvan toiseen todellisuuteen. Tämä paikka on se, jonka me ihmiset tunnustamme kodiksemme. Ankka on lennähtänyt keskelle 80-luvun Clevelandia. Pian hänet leimataan kummajaiseksi, koska puhuva ankka kuuluu ennemminkin sirkukseen kuin työkkärin jonoon. Yksinäinen Howard ystävystyy Beverlyn (Thompson) ja Philin (Robbins) kanssa. Phil on työskentelee museossa, ja hänellä on keino saa ankkapolo takaisin omaan universumiinsa. Kaikki ei kuitenkaan mene aivan nappiin ja Howard jää jumittamaan meidän todellisuuteemme.On täysin selvää miksi Lucas oli raivoissaan lopputuloksesta. Howard the Duck on selvästi pilkesilmäkulmassa tehty toimintakomedia. Eikä siinä ole mitään mitä Lucasin omissa elokuvissa on. Se ei kuitenkaan ole missään tapauksessa huono asia. Päinvastoin, se antaa leffalle valtavasti huumoriarvoa. Howard on toteutettu suhteellisen hyvin. Howardin näyttelijät ovat hyvin vakuuttavia liikkeissään, vaikka ankkapuku onkin varsin kankea ja paikoitellen todella kökkö. Chip Zien taasen hönkii Howardille erinomaisesti äänen. Ankkaherran puhetta jaksaisi kuunnella tuntikausia, ja juuri tämä tekee hänestä huomattavasti elävämmän hahmon. Muut näyttelijät ovat rooleissaan suhteellisen hauskoja. Varasinkin Tim Robbins on hyvässä vedossa. Hänen roolinsa ampuu osuvasti yli, välttäen hölmistymisen. Lea Thompson taasen on paikoitellen hitusen rasittava hyvä uskoisena naisena, joka ihastuu Howardiin.Kyllä luit aivan oikein ihastuu! Koko hommaa on vähän vaikea kuvailla, koska se on täysin järjen vastainen. Kuinka luoda toimiva romanssi ankan ja ihmisen välille, niin ettei se näytä mitenkään pervolta. Väkisinkin tästä kuviosta tulee kuitenkin se pervo fiilis. Ei sille vain yksinkertaisesti voi mitään. Koko hommassa on jotain niin kieroa, että se on lopulta aivan hulvatonta. Oikeastaan koko elokuva perustuu kieroon mutta harvinaisen hyvin toimivaan komediaan. Howard ei tavallaan edes ole mikään supersankari. Hän on ennemminkin olosuhteiden pakosta tilanteessa, jossa ei haluisia olla. Loppua kohden tarina muodostaa Howardista melkein sankarin, joka onneksi jää antisankarin asteelle. Antisankarina Howie Ankka on paljon uskottavampi, niin uskottava kuin puhuva ankka nyt ylipäätänsä voi olla.",Koko elokuva perustuu kieroon mutta harvinaisen hyvin toimivaan komediaan.
513,20.0,"The Howling on allekirjoittaneen mielestä tähän mennessä ilmestyneistä ihmissusielokuvista se kaikista parhain, mutta neljä vuotta myöhemmin paikkansa auringossa ottanut Howling II: Stirba - Werewolf Bitch on jotain niin uskomatonta roskaa, että se oli erittäin lähellä ansaita legendaarisen ja oih niin häpeällisen puolikkaan tähden. Olen kuitenkin tänään sen verran lempeällä tuulella, että tahaton komiikka ja lukematon määrä tissejä pelastavat elokuvan arvon kokonaiseen tähteen!Jatko-osa on suora siirtymä ensimmäisen osan dramaattisesta lopusta, jossa sievä uutisankkuri kokee karmean kohtalon ja muuttuu suorassa lähetyksessä karvaisen kauhistuttavaksi ihmissudeksi. Hänen veljensä (Brown), kera viehättävän tyttöystävänsä (McEnroe) ja robottimaisen hitaasti vuorosanoja suustaan laukovan susiexpertin (Lee) kanssa lähtevät tekemään loppua susiperheen kantaemästä... Tai jotain sinne päin, mutta siinä juoni pääpiirteissään on. Juonella ei kuitenkaan ole mitään väliä, sillä Howling II keskittyy vain karvaturrien kallojen murskaamiseen alusta alkaen. Siinä missä ensimmäinen osa onnistui luomaan kasarikauhuille tyypillisen mystisen ja oikeasti pelottavan tunnelman, ei jatko-osassa ole pohjustuksesta tietoa nimeksikään. The Howling perusti voimansa siihen, mitä katsoja ei pysty näkemään ja malttoi säilyttää piinaavan jännityksen loppuun saakka. Jatko-osa ei ole piinaavasta jännityksestä kuullutkaan, vaan lumimiehiltä näyttäviä susiolentoja vyörytetään kuvaruudulle alituiseen ja päätön mätke saa kovimmankin katsojan aivokapasiteetin puutumaan nollarajoille. Löytyipä idioottisesta susiseikkailusta vielä sci-fiäkin. Se kertoo varmasti enemmän kuin tuhat sanaa.Naurettavinta tässä elokuvassa oli sen surkeaakin surkeampi soundtrack. Sama biisi ehditään laskelmieni mukaan soittamaan elokuvassa jopa neljään otteeseen. Eihän siinä mitään, jos kyseessä olisi hyvä tunnusmelodia, mutta Ritari Ässän mieleentuova kasaripopitus vie elokuvalta viimeisenkin mahdollisuuden olla uskottava kauhufilmi. Muutenkin musiikkipuoli on täysin hakusessa, eikä äänivastaavien valinnat onnistu luomaan elokuvaan minkäänlaista tunnelmaa.Howling II ei tarjoa edes halpaa säikyttelyä, joten leffan ääreen meinaa pahimmillaan nukahtaa. Alastomuuden kanssa ei sen sijaan pihtailla. Pääpaha svengailee päämäärättömästi luolassaan yläosattomissa joka kolmannessa kohtauksessa, vierellään ryhmäseksiä harrastava susijoukkio. Tämä näyttää olevan tekijäpoppoon ainoa todellinen syötti katsojilleen - elokuvan nimen lisäksi. Kaikesta tekemisestä, ala-arvoisen huonoista näyttelijöistä ja surkeasti tehdyistä ihmissusista pystyy päättelemään tämän tekeleen olleen kohtuullisen pienen budjetin leffa, sillä neljässä vuodessa erikoistehosteiden kuuluisi mennä parempaan suuntaan, eikä huonontua puolella. Howling II:sta ei pysty puhumaan ensimmäisen elokuvan kanssa edes samassa lauseessa, niin erilaisia ne ovat.",Lumimiehiltä näyttäviä susiolentoja vyörytetään kuvaruudulle alituiseen ja päätön mätke saa kovimmankin katsojan aivokapasiteetin puutumaan nollarajoille.
514,20.0,"Kalkkuna (Meleagris gallopavo) on metsäkanoihin kuuluva lintu. Kultainen Kalkkuna taas on Michael Medvedin 1980 keksimä fiktiivinen palkinto kaikkien aikojen huonoimmille elokuville. Kultainen Vadelma taas on joka vuosi jaettava palkinto ajankohtaisesti huonoimmille elokuville. Philippe Moran ohjaama Howling II jäi ilmestymisvuonna palkinnoitta, mutta mikään ei muuta tosiasioita mihinkään suuntaan. Kyseessä oli ja on yhä pesunkestävä, rasvaa tihkuva ja kimaltavalla kuorrutteella päällystetty kalkkunaelokuva ja siinä on myös arvovaltainen lisämauste joka ei voi aiheuttaa allergista reaktiota.Juoni tässä omituisia karvaturreja omaavassa tekeleessä on silkkaa mieletöntä huttua, mutta Stefan Crosscoe (Sir Christopher Lee) on epämääräisten karvaturrien asiantuntija ja nimiotuksessa (Sybil Danning) silmä lepää erinomaisen mielellään. Philippe Mora on ilmeisesti tiennyt tekevänsä viimeisen päälle töhkäistä kalkkunaa, joten hän keskittyy pääasiassa pyyhkimään roskat pois ja pitämään rasvaisen lintuvälipalan kasassa ja helposti nautittavana.Sybil Danningissa kyllä silmä lepää erittäin mielellään ja Mora on ymmärtänyt mikä on se todellinen myyntivaltti tässä kalkkunaelokuvassa: paljas pinta ja veriroiske ja jälkimmäinen on valitettavan kökösti toteutettua. Sir Christopher Frank Carandini Lee on pakollisen karismatehon toteuttajana ja naurettavat aurinkolasit ovat varsinaisena häpeäkruununa. Mutta minkäs teet? Pitäähän jopa niinkin hyvällä näyttelijällä kuin Sir Christopher Leellä olla häpeällinen kalkkunateoksensa mihin hän on sotkeutunut. Sir Lee toimittaa kuitenkin ehdottoman ja vahvan suorituksen joka loistaa pökkelöiden ja puskurisetin joukosta kuin Bossin puku halpojen teryleenien joukosta.Lopputulos on erittäin rasvainen ja helpolla alas menevä kalkkunaelokuva, joskin se jättää valitettavan raskaan ja tokkuraisen olon. Ehkäpä annoksen nautittavuus paranisi jollain sopivalla ruokajuomalla ja alkupalalla. Ainakin kaksi annosta alkoholijuomaa ennen aterian aloittamista pahoinvoinnin ehkäisemiseksi ja parempi suosiolla turvautua väkeviin. Joka rupeaa tämän tekeleen pureskeluun ilman etanolidopingia astuu Kärsimysten Tielle.","Rasvainen ja helpolla alas menevä kalkkunaelokuva,"
515,70.0,"""I wonder who the real cannibals are...""Italialainen kannibaalielokuva lienee genrenä monelle kotimaisellekin elokuvaharrastajalle tuttu ainakin Ruggero Deodaton Kannibaalien polttouhritin kaltaisen kulttiklassikon ja kielletyn hedelmän kautta. Genre itsessään sai virallisesti alkunsa Umberto Lenzin vuonna 1972 ilmestyneestä Mies syvästä joesta -elokuvasta, vaikka aihetta käsitelleitä teoksia oli jokunen ohjattu eteläisessä Amerikassa jo ennen sitäkin. Nelson Pereira dos Santos esimerkiksi ehti peräti vuoden verran Lenzin edelle tällä How Tasty Was My Little Frenchmanillaan, jota ei varsinaisesti kannibaaligenreen lueta, mutta joka lienee antanut ainakin muutamille sen keskeisille teoksille enemmänkin vaikutteita.Sangen mielenkiintoisena huomiona tätä dos Santosin kannibaalikuvaelmaa ei yleensä ole kauhuelokuvaksi tai edes eksploitaatioksi laskettukaan vaan kyseessä on virallisesti sikäläisen alkuperäisväestön ihmissyöntiä käsittelevä musta komedia. Heti ensimmäisessä kohtauksessa jo kauhistellaan barbaaristen alkuasukkaiden sivistymättömyyttä ja raakalaismaisuutta, mistä leikataankin seuraavaksi kuvaamaan eurooppalaisia valkoisia barbaareja ryöväämässä alkuasukkailta vaatteitakin yltään, pakkokäännyttämässä näitä kristinuskoon ja jakamassa toisilleen mielivaltaisia kuolemantuomioita. Kohtauksen ironia hekotuttaa ääneen.Heti pian alkutekstien jälkeen paljastuu ehkä koko elokuvan pahin yksittäinen kompastuskivi varsinaisen tarinan päästessä vihdoin vauhtiin. Alussa intiaaniheimo hyökkää portugalilaisen seurueen kimppuun ja nappaa saaliikseen näiden ranskalaisen vangin, joka olisi sitten tarkoitus napsia parempiin suihin hetken ollessa toimitukseen sopiva. Siksi aikaa ranskalainen vieras saa itselleen vaimon ja majan, jossa tämän on määrä elää yhtenä heimon jäsenistä aina ""lounaaseen"" asti.Ongelma edellisessä vain on, että tekijät eivät  ole osanneet ollenkaan päättää onko tässä nyt kyseessä vakavahko draama vai komedia, ja käytännössä kaikenlainen huumori loistaakin hauskan alun jälkeen pieniä ironisia leiskahduksia lukuun ottamatta enimmäkseen poissaolollaan. Asia ei ehkä muuten itseäni häiritsisi, mutta kun käsikirjoitus henkilöhahmoineen jäivät muutenkin kauhean laihoiksi, vaikka tarinapuolella meno paraneekin tylsähkön keskivaiheen jälkeen vääjäämättömän ja ihanan tylyn lopun lähestyessä.Mutta ei kukaan tätä kai itse tarinan vuoksi katsokaan. How Tasty Was My Little Frenchmanin todellinen tähti on sen alkuperäisväestön kuvaus, joka oli ilmestymisaikoinaan todella vallankumouksellista kamaa. Tiettävästi dos Santosin kuvaama Tupinambá-heimo on ollut oikeasti olemassa ja kaikenlainen juonellinen anti onkin pitkälti koottu 1500-luvun eurooppalaisten tutkimusmatkailijoiden kertomusten sekä muista läheisistä heimoista saadun tiedon pohjalta. Heimon vaatetus ja kulttuuri ilmestymisaikana kiellettynä pidettyä alastomuutta myöden pitäisi olla äärimmäisen autenttista, jopa suurin osa dialogista on puhuttu lähes alkuperäistä vastaavalla  kielellä. Ainut ikävämpi puoli tässä suhteessa on näyttelijöiden selvä eurooppalaistaustaisuus, mutta idea kai on tärkein.Viimeistään lopputekstien alkaessa vihdoin alkaa myös hahmottua mistä koko elokuvan keskeisimmässä vitsissä olikaan oikeasti kysymys. Varsinainen tarinahan kertoo ihmissyöjäheimon käsissä varmaa kuolemaansa odottavasta eurooppalaisesta, mutta samalla Tupinambá-heimo itse on todellisuudessa tuomittu vääjäämättömästi myöhemmin tuhoutumaan valkoisten barbaarien käsissä. Koira syö koiraa.",Nälkä - mikä ihana tekosyy.
516,60.0,"How to Lose Friends & Alienate People on juorutoimittajien kiireiseen elämään ja leffastarojen pinnallisiin sisäpiirehin kurkistava komedia. Aiheensa perusteella elokuva ei minua suuresti kiinnostanut, mutta kun mukana kerran oli lempinäyttelijäni, brittiläinen koomikko Simon Pegg, pystyi elokuvalta odottamaan ainakin hyviä nauruja hänen osaltaan. Osuin aika lailla naulan kantaan.Simon Pegg esittää surkeassa englantilaisessa juorulehdessä työskentelevää Sidney Youngia, jonka työhön kuuluu juorumateriaalin toivossa julkkisbileisiin soluttautumista, ja myös niistä ulos potkituksi tulemista. Eräässä tapahtumassa Sidney saa aikaan aikamoisen sekasorron, joka kiinnittää räävittömyydellään New Yorkissa toimivan juorulehtien aateliin kuuluvan Sharp’s Magazinen johtajan (Jeff Bridges) huomion. Yllätyksekseen Sidney saa pestin kyseiseen lehteen ja hänen unelmansa punaisella matolla kävelevien julkimoiden seurapiireihin kuulumisesta alkavat vaikuttaa jopa ihan mahdollisilta.Elokuvan aikana sai nauraa makeasti useaan otteeseen, mutta mistään hauskimmasta tapauksesta ei todellakaan ole kyse. Jäin kaipaamaan enemmän osuvia vitsejä, kun varsinkin lopussa homma menee liian perinteiseksi rakkaushömpäksi. Juoni on monien jenkkikomedioiden tapaan sitä moneen kertaan kaluttua tavaraa. On tämä yksi luuseri (mikä parasta britti Amerikassa, hui kamalaa), joka tavoittelee pääsyä parishiltonmaisen leffakaunottaren (Megan Fox) pikkuhousuihin, mutta tajuaa omaavansa oikeita tunteita sympaattisempaan kirjailijaan (Kirsten Dunst). Kolmiodraamaa perinteisesti sekoittaa molempien naikkosten kanssa flirttaileva kusipää (Danny Huston). Miksi ei voisi joskus sekoittaa tätä vanhaa kaavaa edes hieman?Simon Pegg kannattelee koko elokuvan huumorisisältöä harteillaan totuttuun tapaan hyvin. Leffan hauskuus perustuu suurin osin hepun toilailuun, eli mitään kovin fiksua komiikkaa ei valitettavasti ole luvassa. Sentään ihan viihdyttävää kamaa, jonka aikana saa naureskella. Pegg on tehnyt hyvää työtä muissakin amerikkalaisissa komedioissa (kuten leffassa Run Fatboy, Run), mutta kuin kotonaan hän on silti Edgar Wrightin ohjaamissa brittikomedioissa Nick Frostin ja kumppaneiden rinnalla. Amerikkalaisten elokuvissa hän on yleensä aina melko samantyyppinen hahmo, eli juuri ”se yks brittiluuseri”. Näyttelijäpuoli How to Lose Friends & Alienate Peoplessa on muidenkin osalta suhteellisen kohdallaan. Jeff Bridges kovistelee karismaattisesti juorulehden pomona, ja Danny Huston esittää hahmoaan ärsyttävästi, hyvässä mielessä. Kirsten Dunst on harmillisesti hieman jähmeä ja Megan Fox vaikuttaa aika lailla vain houkuttimelta samaan miehet katsomaan tämä leffa.","Kelpo komedia, josta puuttuu kuitenkin sitä hillitöntä särmää."
517,60.0,"Stephen Sommers on joutunut toimintaviritelmiensä vuoksi leffafriikkien vitsailun kohteeksi, minkä vuoksi hänen ensimmäinen Hollywood-ohjaus Huckleberry Finnin seikkailut tuntuu yllättävän hyvältä. Mark Twainin klassikkokirjan filmatisointi on ottanut kuulemma pieniä vapauksia juonen rakentamisessa, mutta kirjaa lukematonta persoonaa se ei tietenkään häiritse.Huck (vasta 12-vuotias Elijah Wood) on oman aikansa ongelmanuori. Hän polttaa tupakkaa, ammuskelee, valehtelee, tappelee ja hengaa mustien orjien kanssa. Kaiken lisäksi Huck ei kuuntele aikuisten jupinoita, vaan toimii oman päänsä mukaan. Kun Huckin isäukko käy välillä kylässä, niin silloin tämä pieni vekara saa aina kunnon selkäsaunan. Eräänä tällaisena ""vierailupäivänä"" Huck saa idean: ""Huijaanpa kuolemani, saan olla vapaa ja kun totuus selviää, niin läheisteni ilmeet ovat näkemisenarvoisia."" Karkumatkallaan hän tapaa mustan orjan Jimin, joka on myös joutunut pakomatkalle. Huck päättää hylätä kuulemansa moraalisäännöt ja seuraa sydäntään auttaen Jimin vapauteen.Ottaen huomioon, että tämä on Disney-elokuva ja vieläpä koko perheelle suunnattu sellainen, niin mukana on yllättävän paljon väkivaltaa ja teemoja (kuten perheväkivalta), joihin ei törmää ihan jokaisessa perhefilmissä. Suvaitsevaisuuden puolesta toitottava sanoma ei koe tyypillistä alleviivausta, vaan Sommers nostaa vauhdikkaan tarinan pääosaan. Seikkailuhenkisiä lapsia innostaa Huckleberry Finnin kiehtova hahmo, hauskat tilanteet ja tarinan jännittävyys. Jokainen 8-12-vuotias katsoja haluaa varmasti kokea samanlaisen hurjan seikkailun. Vanhempiin katsojiin filmi kolahtaa kerronnallisen sujuvuuden ja vanhanajan tunnelmoinnin ansiosta.TSH-elokuvien myötä ärsyttävän paljon huomiota saanut Elijah Wood on elämänsä vireessä tässä uransa melkeinpä parhaassa roolisuorituksessa. Wood selvästi nautiskelee Huckin roolissa siihen täysin eläytyen. Jimiä tulkitseva Courtney B. Vance jää 21 vuotta nuoremman toisen pääosanesittäjän varjoon tavanomaisen tylsällä esityksellään, vaikka ei olekaan näyttelijänä onneton. Huumoria tuovat peliin karismaattisten Jason Robardsin ja Robbie Coltranen tulkitsema parivaljakko. Hellboyn roolista eniten huomiota saanut Ron Perlman räyhää vakuuttavasti Huckin kärttyisenä faijana.",Jokainen 8-12-vuotias katsoja haluaa varmasti kokea samanlaisen hurjan seikkailun.
518,90.0,"Rapakon takana on muutakin kuin kimaltelevaa glamouria. Elokuvassa Hud esitellään yksi tarina karjatilan arjesta. Elokuvassa on myös yleismaailmallisia yhteiskunnallisia pointteja. Yhdysvalloissakin on läpi käyty samat ongelmat, mitkä Suomen maataloutta ovat koetelleet. Ongelmakohtia ovat karjanhoidon taloudellinen kannattavuus, tilan koko ja toisaalta sukupolvenvaihdokseen sisältyvät riskit. Homer Banon (Melvyn Douglas) esittää vanhaa isäntää, jonka toinen poika on kuollut ja toinen, eli Hud (Paul Newman), toimii isäntänä talossa. Hud on kyllä hyvä työmies, mutta vastuuton tekemisissään. Tiedättehän sen ihmistyypin, jolle viina, naiset ja säännöllisin väliajoin vietettävä ""rappioelämä"" ovat elämän suola. Hud siis edustaa tätä ihmistyyppiä. Tilalla asuu myös Hudin veljenpoika Lonnie (Brandon DeWilde), joka vaikuttaa rehelliseltä ja paljon kyvykkäämmältä hoitamaan tilan asioita kuin Hud. Vanhan isännän sydän on kovilla jo pelkästään karjanhoitoa koskevien ongelmien vuoksi, mutta lisärasitusta tuo huoli Lonniesta, joka on helposti johdateltavissa väärille poluille Hudin vaikutuksen vuoksi. Naisnäkökulmaa elokuvaan tuo tilalla työskentelevä Alma Brown (Patricia Neal), jota sekä Hud että Lonnie himoitsevat omalla tavallaan.Hud on kiinnostava hahmo, jonka kaltaiseen on jokainen elämänsä jossain vaiheessa törmännyt. Hän on miehinen ja aikaansaava osaaja, jolla on taitoa pärjätä missä tahansa mihin ryhtyy ja häntä ihaillaan joka suunnasta. Miehet haluavat olla hänen kavereitaan ja naiset haluavat hänen rakkautensa. Valitettavasti Hudin kaltainen mies aiheuttaa aina pettymyksen, koska hän asettaa toistuvasti omat tarpeensa muiden tarpeiden edelle. Melvyn Douglas ja Patricia Neal pokkasivat osistaan Oscarit, joista ainakin Douglas sai sen ansiosta, niin hyvin hän esittää vanhaa mutta sydämellistä jäärää. Paul Newman tekee elokuvan parhaan roolin välinpitämättömänä Hudina, joka toimii mallisuorituksena kyseisen ihmistyypin olemukselle. Brandon DeWildessä on paljon nuoruuden viattomuutta, joka herkistää ainakin meikäläistä.Hud on huippuleffa, joka lähestyy karjatilallisen elämää realistisemmin kuin esim. tv-sarja Dallas. Hud on ylistyslaulu vanhalle kunnon lännelle. Amerikkalaisuuden sisimpiä tuntemuksia on vangittu upeasti mm. kohtaukseen, jossa isoisä ja pojanpoika laulavat yhdessä suurin sydämin My Darling Clementineä... hieno hetki! Wanhojen aikojen tunnelmoinnin lisäksi Hudissa on tiedostavaa kuvausta karjatalouden uusista haasteista. Elokuva asettaa uhkakuvia koko elinkeinon perinteiselle jatkumiselle. Väheksyä ei voi myöskään elokuvan nimihahmon kompleksisen asenteen kuvausta, joka on vähintään samaa tasoa kuin Nuoressa kapinallisessa.",Miehet haluavat olla hänen kavereitaan ja naiset haluavat hänen rakkautensa.
519,60.0,"Bruce Willis on totuttu näkemään suuta soittavana roolihahmona, olipa rooli mikä tahansa (poikkeuksena tulee mieleen vain Hart's war). Tämä elokuva on näin ollen tyypillinen Willis-elokuva, vai onko sittenkään.Hudson Hawk on vankilasta vapautuva entinen  maailman paras murtovaras. Vapautumispäivänä hän huomaa vanhan kantapaikkansa (siis juottolan) muuttuneen pintaliitopaikaksi ja niinkuin se ei olisi tarpeeksi paha asia, rikollisjoukkio uhkailee Hudson siihen malliin, että tämä suostuu vastahakoisesti varastamaan huutokauppatalosta harvinaisen ja arvokkaan Leonardo Da Vincin valmistaman hevospatsaan. Varastettu tavara ei kuitenkaan ole ihan sitä miltä se näyttää, eikä Hudson aina voi olla ihan varma siitäkään kuka milloinkin on toimeksiantajana ja kuka taas yrittää tappaa häntä, vai onko noilla kahdella edes mitään eroa. Hudson luonnollisesti kuitenkin hoitelee tehtävänsä kunnialla ja omalla tyylillään.",Ihan tusinatavaraa
520,20.0,"Bruce Willis oli 90-luvun alussa uransa huipulla. John McTiernanin Die Hard oli nostanut vielä hiuspehkon omaavan actionstaran tilanteeseen, jossa olisi melko helppoa valita loistorooleja. Ja mitä Bruce tekikään? Hän tarttui itse ideoimaansa toimintaparodiaan, jota väkerrettiin pitkä tovi. Ja tulos on kaamea.Hudson Hawkin katsominen sattuu oikeasti - niin Brucen kuin yleensäkin elokuvan kannalta. Bruce itse varmasti nautti päästyään toteuttamaan omia visioitaan, mutta onko näin mitättömään ideaan tosiaan pakko investoida 65 miljoonaa dollaria? Ja vieläpä samoihin aikoihin kuin Die Hardin kakkososa ilmestyi?Mm. 40 päivää ja 40 yötä -leffan ohjannut Michael Lehmann toimii kapellimestarina Bruceshowssa, jossa huono huumori ja säälittävä toiminta määritellään uusiksi. Brucen yritys leikkiä huvittavaa actionsankaria olisi voitu haudata heti alkuunsa, sillä tämä vain tahraa laadukkaiden Die Hardien tähden mainetta.Bruce esittää kaikkien varkaiden kuningasta, joka vankilasta vapauduttuaan joutuu melkoiseen ristitulitukseen. Joten paineen alla äijä pistetään ryöväämään Da Vincin taideteoksia. Ja taustalla oleva juonihan on huima! Ööh, tai sitten ei kuitenkaan. Andie McDowell toimii elokuvan virallisena kaunistuksena, mutta ei hän, eikä James Coburnkaan pysty mitään käsikirjoituksen huonoudelle. Hudson hawk ei ole varkaista pahin, mutta leffoista se on lähestulkoon surkein. Lisäksi se on tapaus, jonka kohdalla on vaikea löytää sanoja kuvaamaan hävyttömän alhaista huumoritasoa tai räjähdysherkkää b-luokan actionia. Ja se tuttu aivonarikkailmoituskin on hankala muotoilla tässä tapauksessa: ehkäpä pää pitäisi hakata muusiksi tiiliseinää vasten, jotta tällainen urea uppoisi. Vaan kuinkas enää paikkaisit pään muuta varten?Tämä Leffa löytyy omalta surkeimmat top10  -listaltani. Ja varsin kärjestä. ","Hudson hawk ei ole varkaista parhain, mutta leffoista se on lähestulkoon surkein."
521,90.0,"Noin puoli vuotta sitten ensimmäisen trailerin nähtyäni oli mielenkiintoni sinetöity Hugoon. Minkälaista jälkeä Martin Scorsese onnistuu tekemään lastenelokuvassa, kun se ei herralle ehkä se tyypillisin genre ole? Odotus palkittiin, ja todella upeasti palkittiinkin, elokuvan tunnelma on jotain aivan maagista ja ensimmäisestä otoksesta viimeiseen katsoja on täysin elokuvan vankina.Elokuva kertoo tarinaa Hugo-nimisestä pojasta (Asa Butterfield), joka isänsä kuoltua muuttaa asumaan paikalliselle rautatieasemalle välttääkseen orpokodin. Päivät kuluvat ruokaa varastellen ja näppärä kellosepän poika pitää myös huolta, että aseman kellot ovat ajassa. Aika ajoin myös juoksukisat asemanvartijan (Sacha Baron Cohen) kanssa ovat aiheellisia. Eräänä päivänä Hugo tapaa nuoren tytön (Chloe Moretz) ja he yhdessä joutuvat elämänsä seikkailuun. Juonesta en viitsi paljastaa enempää, koska ainakin omalle kohdalleni leffan todellinen idea tuli isona yllätyksenä ja haluan suoda saman kokemuksen myös teille.Lähes koko elokuva sijoittuu mainitulle rautatieasemalle, joten onkin tärkeää, että miljöö on kiinnostavan näköinen. Scorsese on onnistunut herättämään koko aseman henkiin ja 3D:n avulla katsoja pääsee mukaan aseman vilkkeeseen todella elävästi. Visuaalinen ilme on muutenkin todella maagisen oloinen ja tuo katsojalle hienon fantasian tunteen. Filkkaa katsoessa on yhtä haltioitunut kuin ensimmäistä kertaa pikkupoikana Jurassic Parkin parissa. 3D-lasit päähän lyötyäni koko maailmassa ei ollut mitään muuta kuin elokuva, niin mukaansatempaava ja mielenkiintoinen tarina on kyseessä - tätä katsoessa viimeistään ymmärtää mitä se ""elokuvan taika"" on. Ohjaaja on saanut mukaan pitkiä upeita ottoja suhteellisen monia ja ne ovatkin hienoa katsottavaa ja tuovat sopivasti vauhdikkuutta elokuvaan, kun sitä tarvitaan. Hugo ei nyt varsinaisesti ole fantasiaa, mutta läpi elokuvan tunnelma on hyvin samankaltainen kuin kyseisen genren huippuedustajissa. Scorsese käyttää musiikkia todella paljon ja lähes koko ajan taustalla raikaakin pääasiassa klassinen musiikki. Tämä on todella onnistunut veto ohjaajalta ja nitookin elokuvan tunnelmaa upeasti yhteen. Yhtään suvantovaihetta tässä ei ole, vaan tarinaa viedään kiitettävää tahtia koko ajan eteenpäin. Alussa hieman hitaampaa kerrontaa hyödyntäen tutustutaan asemaan ja sen hahmoihin, ja noin puolessa välissä Scorsese lyö kaasun pohjaan ja koko loppupuolisko tuntuukin vain isolta kliimaksilta, mitä ei voi katsella kuin hymy huulessa, tuntien huimaa arvostusta elokuvataidetta kohtaan. Teos luo uutta toivoa ylipäätään koko lastenelokuvaa kohtaan näyttäen, että isän ei aina pojan kanssaan tarvitse katsella aivokuolluttaa sontaa koko ajan kelloa vilkuillen, sillä Hugo on aidosti fiksu ja sivistävä elokuva, joka toimii sekä lapsilla että aikuisilla.Sacha Baron Cohen onnistuu roolissaan todella tiukkana ja rehtinä asemanvartijana käytännössä täydellisesti ja pystyykin tarjoamaan monia nauruja enemmän tai vähemmän sivistyneellä huumorilla. Asa Butterfield on myös todella sopiva vaihtoehto Hugoksi ja on läpi elokuvan lapsinäyttelijäksi todella aidon oloinen, vain muutamassa kohtaa hän menee hieman metsään, mutta tämä annettaakoon anteeksi hänen nuoren ikänsä johdosta. Chloe Moretz ei ole valitettavasti yhtä terässä kuin Hit Girlinä elokuvassa Kick-Ass, ja jää Asa Butterfieldin varjoon käytännössä kokonaan. Moretz onnistuu kuitenkin antamaan perusvarman suorituksen, eikä hän ainakaan elokuvaa huonommaksi tee. Ben Kingsley näyttelee mystistä leluntekijää, jolla on pieni koju asemalla. Tämä onkin elokuvan kiinnostavin hahmo ja kantava voima, kunhan tarina käynnistyy kokonaan. En olisi itse voinut valita kyseiseen rooliin ketään sopivampaa, roolitus on onnistunut muutenkin hyvin ja pienimpiä sivurooleja myöten kaikki on kunnossa.","Tätä katsoessa viimeistään ymmärtää, mitä on elokuvan taika."
522,60.0,"Taikakuskista ja Mafiaveljistä tuttu Martin Scorsese on saanut koottua lastenelokuvan, jonka katsojakunta ei rajoitu lapsiin. Mitäköhän tästä tulee. Ensimmäinen traileri teattereissa ei iskenyt ollenkaan. Kun Hugo kääri kasaan viisi oscar palkintoa, niin teattereihin oli mentävä.Martin Scorsese ohjaa elokuvan jälleen mainiosti. Elokuvaan syventyy hyvin. Ben Kingsley tekee parhaimman roolituksen. Muidenkin näyttelijöiden suoritukset ovat ihan hyviä, mutta lapsinäyttelijät olisivat voineet tehdä parempaa työtä. Vähän yli keskitason käsikirjoitus ei iskenyt, vaikka yritys oli hyvä.Hugo kertoo 1930 luvusta, jossa pieni poika oli juuri menettänyt isänsä. Hän yritti korjata isän robotin. Poika saa ystävän apuun siihen hommaan. Todellinen elokuvan tarkoitus pysyy pimennossa koko alkupuoliskon.Elokuvan alkupuolisko oli kiehtovaa katsottavaa, mutta robotin mysteerin selvittyä, se alkaa jorisemaan turhia elokuvataidon synnystä. Hugon alkupuolisko ja loppupuolisko on kuin kaksi eri elokuvaa jotka on liimattu yhteen, jossa ei onnistuttu kauhean hyvin. Se takaa myös päähenkilön vaihtumisan ja aikaisempi päähenkilö jää turhaksi sivuhenkilöksi. Elokuvan alku jää todellakin ihan turhaksi loppua kohden.Hugo on vielä ihan liian ylipitkä. Turhia ihmisten koiratutustumisia löytyy liian paljon. Elokuvan olisi voinut tiivistää puolentoistatunnin jutuksi ja pahinta on se, että tämä elokuva on joissain kohdissa todella pitkäveteinen. Mitä Scorsesen päässä on oikein liikkunut?Erikoistehosteet ovat jälleen vuoden parhaita. Se on elokuvan parhaita puolia ja osittain ne saavat pitkäveteisen ja ylipitkän Hugon katsomaan loppuun asti.Hugon ohjaus, erikoistehosteet ja osa näyttelijäsuorituksista ovat mainioita. OK juttuja on käsikirjoitus ja idea, jossa on kyllä jotenkin onnistuttu. Mutta lapsinäyttelijät ja ylipituus saavat Hugosta mainiosta kohtalaiseen elokuvaelämykseen, jonka ei olisi pitänyt kahmia viittä oscar palkintoa.","Monen asian elokuva on tehnyt hyvin, mutta ylipituus koituu suureksi ongelmaksi."
523,80.0,"Elävän kuvan historiasta kertovat elokuvat ovat harvinaisia. Suurin osa niistä on luonnollisesti dokumentteja. Viime aikoina valkokankaille on kuitenkin putkahtanut kaksi elokuvaa, jotka kunnioittavat elävän kuvan historiaa ja tekijöitä omista näkökulmistaan katsottuna. Toinen niistä on The Artist; ranskalainen kunnianosoitus Hollywoodin kulta-ajan elokuville. Ja sitten on Georges Méliés'tä kunnioittava Hugo.Tämän vuoden Oscar-gaalassa viisi pystiä (muun muassa lavastus, kuvaus ja erikoistehosteet) napannut Hugo on Martin Scorsesen ensimmäinen koko perheen elokuva. Lukuisista väkivaltaisista mafia-elokuvistaan tunnettu legendaarinen ohjaaja on onnistunut muuntamaan Brian Selznickin alkuperäiskirjan taianomaiseksi elokuvaksi.Hugo (Asa Butterfield) on Pariisin rautatieasemalla 1930-luvulla elävä orpopoika. Varasteleva ja sormistaan näppärä nuorukainen hoitaa päivisin aseman kelloa ja haaveilee paremmasta elämästä. Hän yrittää myös jatkaa edesmenneen isänsä (Jude Law) työtä. Hugon isä oli eläessään yrittänyt korjata ikivanhaa robottia selvittääkseen sen salaisuuden. Pakoillessaan asemavartijaa (Sacha Baron Cohen) Hugo tutustuu aseman lelukaupan vanhaan omistajaan (Ben Kingsley). Samalla hän ystävystyy vanhan miehen kummilapsen, älykkään Isabelleen (Chloë Grace Moretz) kanssa. Tämä vie Hugon suureen seikkailuun, jossa elokuvan historia, ystävyys ja luottamus ovat vahvasti etu-alalla. Vähitellen lelukaupan omistajan ja mekaanisen robotin salaisuus paljastuu.Hugossa on monta asiaa, jotka olisivat voineet mennä pieleen. Yksi niistä on John Loganin kynäilemä käsikirjoitus, joka syventyy elokuvan historiaan ja sen varhaisiin tekijöihin. Paljaassa tarinassa keskitytään yksinomaan elokuviin sekä hahmojen taustoihin ja väleihin. Paljon yksinkertaisemmaksi se ei voisi mennä. Ja vaikka käsikirjoituksesta puuttuvatkin kaikki turhat lisäykset, on tarina kuitenkin riittävän syvä pitääkseen katsojan pauloissaan. Muuta ei tarvita, eikä edes haluta.Koko perheen elokuvissa on myös usein kokemattomia lapsinäyttelijöitä. Tällä kertaa ainoastaan pääosan esittäjä Asa Butterfield (Son of Rambow) on sellainen. Vain parissa muussa elokuvassa aikaisemmin näytellyt Butterfield toimii suurilta osin täydellisesti. Pojan näytteleminen on kuitenkin paikoin tunteetonta, mikä häiritsee etenkin tunteita vaativissa kohtauksissa. Kick-Assista tuttu Moretz ansaitsee täyden kympin suorituksestaan viehättävänä Isabellena. Hahmon vapaus ja seikkailullinen luonne ovat täydellinen vastapaino Hugon tottelemattomalle vintiölle.Näyttelijöistä pisimmät korret vetävät kuitenkin aikuiset konkarit. Mainiota huumoria ja muistettavia hetkiä tarjoaa Sacha Baron Cohenin (Borat) ihana asemavartija. Melko kyseenalaisista komedioistaan tunnettu Cohen tekee uransa vakuuttavimman suorituksen. Häntäkin korkeammalle kapuaa elokuvan legendaarista taituria, Méliés'tä, näyttelevä Ben Kingsley (Gandhi). Kingsleyn suoritus on syvälle tunteisiin nojaava ja tyynen vakuuttava. Sivuroolissa nähtävä Christopher Lee (Dracula) on aina onnistunut valinta. Valitettavaa on Jude Law'n (Sherlock Holmes) näyttelemän isän turhan pieni rooli.James Cameronin elokuvia lukuun ottamatta 3D ei ole pystynyt tarjoamaan suuria elämyksiä elokuvan katsojille. Scorsese tarjoaa kuitenkin Hugollaan vahvan vastustajan. Ohjaajan käyttämä 3D-tekniikka on ennennäkemätöntä; se on osa tarinaa. Kerrankin sitä ei käytetä ainoastaan tavaroiden lennättämiseen kohti katsojaa, vaan myös todellisen syvyysvaikutelman lisäämiseen. Esimerkillinen kohtaus on se, kun Sacha Baron Cohenin pää vähitellen putkahtaa ulos ruudusta kohti katsojaa! Mahtavaa 3D:n ja kameran käyttöä! Kauniit lavasteet ja musiikki ja niitäkin huikeammat erikoistehosteet lisäävät Hugon taianomaista olemusta. Elokuvan tekninen puoli on hupputasoa. Méliés'n ystävät saavat puolestaan nauttia miehen elokuvista tarinan lomaan ujutettuina pätkinä.Suurilta osin onnistunut Hugo on elokuva, joka hellävaraisesti kunnioittaa elokuvan historiaa. Jännittävässä, hauskassa ja myös koskettavassa tarinassa on monta tärkeää teemaa, jotka tuodaan esiin elokuvan taian välityksellä. Valitettavasti melko verkkainen elokuva on kuitenkin hieman ylipitkä, eikä sen taianomaisuus ihan riitä loppuun asti. Toimintakohtauksiin olisin myös kaivannut enemmän vaihtelua ja vauhtia. Erinomainen perhe-elokuva onnistuu kuitenkin hipomaan mestariteoksen rajaa. Martin Scorsese ohjaa näyttelijöitä ja tapahtumia vahvalla otteella, ja irtautuu samalla omasta maineestaan väkivaltaisten elokuvien tekijänä. Hugon kaikki osa-alueet onnistuivat lähes poikkeuksetta täydellisesti ja opettavat nuorempiakin ymmärtämään ihmiskunnan parhaimman keksinnön mahtavuuden ja suuruuden.",Erinomainen perhe-elokuva hipoo mestariteoksen rajaa
524,70.0,"Italialainen komedia miehestä, jonka vaimo on odottamassa vauvaa, kuulosti aluksi aivan hirveältä idealta, mutta silti jostain tuntemattomasta syystä vaivauduin television eteen, kun sieltä tuli juuri tuota juonirakennetta käyttävä elokuva Huhtikuu. Ohjaaja Nanni Morettin ympärille on Euroopassa kehittynyt jonkinlainen ”morettismia” fanittava ihmislauma, mutta läheskään kaikkiin eivät hänen elokuvansa ole uponneet. Tämän takia aloin katsoa elokuvaa varauksella, mutta sehän pääsikin sitten yllättämään äärimmäisen positiivisesti.Elokuvassa kaikki näyttelijät esittävät itseään, mikä tuo hahmoihin mukavasti syvyyttä, sillä Moretti ei ole onnistunut vesittämään ideaa, jonka niin monet ohjaajat ovat kädettäneet aivan totaalisesti. Morettin vaimo, Silvia, odottaa esikoistaan samalla kun Moretti itse yrittää ohjata dokumenttia Italian poliittisesta tilanteesta Berlusconin voitettua vaalit. Ohjaaja ei vaan pysty keskittymään itse dokumenttiin sitten millään, kun lapsi syntyy hetkenä minä hyvänsä ja ajatukset liikkuvat täysin kohta syntyvässä pikku Pietrossa. Silloin kun Moretti ei ajattele Pietroa, pyörii hänen mielessään tanssivasta sokerileipurista kertova musikaali, jonka tekemisen hän joutui keskeyttämään, kun hän otti dokumenttiprojektin vastaan. Muutenkaan Morettia ei tunnu tavallisena ihmisenä kiinnostavan Italian politiikka minkään vertaa.Pätkä luokitellaan kaikkialla komediaksi, mutta jos odottaa jatkuvaa lattialla kieriskelemistä ja vatsalihasten kramppaamista, kannattaa Huhtikuu kiertää kaukaa, sillä elokuvan huumori on enemmänkin sellaista, joka hetkittäin nostaa hymyn suupielille, muttei tiputa katsojaa totaalisesti missään vaiheessa ellei ihan loppua lasketa. Muutenkin leffan huumori on ennemminkin älykästä sorttia ja osaksi jopa satiirista. Huumoripuolella ei siis ole mitään valittamista kunhan tietää millaista elokuvaa on lähtemässä katsomaan, eikä odota jonkinsorttista kreisikomediaa.Näyttelijät ovat äärimmäisen luontevia rooleistaan ja onnistuvat tekemään hahmoistaan erittäin eläväisiä. Italian kieli tuo tähän vielä oman lisänsä ja hahmot ovatkin paljon tunteikkaampia kuin tavallisissa Hollywood-elokuvissa. Myös kuvauksellisesti kaikki on kohdallaan ja Italian komeita maisemia on ilo katsella. Musiikkipuolikin on kaikin puolin kunnossa, eikä suuria valittamisen aiheita löydy.Huhtikuu on erittäin piristävä 80-minuuttinen saapasmaasta. Pituudella sitä ei ainakaan ole pilattu ja sen kahlaakin erittäin mielellään läpi ilman minkäänlaista tylsistymistä. Elokuva sisältää myös mietteitä politiikasta tavallisen, siitä mitään ymmärtämättömän, ihmisen näkökulmasta. Lopussa katsojille tarjoillaan vielä elämänohje, joka on hyvä muistaa. Näyttelijät ovat hyviä ja elokuvalliset arvot pelaavat muutenkin edukseen. Huhtikuu jättää todella hyvän maun suuhun.",Hetkittäin nostaa hymyn suupielille.
525,80.0,"Yksi pieni valhe voi tuhota kaiken. Ja tuolla valheella voi olla erityisen tuhoisat seuraukset jos siinä on mukana ripaus totuutta.Parhaat ystävykset Karen(Audrey Hepburn) ja Martha(Shirley MacLaine) johtavat maineikasta tyttökoulua. Eräänä päivänä he joutuvat kurittamaan ilkeää pikkutyttöä joka sitten kostaakseen kertoo isoäidilleen pahoja juoruja opettajistaan. Pian skandaalinkäryinen huhu leviää ja lapsen valheella on traagiset seuraukset.Vuonna 1961 oli varmasti melko uskaliasta tehdä lesbo-aihetta sivuava elokuva ja Shirley MacLaine kertookin omaelämäkerrassaan kuinka ohjaaja Wyler leikkasi elokuvasta monta oleellista kohtausta, mm. oikeussalikohtaus jätettiin pois. Elokuva olisi voinut olla vielä paljon parempi jos nämä kohtaukset olisi jätetty siihen mukaan.Keskivertodraamaa paremman Huhusta kuitenkin tekee pääosissa loistavat Audrey Hepburn ja Shirley MacLaine. Tietenkin on aina ilahduttavaa nähdä omat suosikkinäyttelijät samassa elokuvassa. Karen Balkinin esittämä Mary Tilford on puolestaan varmasti yksi elokuvahistorian kamalimmista kakaroista. ",Varsin mieleenpainuva ja laadukas draama jonka loppuratkaisu on tosin liiankin dramaattinen.
526,60.0,"Shirley MacLainen tunnetuimmat roolit ovat olleet räväköitä naisia, tahdonvoimaa täynnä olevia... tytsyjä, joilla on äkkiväärä historiansa. Esimerkiksi Irma la Doucen nimiroolissa hänestä olisi riittänyt pippuria useampaankin myllyyn. Huhussa MacLainella on paikka kaurissilmä Audrey Hepburnin rinnalla, mutta komediallisista rooleistaan poiketen MacLainekin pääsee esittelemään vaihteeksi kainon ja viattoman katseen mahtia vakavasti.Huhun perimmäisenä ideana voidaan ajatella olevan rooleilla leikittely. Vastakkain ovat pienet koululaiset ja heitä opettavat kansankynttilät, mutta myös ylellisyydessä kylpevät mahtailijat sekä juuri ja juuri elantonsa ansaitsevat nuoret yrittäjät. Mitään mullistavaa asetelmat eivät alkuun näytä tarjoavan, mutta Huhu on silti kiinnostava draamaelokuva. Aiheuttaako kiinnostavuuden sitten elokuvan ympärillä käyty keskustelu lesboudesta? Ei oikeastaan, vaikka toki Huhu sisältää myös – joskin siitä ei elokuvassa puhuta ääneen – viitteitä erityisestä tyttöjen välisestä ystävyydestä.Huhu tempaa mukaansa kuin vaivihkaa, asettamalla käytäntöön sananlaskun, jonka mukaan totuuden kuulee lasten suusta. Kun omaa napaansa ajattelevan tytöntyllerön (Karen Balkin) suusta tullut sammakko otetaan totuutena, aikuiset joutuvat hetkessä lohduttoman kostotoimen kohteeksi. Sitä kautta Huhusta muodostuukin kuin jokin dramatisoitu luontodokumentti, jossa seurataan saaliin ja saalistajan välistä väsytyskamppailua, mutta myös vanhan naaraan puolustustoimia omaa vertaan olevan penikan ympärillä. Ajatusta vahvistaa elokuvan kauniisti mustavalkokuvattu miljöö: tapahtumapaikat ovat lähes luonnon helmassa, auringon lämmittämien suurten puiden varjossa.Lauantai-illan luontodokumentin tasolle jää kuitenkin lopulta tämän mustavalkorainan jännittävyyskin. Kun MacLainen ja Hepburnin hahmot eivät elokuvan tekoajankohdalle tyypillisesti puhu tietyistä asioista niiden oikeilla nimillä, eläytyvät pelkän ajatuksen nostattamiin puistatuksen väreisiin ja pähkäilevät poispääsyä tuskallisen kuumana helottavan tilanteen alta, elokuva tuntuu juuttuneen ideologisesti hyvin vahvasti menneisyyteen. Siltä kantilta tämä elokuva on siis parasta ottaa vain hyvänä ajankuvana. Sen jälkeen Huhun voi ottaa myös napakkana kertomuksena siitä, millaisia riivaajia jotkin vanhempiensa kullanmuruina tunnetut voivat ajaa esiin. Totuuksia riittää jokaiselle omanlaisensa.","Olipa kerran lapsi, joka väritti totuutta niin, että aikuisten maailma oli muuttua pikimustaksi."
527,40.0,"Tätä kirjoittaessa leffateattereihin on tulossa myös Merijalkaväen mies. Sitä voisi pitää jo pelkän trailerinsa perusteella paljon suositeltavampana tapauksena kuin Huhupuhetta-elokuvaa. Vaikka hetkensä on tälläkin.Huhupuhetta alkaa Jennifer Anistonin tylsistyttävällä kertojanäänellä. Aniston esittää Sarah Huttingeria, joka paasaa koko leffan ajan lähinnä itsestään. Hän on pakaaseineen ja poikaystävineen (Ruffalo) matkalla siskonsa (Suvari) häihin Pasadenaan, kun lähestyvä perhetapaaminen alkaa hermostuttaa. Sarah on koko pienen ikänsä äimistellyt, miksi hän ei pidä tenniksestä muun perheensä tapaan tai ole vaalea, kuten vaikkapa siskonsa. Siinä ihmetellessä unohtuu melkein oma kultakin, kun Sarahin isoäiti (MacLaine) lipsauttaa jotakin oleellista menneisyydestä. Varsinainen soppa saa alkunsa vasta neitokaisen keksiessä maankuulun kirjan (ja elokuvan), Miehuuskokeen, pohjautuvan hänen edesmenneen äitinsä syrjähyppyyn.Ei voi sanoa, että leffa perustuisi huonolle idealle. Käsikirjoittaja Ted Griffin on naputellut kasaan mielenkiintoisen juonikuvion, joka kuvattuna kuitenkin latistuu kuin entisen mallin tukka. Vähäiset vitsit haihtuvat ilmaan kuin 15 minuutin kuuluisuus ja koko hela hoidon toteutus on auttamattoman löysä. Jos Rob Reiner olisi lentäjä ja tämä elokuva lentokone, voisi väittää heebon jääneen pörräämään koneellaan ympäri kiitorataa – pilviin asti ei päästä. Kaiken huipuksi Aniston on roolissaan lähinnä vain ärsyttävä, ei ylinäyttelemisen vuoksi, vaan ensisijaisesti muuttumattomuutensa tähden. Hänessä ei ole mitään uutta, eikä hän lopulta tarjoa katsojalle nähtäväksi Sarah Huttingeria, vaan tv-julkkis Jennifer Anistonin. Uutta ei ole tarjottavana Mark Ruffalollakaan, joka vetäisee mukavan miehen roolin jo pelkästä tottumuksesta. Jopa Kevin Costner jää jotenkin seinäpaperimaiseksi, vaikka hänen Beau Burroughsinsa voisikin uskoa hurmaavan muutamia naisia. Costner ei ole enää niin kovin nuori…","Löysä romanttinen komedia, jonka valopilkku on Shirley MacLaine."
528,50.0,"Leffa kertoo hollykylässä ovelta ovelle -periaatteella murtohälyttimiä myyvästä kaupparatsusta, Tommysta. Äijä tutustuu jo ensimmäisellä myyntikeikallaan naiseen, Galeen, jonka kanssa alkaa varsin intohimoinen suhde. Molemmat tahtovat olla toisilleen helliä. Tommylle paljastuu että hälyttimien myynti ei olekaan firmalla se ydinbusiness jolla palkat maksetaan. Väliin on tehtävä pientä keikkaa asiakkaiden kämpillä ja hälyttimien myynti antaa oivan tavan tutkailla asuntojen arvoesinetilannetta. Tommy joutuu kampailemaan oman moraalinsa kanssa sillä hän ei oikein syty ajatukselle. ",Huijarien huijari ei ole niin lennokasta meininkiä kuin nimi ehkä antaa luulla.
529,90.0,"Kolme äijää huijaa ihmisiä kimpassa ihan työkseen. Vaikka apajat tuntuvat aina jäävän hieman laihanpuoleiseksi niin eipä tarvi ainakaan tehdä kunnon töitä. Kaksi miehistä, Picasso (Basehart) ja Roberto (Fabrizi), ovat vasta suht. keltanokkia alalla, ja heille tämä on muutenkin pelkkä varikkopysähdys elämän suuressa F1-kisassa, mutta Augusto (Crawford) on porukan oikea vanha tekijä, ja niin sitä alkaa karaistuneinkin karpaasi kyseenalaistamaan elämää. Eikä tyttäreenkään törmäämisestä paljoa iloa heru kun heti on papan omatunto soimaamassa. Loppupeleissä sitten nähdään kuka saa ja kenelle annetaan.Federico Fellinin leffoissa on kuulemma sitä jotain neorealismia. Jos allekirjoittanut on tajunnut ihan oikein, mitä se tarkoittaa, allekirjoittanut pitää siitä, pitää hyvin paljon. On nääs hyvää aivojumppaa itse leffan lomassa.Ratto ja rappio sun muut tunnetilat esitetään mukavalla otteella, ja jos vielä sattuu pitämään suorasukaisesta kerronnasta, luvassa on plus-pisteitä. Ja jos korvasi onnistuu paikantamaan leffasta edes yhden kohtauksen, jossa Nino Rotan sävelet selvästi iloitsevat, voit toivoa jotain, on ne vaan niin harvassa.Vielä mallina elokuvan sielunmaisemasta esitettäköön dialogi ""Pikkupiru ja enkeli huijarin pään sisällä"":P: Mikäs se on se elämän tarkotus? Oiskos se se hedonismi?E: Ei mutta, mites sitte sen avioliiton, perheen, työn tai Jumalan laita? Mikäs on niitte osuus saaliista? Älä kuule vaan ala pelleilemään niitten kanssa. Ne kostaa, jos ne kuulee, että sä vedät välistä.P: Ääh, kehittää siihe vaan jonku juonen, ni ei ne mitään huomaa. Eihä osa niistä tuu ees mukaa keikoille.E: Omapa on henkiriepus. Kettu! Ny pitää häippästä. Myöhemmin.Toki voitaisiin em. keskustelun sijaan myös pelkistetysti todeta, että elämä on laiffia.",Ratto ja rappio sun muut tunnetilat esitetään mukavalla otteella.
530,40.0,"Grosse point blankin ohjaaja on palannut leffatykkiin toisella teoksellaan Huijaus Havaijilla. Huijausta koko elokuva onkin, koska kansilehdessä komeilee mielestäni laadukas näyttelijäjoukko, mutta sitä ei elokuvan laadusta ihan heti uskoisi.Elokuvassa Wilson on pikkurikollinen, joka tapaa tissit omaavan blondin ja luonnollisesti rakastuu heti. Blondilla on mielessä 200 000 dollarin arvoinen huijauskeikka, johon hän pyytää Wilsonin apua. Keikkaa suunnitellaan yhteistuumin, mutta siitä huolimatta kaikki näyttäisikin juuri ennen toteutumista menevän mönkään. Kuka loppujen lopuksi huijasikaan ketä ja miksi ja miksi tämä kaikki on pitänyt tallentaa tälle juuri katsomalleni DVD:lle, onkin ihan eri kysymyspari.",Melko pliisu teos.
531,70.0,"Pienen käpykylän kasvatti Donna Jensenin elämä on lipunut  eteenpäin ja unelmat eivät ole toteutuneet. Kas, kummaa? Totuushan on se että kotoa ei tulla ketään hakemaan ja kotimökin portailla saa istua haaveilemassa vaikka tuomipäivään saakka. Onneksi kaikkien lentoemojen äiti sattuu TV:ssä mainostamaan kirjaansa ja Donna hoksaa että hänen tulevaisuutensa on siinä. Alkaa tallustaminen kohti päämäärä, olla lentoemo. Koska työkokemusta ei ole, pitää aloittaa pohjalta.Ajattelin ennalta tämän olevan todella huono leffa. Kokemus on kumminkin osoittanut että mitään pläjäystä ei kannata tuomita ennen kuin itse on asian todennut. Kuten monessa muussakin tapauksessa, leffa osoittautui mukavaksi viihdepaketiksi. Kokonaisuudesta tekee hauskan aihevalinta ja huumori, joka ei ole koko ajan niin osoittelevaa kuin peruskomedioissa. Vain muutamat hahmot vedetään ihan överiksi, kuten vaikkapa Mike Myersin esittämä Royal Airlinesin lentoemokouluttaja. Vähän mietityttää että olisiko Myersin ylilyöntejä edes tarvittu. Mieleen tulee inttileffoista ne karjuvat ja alokkaita höykkyyttävät kersantit. Melko hyvin äijä tuon kieroon katsovan kouluttajan roolin paiskaa.Gwyneth Paltrowin ulkoinen olemus sopii hyvin rooliin, jossa näytellään viatonta naapurintyttöä, joka pääsee suureen maailmaan toteuttamaan unelmaansa. Pulmusista tuttu Christina Applegate nähdään työkaverina, josta tulee bestisfrendi, mutta kuinkas jatkossa... Christinan esittämässä hahmossa (Christine Montgomery) on jotain rippeitä Pulmusten roolista. Christine ei ole kovin älykäs ja fritsut ovat hänen tavaramerkkinsä. Tuo tuntuu ihan uskottavalta, suottapa sitä tuulimyllyjä vastaan taistelemaan ja vääntämään Christinalle mitään älykköroolia.","Viihdyttävä pläjäys. Melko lyhythän tämä on, mutta suottapa sitä venyttämään ettei tule pitkäveteistä."
532,50.0,"Televisiosarjaa Hulk tuli pikkupoikana katsottua telkkarista. Pikkupoikana tuollainen tietenkin kolahti ihan täysillä, vaikka itse Hulkkia ei oltukaan tehty hienoilla tietokoneanimaatioilla. Tämän uusimman Hulk-elokuvan (kuten aiemman sarjankin) taustalla on kuitenkin Marvelin julkaisema sarjakuva, jota en ole koskaan lukenut.Elokuvassa Bruce Banner saa ylimääräisen annostuksen gammasäteilyä, joka aiheuttaa miehen suuttuessa sen, että miehestä kasvaa pienen talon kokoinen vihreä lihaskimppu Hulk, joka murskaa kaiken vastaan tulevan ja paikallaan olevan. Miestä pidetään luonnollisesti hirviönä ja se pitää yrittää tuhota käyttäen hyväksi kaikkea mahdollista arsenaalia, jota armeijalta löytyy.Elokuvaan on yritetty ujuttaa ripaus romantiikkaakin, mutta ripaus on jäänyt niin pieneksi että se ei juuri vaikuta elokuvan kulkuun, ainakaan positiivisesti. Muutenkin elokuvan juoni ja tapahtumat ovat monesta aiemmasta elokuvasta tuttuja, eikä näin ollen ansaitse suurta suitsutusta oikeen millään osa-alueella.","Kerran tämän katsoo, mutta toistamiseen katsominen olisi jo masokismia."
533,60.0,"Kun supersankari otetaan filmatisoinnin kohteeksi voi ohjaaja joko pyrkiä hyvään elokuvaan tai sitten hyvään, aivottomaan viihteeseen. Kun lähtökohtana on vihreä hirviö jonka ajatteluun mahtuu ainoastaan muusaaminen on odotettavissa että elokuva on jälkimmäistä, mutta Ang Lee lähtee juuri toiseen suuntaan. Aiheen käsittely on kunnianhimoisen vakavaa ja niin realistista kuin aihe vain sallii, mutta lopputulos jää keikkumaan kahden ääripään väliin.Bruce Krensler (Eric Bana) on tiedemies. Laboratoriossa tapahtuu onnettomuus ja hän altistuu paitsi gammasäteilylle myös kokeellisille nanokoneille, jotka ovat pääasiassa tappaneet kaiken minkä kanssa ovat olleet tekemisissä. Näyttävänä sivuvaikutuksena tarpeeksi suuttuessaan Bruce muuttuu korkeaksi, leveäksi, rotevaksi, rumaksi ja vihreäksi roikaleeksi joka kömpelön mellastuksensa seurauksena jättää jälkeensä valtavan hylkyvanan. Siitähän käynnistyy melkoinen soppa, sillä kenraali Ross'n (Sam Elliot) mielestä kyseessä on uhka kansalliselle turvallisuudelle ja lisäksi pitkään vangittuna ollut, mutta hiljalleen vapautunut Brucen biologinen isä, itsellään kiellettyjä kokeita tehnyt David Banner (Nick Nolte) on halukas jatkamaan kokeitaan. Hän aikoo ymmärtää syntyneen ilmiön, ottaa sen haltuunsa ja hallita sitä. Elävän ja täysin ennalta-arvaamattoman joukkotuhoaseen inhimillisenä kontaktina on em. kenraali Ross'n tytär Betty (Jennifer Connelly).Ang Leen rohkea ote on pakko myöntää faktaksi. Tyhmä ja ruma roikale ei ole sankari, vaan enemmänkin ihmiseen (kireä ja ongelmien vaivaama) sidottu voima jonka luoja haluaa sen takaisin käsiinsä ja joka on saatava kuriin, sillä se on henkilö. Genrelle epätavanomaisen mietteliäisyyden lisäksi Lee alleviivaa useilla sarjakuvamaisilla tehokeinoilla. Kuva-ala on monesti jaettu ruuduiksi, siirtymät ovat pyyhkäisyjä ja muita alleviivaavan näkyviä jippoja ja urbaanien maisemien sijasta Lee hekumoi upeilla autiomaanäkymillä ja jopa ilmiselvällä lavalla. Nimiroikale näyttää vakuuttavan rumalta, mutta sen toteutus tökkii, sillä se liikkuu aivan liian kevyesti kokoonsa ja muotoonsa nähden. Valitettavan muovisesti remuavan roikaleen lisäksi mukana on upeita maisemia ja miljöitä.Jokainen neljästä pääroolista liittyy suoraan nimiroikaleeseen. Sillä on kantaja joka pelkää sitä, luoja joka haluaa hallita sitä, vartija joka haluaa eristää sen ja lieka joka estää sitä räjähtämästä. Eric Bana on melkoisen väritön Bruce Banner (käytetään syntymänimeä), mutta ainakin asianmukaisen ilmeikkään suuttumisen hän saa aikaan. Jennifer Connelly jää harmillisen ohueksi Brucen inhimillisenä kontaktina, mutta koska tarina ei kerro heidän menneisyydestään se siedettäköön. Sam Elliot on vakuuttava auktoriteettihahmo, joka valitettavasti ymmärtää mitä on tapahtunut ja ei myöskään epäröi käyttää kaikkia tarpeellisia voimakeinoja. Nick Nolte aloittaa hillitysti, mutta etenee varsin nopeasti riehakkaasti ylinäytteleväksi hulluksi tiedemieheksi joka myös näyttää hullulta. Lyhyesti sanoen Ang Lee saa pisteet kotiin mietteliäästä, draamaan perustuvasta tyylistä ja upeasta kuvastosta, mutta pitkä miinus tulee muovisesta nimiroikaleesta ja hosuen lopetetusta tarinasta. Pyrkimys olla hyvä elokuva vihreästä roikaleesta joka laittaa kaiken päreiksi jää puolitiehen eikä toimintakaan vakuuta. Lisäksi kovasti mietin mistä aineesta Brucen housut ovat...",Pyrkimys olla hyvä elokuva jää puolitiehen.
